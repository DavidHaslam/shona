\c 2
\p
\v 1 Matenga nenyika zvikapera saizvozvo, nehondo yazvo yese.
\v 2 Zvino Mwari wakapedza nezuva rechinomwe basa rake raakaita; ndokuzorora nezuva rechinomwe pabasa rake rese raakange aita.
\v 3 Mwari ndokuropafadza zuva rechinomwe, ndokuriita dzvene; nokuti mariri wakazorora pabasa rake rese, Mwari raakange aita pakusika.
\s Kusikwa kwevanhu vekutanga nekuiswa kwavo muEdheni
\p
\v 4 Ndiwo madzinza ematenga neenyika pakusikwa kwazvo, pazuva Jehovha Mwari raakaita nyika nematenga,
\v 5 negwenzi rimwe nerimwe renyika risati ravapo panyika, nemuriwo umwe neumwe wenyika usati wamera; nokuti Jehovha Mwari wakange asati anaisa panyika, uye kwaiva kusina munhu kurima ivhu.
\v 6 Asi kwaisimuka mhute ichibva pasi, ndokunyorovesa chiso chese chevhu.
\v 7 Zvino Jehovha Mwari wakaumba munhu \add ne\add*guruva rinobva muvhu, ndokufemera mumhino dzake mweya weupenyu; munhu ndokuva mweya mupenyu.
\p
\v 8 Jehovha Mwari ndokusima munda muEdheni kumabvazuva, ndokuisapo munhu waakange aumba.
\v 9 Zvino Jehovha Mwari wakameresa kubva pasi muti umwe neumwe unofadza kuona uye wakanakira kudya; uye muti weupenyu pakati pemunda, nemuti weruzivo rwechakanaka nechakaipa.
\v 10 Zvino rwizi rwakabuda muEdheni kudiridza munda; uye kubva ipapo rwakaparadzaniswa ndokuva misoro mina.
\v 11 Zita rerwekutanga ndiPishoni; ndirwo rwunopoteredza nyika yese yeHavhira, pane goridhe.
\v 12 Uye goridhe renyika iyoyo rakanaka; pane bhedhora* nebwe reonikisi*.
\v 13 Nezita rerwizi rwechipiri ndiGihoni; ndirwo rwunopoteredza nyika yese yeKushi.
\v 14 Nezita rerwizi rwechitatu ndiHedhekeri; ndirwo rwunoyerera kumabvazuva kweAsiriya. Uye rwizi rwechina ndiFurati.
\v 15 Zvino Jehovha Mwari wakatora munhu, ndokumuisa mumunda weEdheni, kuti aurime nekuuchengeta.
\v 16 Zvino Jehovha Mwari wakaraira munhu achiti: Pamuti umwe neumwe wemunda ungadya uchidya,
\v 17 asi pamuti weruzivo rwezvakanaka nezvakaipa, usadya pauri; nokuti nezuva rekuudya kwako, uchafa uchifa.
\p
\v 18 Jehovha Mwari ndokuti: Hazvina kunaka kuti munhu ave ega. Ndichamuitira mubatsiri muenderani naye.
\v 19 Zvino Jehovha Mwari wakaumba kubva muvhu mhuka imwe neimwe yenyika neshiri imwe neimwe yematenga ndokuisa kuna Adhamu kuti aone kuti angadzitumidza kuti chii, uye chimwe nechimwe Adhamu chaakatumidza mweya mupenyu, ndiro rakava zita racho.
\v 20 Zvino Adhamu akadana mazita kuchipfuwo chese nekushiri yematenga, nekumhuka imwe neimwe yepanyika; asi kuna Adhamu hakuna kuwanikwa mubatsiri muenderani naye.
\v 21 Zvino Jehovha Mwari wakawisira hope huru pamusoro paAdhamu, ndokurara; zvino wakatora rumwe rwembabvu dzake, ndokudzivira nyama panzvimbo yarwo.
\v 22 Zvino Jehovha Mwari wakavaka rumbabvu rwaakatora pamunhu rwuve mukadzi, ndokumuisa kumunhu.
\v 23 Adhamu ndokuti: Ikozvino uyu ipfupa remafupa angu, nenyama yenyama yangu; achanzi mukadzi, nokuti wakatorwa pamurume.
\v 24 Naizvozvo murume achasiya baba vake namai vake, anamatire kumukadzi wake, uye vachava nyama imwe.
\v 25 Zvino vari vaviri vakange vakashama, munhu nemukadzi wake, uye havana kunyara.
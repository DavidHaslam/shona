\c 2
\p
\v 1 Denga nenyika zvikapera saizvo­zvo, nouzhinji hwazvo.
\v 2 Mwari aka­pedza basa rake raakaita nomusi wechi­nomwe; akazorora nomusi wechinomwe pabasa rake rose raakaita.
\v 3 Mwari akaro­pafadza musi wechinomwe, akauita mu­tsvene; nekuti akazorora nawo pabasa rake rose, raakanga asika nokuita iye Mwari.
\s Kusikwa kwavanhu vokutanga nokuiswa kwavo muEdheni
\p
\v 4 Ndiko kuvamba kwedenga nenyika, musi wazvakasikwa: Nezuva iroro Jeho­vha Mwari raakasika naro nyika nedenga,
\v 5 makwenzi esango akanga achigere ku­vapo panyika, nemiriwo yesango yaka­nga ichigere kumera; nekuti Jehovha Mwari akanga asati anaisa mvura pa­nyika, uye kwakanga kusina munhu ku­zorima pasi;
\v 6 asi mhute yaisikwira ichi­bva panyika ichinyorevesa nyika yose.
\p
\v 7 Jehovha Mwari akaumba munhu neguruva revhu, akafuridzira mweya woupenyu mumhino dzake; munhu akava mweya mupenyu.
\p
\v 8 Jehovha Mwari akasima munda muEdheni, kumabvazuva, akaisapo mu­nhu waakanga aumba.
\v 9 Jehovha Mwari akameresa pasi miti yose inofadza meso, neyakanaka kudya; uye muti woupenyu pakati pomunda, nomuti wokuziva zva­kanaka nezvakaipa.
\v 10 MuEdheni muka­buda rwizi kuzodiridza munda uyo, ruka­paradzana ipapo, dzikaita hova ina.
\v 11 Zita rorwokutanga ndiPishoni; ndirwo runo­poteredza nyika yose yeHavhira, pane ndarama ipapo;
\v 12 ndarama yenyika iyoyo yakanaka; uyewo pane dheriumu nebwe reonikisi.
\v 13 Zita rorwizi rwechipiri ndiGihoni; ndirwo runopoteredza nyika yose yeKushi.
\v 14 Zita rorwizi rwechitatu ndiHedhekeri, ndirwo runoyerera kumabva­zuva kweAsiria. Rwizi rwechina ndiYu­furatesi.
\p
\v 15 Jehovha Mwari akatora munhu, akamuisa mumunda weEdheni, kuti au­rime nokuuchengeta.
\v 16 Jehovha Mwari akaraira munhu achiti, Ungadya hako miti yose yomunda,
\v 17 asi muti wokuziva zvakanaka nezvakaipa usaudya; nekuti nomusi waunoudya, uchafa zvirokwa­zvo.
\p
\v 18 Jehovha Mwari akatizve, Ha­zvina kunaka kuti munhu agare ari woga; ndichamuitira mubatsiri akamukwanira.
\v 19 Jehovha Mwari akaumba nevhu mhuka dzose dzesango, neshiri dzose dzedenga, akadziisa kumunhu kuti aone kuti acha­dzitumidza mazita api; zvipenyu zvose sezvazvakatumidzwa nomunhu, ndiwo akava mazita azvo.
\v 20 Munhu akatumidza zvipfuwo zvose mazita, neshiri dzedenga, nemhuka dzose dzesango; asi kwakashai­kwa mubatsiri akamukwanira iye munhu.
\p
\v 21 Ipapo Jehovha Mwari akavatisa munhu hope huru, akavata; akatora ru­mbabvu rwake rumwe, akadzivira nyama panzvimbo yarwo.
\v 22 Norumbabvu urwo Jehovha Mwari rwaakatora pamunhu, akaita mukadzi narwo, akamuisa kumu­nhu.
\p
\v 23 Munhu akati, Zvino uyu ipfupa ramapfupa angu, nenyama yenyama ya­ngu, uchatumidzwa Mukadzi, nekuti wa­kabviswa paMurume.
\p
\v 24 Naizvozvo munhu anofanira ku­siya baba vake namai vake, anamatire mukadzi wake, vave nyama imwe.
\p
\v 25 Vose vari vaviri vakanga vasina kusi­mira, munhu nomukadzi wake, asi ha­vana kunyara.

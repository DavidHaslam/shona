\c 2
\p
\v 1 Zvino matenga nenyika zvikapera saizvo­zvo nehondo yazvo yose.
\v 2 Mwari ndokupedza nezuva rechinomwe basa rake raakaita; ndokuzorora nezuva rechinomwe pabasa rake rose raakange aita.
\v 3 Mwari ndokuropafadza zuva rechinomwe, ndokuriita dzvene; nekuti naro wakazorora pabasa rake rose, Mwari raakange asika akariita.
\s Kusikwa kwevanhu vekutanga nekuiswa kwavo muEdheni
\p
\v 4 Ndiwo maumbirwo ematenga nenyika, pakusikwa kwazvo, pazuva Jehovha Mwari raakaita nyika nematenga,
\v 5 negwenzi rimwe nerimwe resango rakange richigere ku­vapo panyika, nemuriwo umwe neumwe wesango waka­nge uchigere kumera; nekuti Jehovha Mwari akange asati anaisa mvura pa­nyika, uye kwakange kusina munhu ku­rima pasi.
\v 6 Asi mhute yaisimuka ichi­bva panyika, ndokunyorovesa chiso chose chenyika.
\p
\v 7 Zvino Jehovha Mwari wakaumba munhu neguruva rinobva muvhu, akafemera mumhino dzake mweya weupenyu; munhu ndokuva mweya mupenyu.
\p
\v 8 Jehovha Mwari ndokukasima munda muEdheni kumabvazuva, ndokuisapo munhu waakange aumba.
\v 9 Zvino Jehovha Mwari wakameresa pasi muti umwe neumwe unofadza kuona uye yakanakira kudya; uye muti weupenyu pakati pemunda, nemuti wekuziva chakanaka nechakaipa.
\v 10 Zvino rwizi rwakabuda muEdheni kudiridza munda; uye kubva ipapo rwakaparadzaniswa rwukava misoro mina.
\v 11 Zita rerwekutanga \add ndi\add*Pishoni; ndirwo rwunopoteredza nyika yose yeHavhira, pane ndarama ipapo.
\v 12 Uye ndarama yenyika iyoyo yakanaka; pane bhedhora* nebwe reonikisi*.
\v 13 Zvino zita rerwizi rwechipiri ndiGihoni; ndirwo rwunopoteredza nyika yese yeItiopia.
\v 14 Zvino zita rerwizi rwechitatu ndiHedhekeri; ndirwo runoyerera kumabva­zuva kweAsiriya. Uye rwizi rwechina ndiYu­furatesi.
\p
\v 15 Zvino Jehovha Mwari wakatora munhu, ndokumuisa mumunda weEdheni, kuti au­rime nekuuchengeta.
\v 16 Zvino Jehovha Mwari wakaraira munhu achiti: Pamuti umwe neumwe wemunda ungadya uchidya,
\v 17 asi zvemuti weruzivo rwezvakanaka nezvakaipa, usadya pauri; nekuti nemusi waunodya pauri, uchafa zvirokwazvo.
\p
\v 18 Jehovha Mwari ndokuti, Ha­zvina kunaka kuti munhu ave oga. Ndichamuitira mubatsiri wakafanana naye.
\v 19 Zvino Jehovha Mwari wakaumba nevhu mhuka imwe neimwe yesango neshiri imwe neimwe yedenga, akaisa kumunhu kuti aone kuti angadzitumidza kuti chii, uye chipenyu chose sezvachakatumidzwa nemunhu, ndiro rakava zita racho.
\v 20 Zvino munhu wakapa mazita kuzvipfuwo zvose nekushiri dzedenga, nemhuka dzose dzesango; asi kumunhu kwakashaikwa mubatsiri wakamukwanira.
\p
\v 21 Zvino Jehovha Mwari wakakonzera hope huru kuwira pamusoro pemunhu, ndokuvata; zvino wakatora rumwe rwemabvu dzake, akadzivira nyama panzvimbo yarwo.
\v 22 Zvino nerumbabvu urwo Jehovha Mwari rwaakatora pamunhu, akaita mukadzi, akamuisa kumu­nhu.
\p
\v 23 Munhu akati: Ikozvino uyu ipfupa remafupa angu, nenyama yenyama ya­ngu, uchanzi mukadzi, nekuti wa­kabviswa pamurume.
\p
\v 24 Naizvozvo munhu uchasiya baba vake namai vake, anamatire mukadzi wake, uye vachava nyama imwe.
\p
\v 25 Zvino vose vari vaviri vakange vasina kupfeka, munhu nemukadzi wake, asi ha­vana kunyara.

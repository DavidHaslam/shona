\c 16
\s Hagari naIshimaeri
\p
\v 1 Zvino Sarai mukadzi waAbhuramu waiva asingamuberekeri\add ;\add* uye waiva nemurandakadzi, muEgipita, uye zita rake raiva Hagari.
\v 2 Sarai ndokuti kuna Abhuramu: Tarira hako, Jehovha wakandikonesa kubereka, pinda hako kumurandakadzi wangu, zvimwe ndingavakwa naye. Abhuramu ndokuteerera inzwi raSarai.
\v 3 Zvino Sarai mukadzi waAbhuramu wakatora Hagari muEgipita murandakadzi wake, pakupera kwemakore gumi Abhuramu agere panyika yeKenani, ndokumupa kuna Abhuramu murume wake kuti ave mukadzi wake.
\v 4 Zvino wakapinda kuna Hagari, \add iye\add* ndokubata mimba. Zvino wakati aona kuti wabata mimba, vatenzikadzi vake vakashoreka pameso ake.
\p
\v 5 Sarai ndokuti kuna Abhuramu: Kukanganiswa kwangu kuri pamusoro pako. Ini ndakapa murandakadzi wangu pachipfuva chako, zvino paakaona kuti wabata mimba, ndinoshoreka pameso ake. Jehovha ngaatonge pakati pangu newe.
\p
\v 6 Abhuramu ndokuti kuna Sarai: Tarira, murandakadzi wako \add uri\add* paruoko rwako. Muitire zvakanaka pameso ako. Zvino Sarai wakamubata zvakaipa, akatiza pachiso chake.
\p
\v 7 Mutumwa waJehovha ndokumuwana pachitubu chemvura murenje, pachitubu panzira inoenda kuShuri.
\v 8 Zvino wakati: Hagari, murandakadzi waSarai, unobvepi, uye unoendepi? \add Iye\add* ndokuti: Ndinotiza pachiso chaSarai vatenzikadzi vangu.
\p
\v 9 Mutumwa waJehovha ndokuti kwaari: Dzokera kuna vatenzikadzi vako, ugozvininipisa pasi pemaoko avo.
\v 10 Mutumwa waJehovha ndokuti kwaari: Ndichawanza zvikuru chizvarwa chako kuti chisaverengwa nekuwanda.
\v 11 Mutumwa waJehovha ndokuti kwaari: Tarira, une mimba, uye uchabereka mwanakomana, ugotumidza zita rake Ishimaeri, nekuti Jehovha wanzwa kutambudzika kwako.
\v 12 Iyewo achava munhu ari mbizi yemusango, ruoko rwake rwucharwisa munhu wose, neruoko rwemunhu wose rwuchamurwisa; uye uchagara pamberi pechiso chehama dzake dzose.
\p
\v 13 Zvino akatumidza zita raJehovha wakataurirana naye \add kuti\add*: Imwi Mwari wekundiona. Nekuti wakati: Pano neni ndamutarisa here iye unondiona?
\v 14 Naizvozvo chitubu chakanzi Bheerirahairoi; tarira, chiri pakati peKadheshi neBheredhi.
\p
\v 15 Hagari ndokuberekera Abhuramu mwanakomana; Abhuramu ndokutumidza zita remwanakomana wake, Hagari waakabereka \add kuti:\add* Ishimaeri.
\v 16 Abhuramu waiva nemakore makumi masere nematanhatu, Hagari paakaberekera Abhuramu Ishimaeri.

\c 16
\s Hagari naIshimaeri
\p
\v 1 Zvino Sarai, mukadzi waAbhuramu, wakanga asingamuberekeri vana; iye wakanga aine murandakadzi, muEgipita, wainzi Hagari.
\v 2 Sarai akati kuna Abhuramu, Tarira Jehovha waka­ndikonesa kubereka, pinda hako kumura­ndakadzi wangu, zvimwe ndingawana vana naye. Abhuramu akateerera shoko raSarai.
\v 3 Zvino Sarai mukadzi waAbhu­ramu, wakatora Hagari muljipiti, mura­ndakadzi wake; Abhuramu zvino waka­nga agara makore ane gumi panyika yeKenani akamupa Abhuramu, murume wake, kuti ave mukadzi wake.
\v 4 Akapinda kuna Hagari, iye akatora mimba; zvino wakati aona kuti wava nemimba, aka­shora vatenzi vake.
\p
\v 5 Ipapo Sarai akati kuna Abhuramu, Kukanganiswa kwangu ngakuve pamu­soro pako; ndini ndakapa murandakadzi wangu pachipfuva chako, zvino iye wakati aona kuti wava nemimba, akandishora; Jehovha ngaatonge pakati pangu newe.
\p
\v 6 Abhuramu akati kuna Sarai, Ta­rira, murandakadzi wako uri paruoko rwako, umuitire sezvaunoda. Zvino Sa­rai wakamunetsa, akatiza.
\p
\v 7 Mutumwa waJehovha akamuwana patsime remvura musango, patsime riri panzira inoenda Shuri.
\v 8 Akati, Nhai Hagari, murandakadzi waSarai, wabve­piko? Unoendepiko? Iye akati, Ndino­tiza vatenzi vangu Sarai.
\p
\v 9 Mutumwa waJehovha akati kwaari, Dzokera kuna vatenzi vako, uzviduku­pise pasi pake.
\v 10 Mutumwa waJehovha akati kwaari, Ndichawandisa vana vako, varege kuverengwa nokuwanda kwavo.
\v 11 Mutumwa waJehovha akatiwo kwaari, Tarira wava nemimba, uchabereka mwanakomana; umutumidze zita rinonzi Ishimaeri, nokuti Jehovha wakanzwa ku­tambudzika kwako.
\v 12 Iye uchava sembizi pakati pavanhu; ucharwa navanhu vose, navanhu vose vacharwa naye; uchagara akatarisana nehama dzake dzose.
\p
\v 13 Hagari akatumidza Jehovha wa­kataurirana naye, zita rinonzi: Ndimi Mwari anoona; nokuti wakati, Zvirokwazvo ndamuona pano oenda, iye unondiona!
\v 14 Naizvozvo tsime iro ra­katumidzwa Bheeriahiroi (tsime raiye mupenyu unondiona); riri pakati peKa­dheshi neBheredhi.
\p
\v 15 Hagari akaberekera Abhuramu mwanakomana; Abhuramu akatumidza mwanakomana wake, wakaberekwa naHagari, zita rinonzi Ishimaeri.
\v 16 Abhu­ramu wakanga ana makore makumi ma­sere namatanhatu, Hagari achimuberekera Ishimaeri.

\c 23
\s Kufa kwaSara
\p
\v 1 Zvino upenyu hwaSara hwaiva makore zana nemakore makumi maviri nemanomwe; \add ndiwo\add* makore eupenyu hwaSara.
\v 2 Sara akafa paKiriyati-Aribha ndiro Hebhuroni panyika yeKenani. Abhurahama ndokuuya ndokuchema Sara nekumuririra.
\p
\v 3 Zvino Abhurahama wakasimuka pachiso chewakafa wake, ndokutaura kuvanakomana vaHeti, achiti:
\v 4 Ndiri mutorwa nemweni kwamuri, ndipei nzvimbo yangu yeguva pakati penyu, kuti ndivige wakafa wangu abve pachiso changu.
\v 5 Zvino vanakomana vaHeti vakapindura Abhurahama vachiti kwaari:
\v 6 Tinzwei, ishe wangu, muri muchinda une simba pakati pedu; vigai wakafa wenyu paguva rakanaka pamakuva edu; hakuna umwe wedu ungakunyimai guva rake kuti musaviga wakafa wenyu.
\v 7 Zvino Abhurahama wakasimuka, ndokukotamira vanhu venyika iyo, kuvanakomana vaHeti,
\v 8 ndokutaura navo achiti: Kana chiri chido chenyu kuti ndivige wakafa wangu abve pachiso changu, ndinzwei, mundikumbirire kuna Efuroni mwanakomana waZohari,
\v 9 kuti andipe bako reMakipera raanaro, riri pamagumo emunda wake, andipe iroro nemari yakazara, ive nzvimbo yangu yeguva pakati penyu.
\v 10 Zvino Efuroni waiva agere pakati pevanakomana vaHeti; Efuroni muHeti ndokupindura Abhurahama munzeve dzevanakomana vaHeti, nedzevese vaipinda pasuwo reguta rake, achiti:
\v 11 Kwete, ishe wangu, ndinzwei; munda ndinokupai, nebako riri mauri ndinoripa kwamuri; pamberi pemeso evanakomana vevanhu vangu ndinoripa kwamuri; vigai wakafa wenyu.
\v 12 Abhurahama ndokukotamira pasi pamberi pevanhu venyika iyo.
\v 13 Zvino wakataura kuna Efuroni munzeve dzevanhu venyika achiti: Asi kana uri iwe, nditeerere hako; ndichakupa mari yemunda; ugamuchire kwandiri, kuti ndivige wakafa wangupo.
\v 14 Efuroni ndokupindura Abhurahama achiti kwaari:
\v 15 Ishe wangu, nditeererei; munda mashekeri esirivha mazana mana, chii \add ichocho\add* pakati pangu nemwi? Naizvozvo vigai wakafa wenyu.
\v 16 Abhurahama ndokuteerera Efuroni. Zvino Abhurahama wakayerera Efuroni sirivha yaakareva munzeve dzevanakomana vaHeti, mashekeri esirivha mazana mana, anogamuchirwa kumutengesi.
\p
\v 17 Naizvozvo munda waEfuroni wakange uri paMakipera pakatarisana neMamure, munda nebako rakange ririmo, nemiti yese yakange iri mumunda yakange iri pamiganhu yese yakapoteredza, zvikasimbiswa
\v 18 kuna Abhurahama kuva zvake pamberi pemeso evanakomana vaHeti, pakati pevese vaipinda pasuwo reguta rake.
\v 19 Zvino shure kweizvi Abhurahama wakaviga Sara mukadzi wake mubako remunda weMakipera pakatarisana neMamure, ndiro Hebhuroni panyika yeKenani.
\v 20 Zvino munda nebako raivamo zvakasimbisiwa kuna Abhurahama kuva nzvimbo yake yeguva kubva kuvanakomana vaHeti.

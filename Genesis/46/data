\c 46
\s Jakove anoenda kuEgipita
\p
\v 1 Zvino Israeri akabva nezvose zvaakange anazvo, akasvika kuBheeri-Shebha, ndokubaira zvibairo kuna Mwari wababa vake Isaka.
\v 2 Mwari ndokutaura kuna Israeri muzviratidzo zveusiku, ndokuti: Jakove! Jakove! Iye ndokuti: Ndi\add ri\add* pano.
\v 3 Iye ndokuti: Ndiri Mwari, Mwari wababa vako; usatya kuburukira kuEgipita; nokuti ndichakugadza kuva rudzi rukuru ikoko;
\v 4 ini ndichaburukira newe kuEgipita, uye iniwo zvirokwazvo ndichakukwidza\add zve\add*; uye Josefa achaisa ruoko rwake pameso ako.
\v 5 Jakove ndokusimuka kubva Bheeri-Shebha; vanakomana vaIsraeri ndokutakura Jakove baba vavo, nevana vavo, nevakadzi vavo, mungoro Farao dzaakange atumira kumutakura.
\v 6 Zvino vakatora zvipfuwo zvavo nenhumbi dzavo dzavakange vawana munyika yeKenani, ndokusvika kuEgipita, Jakove, nechizvarwa chake chose naye;
\v 7 vanakomana vake, nevana vevanakomana vake naye, vakunda vake, nevakunda vevanakomana vake, nechizvarwa chake chose, wakauya navo kuEgipita.
\p
\v 8 Uye awa mazita evana vaIsraeri vakasvika kuEgipita: Jakove nevanakomana vake: Rubheni, dangwe raJakove.
\v 9 Nevanakomana vaRubheni: Hanoki, naParu, naHezironi, naKarimi.
\v 10 Nevanakomana vaSimioni: Jemueri, naJamini, naOhadhi, naJakini, naZohari, naShauri, mwanakomana wemukadzi muKenani.
\v 11 Nevanakomana vaRevhi: Gerishoni, Kohati, naMerari.
\v 12 Nevanakomana vaJudha: Eri, naOnani, naShera, naPerezi, naZera; asi Eri naOnani vakafira munyika yeKenani. Uye vanakomana vaPerezi vaiva Hezironi naHamuri.
\v 13 Nevanakomana vaIsaskari: Tora, naPuvha, naJobho, naShimironi.
\v 14 Nevanakomana vaZebhuruni: Seredhi, naEroni, naJahareeri.
\v 15 Ava vanakomana vaRea, vaakaberekera Jakove muPadhani-Aramu, nemukunda wake Dhina; mweya yose yevanakomana vake nevakunda vake vaiva makumi matatu nevatatu.
\p
\v 16 Nevanakomana vaGadhi: Zifioni, naHagi, Shuni, naEzibhoni, Eri, naArodhi, naAreri.
\p
\v 17 Nevanakomana vaAsheri: Jimina, naIshivha, naIshivhi, naBheria, naSera, hanzvadzi yavo; nevanakomana vaBheria: Hebheri, naMarikieri.
\v 18 Ava vanakomana vaZiripa, Rabhani waakapa kuna Rea mukunda ndokuberekera ava Jakove mweya gumi nemitanhatu.
\p
\v 19 Vanakomana vaRakeri mukadzi waJakove: Josefa naBhenjamini.
\v 20 Zvino kwakaberekerwa kuna Josefa munyika yeEgipita Manase naEfuremu Esinati mukunda waPotifera mupristi weOni vaakamuberekera.
\v 21 Nevanakomana vaBhenjamini: Bhera, naBhekeri, naAshibheri Gera, naNaamani, naEhi, naRoshi, Mupimi, naHupimi, naAridhi.
\v 22 Ava vanakomana vaRakeri, vakaberekerwa Jakove; mweya yose, gumi nemina.
\p
\v 23 Nevanakomana vaDhani: Hushimi.
\p
\v 24 Nevanakomana vaNafitari: Jazeeri, naGuni, naJezeri, naShiremi.
\v 25 Ava vanakomana vaBhiriha, Rabhani vaakapa kuna Rakeri mukunda wake, ndokuberekera Jakove; mweya yose minomwe.
\p
\v 26 Zvino mweya yakasvika naJakove kuEgipita, vachibuda pachiuno chake, pasina vakadzi vevanakomana vaJakove, mweya yose makumi matanhatu nemitanhatu.
\v 27 Nevanakomana vaJosefa vaakaberekerwa muEgipita mweya miviri; mweya yose yeimba yaJakove yakauya muEgipita, makumi manomwe.
\p
\v 28 Zvino wakatuma Judha pamberi pake kuna Josefa kuti amutungamirire kuenda kuGosheni; zvino vakasvika munyika yeGosheni.
\v 29 Josefa ndokugadzira ngoro yake, ndokukwira kunosangana naIsraeri baba vake kuGosheni; ndokuzvizivisa kwavari, ndokuwira pamutsipa wavo, ndokuchema pamutsipa wavo nguva huru.
\v 30 Israeri ndokuti kuna Josefa: Ikozvino ngandife, zvandaona chiso chako, kuti uchiri mupenyu.
\v 31 Zvino Josefa wakati kuvana vababa vake neveimba yababa vake: Ndichakwira ndigoudza Farao, uye nditi kwaari: Vana vababa vangu, neimba yababa vangu, vakange vari kunyika yeKenani, vasvika kwandiri;
\v 32 zvino varume, vafudzi vemakwai, nokuti vaiva varume vezvipfuwo uye vakange vatora makwai avo, nemombe dzavo nezvose zvavakange vanazvo.
\v 33 Zvino zvichaitika Farao paachakudanai agoti: Basa renyu chii?
\v 34 Kuti muchati: Varanda venyu varume vekupfuwa kubva paudiki hwedu kusvikira ikozvino, tose isu nemadzibaba edu; kuti mugare munyika yeGosheni, nokuti mufudzi umwe neumwe chinyangadzo kuvaEgipita.

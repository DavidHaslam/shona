\c 46
\s Jakove anoenda kuEgipita
\p
\v 1 Zvino Israeri akabva nezvose zvaakange anazvo, akasvika kuBheeri-Shebha, ndokubaira zvibairo kuna Mwari wababa vake Isaka.
\v 2 Mwari ndokutaura kuna Israeri muzviratidzo zveusiku, ndokuti: Jakove! Jakove! Iye ndokuti: Ndi\add ri\add* pano.
\v 3 Iye ndokuti: Ndiri Mwari, Mwari wababa vako; usatya kuburukira kuEgipita; nokuti ndichakugadza kuva rudzi rukuru ikoko;
\v 4 ndichaburukira newe kuEgipita, uye iniwo zvirokwazvo ndichakukwidza\add zve\add*; uye Josefa achaisa ruoko rwake pachiso chako.
\v 5 Jakove ndokusimuka kubva Bheeri-Shebha; vanakomana vaIsraeri ndokutakura Jakove baba vavo, nevana vavo, nevakadzi vavo, mungoro Farao dzaakange atumira kumutakura
\v 6 Zvino vakatora zvipfuwo zvavo nenhumbi dzavo dzavakange vawana munyika yeKenani, ndokusvika kuEgipita, Jakove, nechizvarwa chake chose naye;
\v 7 vanakomana vake, nevana vevanakomana vake naye, vakunda vake, nevakunda vevanakomana vake, nechizvarwa chake chose, vakauya navo kuEgipita.
\p
\v 8 Uye awa mazita evana vaIsraeri vakasvika kuEgipita: Jakove nevanakomana vake: Rubheni, dangwe raJakove.
\v 9 Nevanakomana vaRubheni: Hanoki, naParu, naHezironi, Karimi.
\v 10 Nevanakomana vaSimioni: Jemueri, naJamini, naOhadhi, naJakini, naZohari, naShauri, mwanakomana wemukadzi muKenani.
\v 11 Nevanakomana vaRevhi: Gerishoni, Kohati, naMerari.
\v 12 Nevanakomana vaJudha: Eri, naOnani, naShera, naPerezi, naZera; asi Eri naOnani vakafira munyika yeKenani. Uye vanakomana vaPerezi vaiva Hezironi naHamori.
\v 13 Nevanakomana vaIsaskari: Tora, naPuvha, naJobho, naShimuroni.
\v 14 Nevanakomana vaZebhuroni: Seredhi, naEroni, naJahareeri.
\v 15 Ava vanakomana vaRea, vaakaberekera Jakove muPadhani-Aramu, nemukunda wake Dhina; mweya yose yevanakomana vake nevakunda vake vaiva makumi matatu nevatatu.
\p
\v 16 Nevanakomana vaGadhi: Zifioni, naHagi, Shuni, naEzibhoni, Eri, naArodhi, naAreri.
\v 17 Nevanakomana vaAsheri: Jimina, naIshivha, naIshivhi, naBheria, naSera, hanzvadzi yavo; nevanakomana vaBheria: Hebheri, naMarikieri.
\v 18 Ava vanakomana vaZiripa, Rabhani waakapa kuna Rea mukunda ndokuberekera ava Jakove mweya gumi nemitanhatu.
\p
\v 19 Vanakomana vaRakeri mukadzi waJakove: Josefa naBhenjamini.
\v 20 Josefa akaberekerwa Manase naEfuremu panyika yeEgipita, ndivo vaakaberekerwa naAsenati, mukunda waPotifari, mupristi weOni.
\v 21 Navanakomana vaBhenjamini: Bhera, naBhekeri, naAshibheri naGera, naNaamani, naEhi, naRoshi, naMupimi, naHupimi, naAdhi.
\v 22 Ndivo vanakomana vaRakeri, vakaberekerwa Jakove; vose vaiva vane gumi navana.
\p
\v 23 Navanakomana vaDhani: Hushimi.
\v 24 Navanakomana vaNafutari: Jazeeri, naGuni, naJezeri, naShiremi.
\v 25 Ndivo vanakomana vaBhiriha, Rabhani waakapa Rakeri, mukunda wake; ndivo vaakaberekera Jakove; vose vaiva vanomwe.
\p
\v 26 Zvino vanhu vose vakauya naJakove Egipita, vakange vabuda pachiuno chake, vakadzi vavanakomana vaJakove vasingaverengwi, vose vaiva vanhu vana makumi matanhatu navatanhatu.
\v 27 Vanakomana vaJosefa vaakange aberekerwa Egipita vaiva vanhu vaviri; vose veimba yaJakove vakauya Egipita, vaiva vanhu vana makumi manomwe.
\p
\v 28 Akatuma Judha pamberi pake kuna Josefa kuti amuratidze nzira inoenda Gosheni.
\v 29 Ipapo Josefa akagadzira ngoro yake, akakwira Gosheni, kundosangana naIsraeri, baba vake; akazvizivisa kwavari, akawira pamutsipa wavo, akachema pamutsipa wavo nguva huru.
\v 30 Israeri akati kuna Josefa, Zvino ngandichifa hangu, nokuti ndaona chiso chako, kuti uchiri mupenyu.
\p
\v 31 Zvino Josefa akati kuvana vababa vake naveimba yababa vake, Ini ndichakwira kundoudza Farao, ndichiti kwaari, Vana vababa vangu, naveimba yababa vangu, vaigara kunyika yeKenani, vasvika kwandiri;
\v 32 varume ava vafudzi, nokuti vaipfuwa zvipfuwo; vauya namakwai avo, nemombe dzavo, nezvose zvavanazvo.
\v 33 Zvino kana modanwa naFarao, akati, Basa renyu nderei?
\v 34 Muti, Varanda venyu vaiva vapfuwi vezvipfuwo kubva paucheche hwedu kusvikira zvino, isu namadzibaba edu; kuti mugare munyika yeGosheni, nokuti vafudzi vose vanonyangadza vaEgipita.

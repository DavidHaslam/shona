\c 37
\s Josefa anotengeswa navakoma vake
\p
\v 1 Zvino Jakobho akagara munyika youtorwa hwababa vake, munyika yeKenani.
\p
\v 2 Marudzi aJakobho ndiwo: Josefa akanga ana makore ane gumi namano­mwe, akafudza makwai pamwechete navakoma vake; akanga achiri muko­mana pamwechete navanakomana va-Bhiriha, navanakomana vaZiripa, vaka­dzi vababa vake; Josefa akasivaudzira kuna baba vavo.
\p
\v 3 Zvino Isiraeri akanga achida Josefa kupfuura vana vake vose, nokuti akanga ari mwanakomana woutana hwake; aka­muitira nguo yakanga yakareba ina maoko.
\v 4 Vakoma vake vakaona kuti baba vavo vanomuda kupfuura vakoma vake vose; vakamuvenga, vakasagona kutaura naye nomufaro.
\p
\v 5 Zvino Josefa akarota hope, akau­dza vakoma vake, ipapo vakanyanya kumuvenga.
\v 6 Akati kwavari, "Inzwaiwo hope dzangu dzandarota.
\v 7 Tarirai, taka­nga tichisunga zvisote mumunda, onei chisote changu chikasimuka, chikara­mba chimire; ndikaona zvisote zvenyu zvichikomba changu, zvikakotama pa­mberi pechisote changu."
\p
\v 8 Vakoma vake vakati kwaari, "Ko iwe uchabata ushe pamusoro pedu kanhi? Ko iwe uchava nesimba pamusoro pedu kanhi?" Vakanyanya kumuvenga nokuda kwokurota kwake nokwamashoko ake.
\p
\v 9 Akapamha kurotazve, akaudza va­koma vake, akati, "Tarirai, ndarotazve dzimwe hope; ndakaona zuva, nomwedzi, nenyeredzi dzine gumi neimwe, dzichi­kotamira pamberi pangu."
\p
\v 10 Akaudza baba vake navakoma vake izvozvo; baba vake vakamutuka, vakati kwaari, "Kurota kwako uku kwa­warota kurota kunyi? Ini namai vako navakoma vako tichauya tikakotama pasi pamberi pako kanhi?"
\v 11 Vakoma vake vakamugodora; asi baba vake vakache­ngeta shoko iro.
\v 12 Zvino vakoma vake vakandofudza makwai ababa vavo pa-Shekemu.
\v 13 Isiraeri akati kuna Josefa, "Vakoma vako havafudzi makwai paShe­kemu here? Uya ndikutumire kwavari." Iye akati, "Ndiri pano hangu."
\p
\v 14 Akati kwaari, "Zvino chienda undo­tarira kana vakoma vako vakafara, nama­kwai kana akafarawo; ugodzoka kuzondiu­dza." Naizvozvo akamutuma, ari pamupata weHebhuroni, akandosvika Shekemu.
\v 15 Zvino mumwe murume akamuwana achidzungaira musango; murume akamu­bvunza, akati, "Unotsvakeiko?"
\p
\v 16 Iye akati, "Ndinotsvaka vakoma vangu; dondiudza hako kwavanofudza makwai. "
\p
\v 17 Murume akati, "Vabva pano, no­kuti ndakavanzwa vachiti, `Ngatiende Dhotani.' " Josefa akatevera vakoma vake, akandovawana paDhotani.
\p
\v 18 Ivo vakamuona achiri kure; zvino asati asvika kwavari, vakarangana kuti vamuuraye.
\v 19 Vakataurirana, vachiti, "Hoyo muroti uya wauya.
\v 20 Uyai zvino timuuraye, timukandire mune rimwe ra­makomba aya, tigoti, `Wadyiwa nechi­kara;' tigoona kuti kurota kwake kucha­zoitwa seiko."
\p
\v 21 Rubheni akazvinzwa, akamurwira mumaoko avo, akati, "Ngatirege kumuu­raya."
\v 22 Rubheni akati kwavari, "Musa­durura ropa; mukandirei mugomba iri riri musango, asi regai kutambanudza maoko enyu kwaari;" kuti amurwire pamaoko avo, agomudzosera kuna baba vake.
\v 23 Zvino Josefa akati asvika kuvakoma vake, vakabvisira Josefa nguo yake, nguo iya yakanga yakareba ina maoko, yaaka­nga akafuka;
\v 24 vakamutora, vakamuka­ndira mugomba; gomba rakanga risina chinhu, makanga musina mvura.
\p
\v 25 Vakagara pasi, vakadya zvokudya; zvino vakasimudza meso avo, vakatarira, vakaona boka ravaIshimaeri vachifamba, vachibva Gireadhi, makamera avo akata­kura zvinhu zvinonhuwira, nebarisami, nemura, vachindozviisa Ijipiti.
\v 26 Zvino Judha akati kuvana vababa vake, "Tinga­waneiko kana tikauraya mun'una wedu tichivanza ropa rake?
\v 27 Uyai timutengese kuvaIshimaeri; maoko edu arege kuva kwaari; nokuti mun' una wedu, nyama imwe nesu." Vana vababa vake vakamuteerera.
\v 28 Zvino vatengesi vavaMidhiani vakapfuurapo, vakakwidza Josefa vachi­mubudisa mugomba, vakatengesa Josefa kuvaIshimaeri namashekeri ana makumi maviri; ivo vakaisa Josefa Ijipiti.
\p
\v 29 Zvino Rubheni akadzokera kugo­mba, akawana Josefa asisimo mugomba; akabvarura nguo dzake.
\v 30 Akadzokera kuvanun'una vake, akati, "Mwana haa­chipo; ini zvino ndichaendepiko?"
\p
\v 31 Zvino vakatora nguo yaJosefa, va­kauraya nhongo yembudzi, vakanyika nguo muropa;
\v 32 vakatumira nguo iyo yakareba ina mavoko kuna baba vavo, vakati, "Tanonga chinhu ichi; fananidzai zvakanaka kana iri nguo yomwanako­mana wenyu, kana isati iri iyo."
\p
\v 33 Ivo vakafananidza vakati, "Inguo yomwanakomana wangu; wadyiwa ne­chikara; Josefa zvirokwazvo wapara­dzwa."
\v 34 Jakobho akabvarura nguo dzake, akasimira magumbu pachiuno chake, akachema mwanakomana wake mazuva mazhinji.
\v 35 Vanakomana vake vose navakunda vake vose vakasimuka vakamunyaradza; asi akaramba kunyara­dzwa, akati, "Ndichaburukira kuhwiro kumwanakomana wangu, ndichichema." Baba vake vakamuwungudzira.
\p
\v 36 Zvino vaMidhiani vakandomute­ngesa Ijipiti kuna Potifari, muranda wa-Farao, mukuru wavarindi.

\c 37
\s Josefa anotengeswa navakoma vake
\p
\v 1 Zvino Jakove akagara munyika youtorwa hwababa vake, munyika yeKenani.
\v 2 Iyi inhoroondo yedzinza raJakove: Josefa akange ana makore ane gumi namanomwe, achifudza makwai pamwechete nemadzikoma ake; akange ari mukomana pamwechete nevanakomana vaBhiriha, nevanakomana vaZiripa, vakadzi vababa vake; Josefa ndokuuisa mashoko ekuipa kwavo kuna baba vavo.
\v 3 Zvino Israeri wakange achida Josefa kupfuura vana vake vose, nokuti aiva mwanakomana weutana hwake; akamuitira nguvo yakange ine mavaramavara.
\v 4 Madzikoma ake akati aona kuti baba vavo vanomuda kupfuura madzikoma ake ese; vakamuvenga, vakasagona kutaura kwaari nerugare.
\p
\v 5 Zvino Josefa wakarota hope, ndokuudza madzikoma ake, naizvozvo vakanyanyazve kumuvenga.
\v 6 Zvino wakati kwavari: Donzwaiwo hope idzi dzandarota.
\v 7 Zvino tarirai, takanga tichisunga zvisote pakati pemunda, uye tatirai, chisote changu chakamira kuti tasa, zvino tarirai, zvisote zvenyu zvakakomba, ndokukotama pamberi pechisote changu.
\v 8 Zvino madzikoma ake akati kwaari: Ko kutonga uchatitonga, zvirokwazvo uchava nesimba pamusoro pedu here? Vakanyanyazve kumuvenga nokuda kwehope dzake uye nokuda kwemashoko ake.
\p
\v 9 Zvino wakarotazve hope, ndokudziudza madzikoma ake, ndokuti: Tarirai, ndarotazve hope; zvino tarirai, zuva nemwedzi nenyeredzi gumi neimwe, dzichindikotamira.
\v 10 Zvino wakaudza baba vake nemadzikoma ake izvozvo; baba vake ndokumutsiura vakati kwaari: Ihopei idzi dzawarota? Ini namai vako nemadzikoma ako tichauya zvirokwazvo kukotama pamberi pako kanhi?
\v 11 Madzikoma ake ndokumugodora; asi baba vake vakachengeta shoko iri.
\p
\v 12 Zvino vakoma vake vakanofudza makwai ababa vavo paShekemu.
\v 13 Israeri ndokuti kuna Josefa: Madzikoma ako haafudzi paShekemu here? Uya ndikutumire kwavari. Iye ndokuti kwavari: Ndi\add ri\add* pano.
\v 14 Akati kwaari: Enda hako unotarira kuchengeteka kwemadzikoma ako, nemakwai kuchengeteka kwawo, ugondidzosera shoko. Naizvozvo wakamutuma kubva pamupata weHebhuroni ndokunosvika kuShekemu.
\p
\v 15 Zvino murume wakamuwana, nokuti tarira waidzungaira musango; murume ndokumubvunza akati: Unotsvakei?
\v 16 Iye ndokuti: Ndinotsvaka madzikoma angu; dondiudza hako kuti vanofudzirepi.
\v 17 Murume ndokuti: Vakabva pano, nokuti ndakavanzwa vachiti: Ngatiende kuDhotani. Josefa ndokutevera madzikoma ake, ndokuvawana paDhotani.
\v 18 Zvino vakamuona achiri kure; uye asati aswedera kwavari, vakarangana pamusoro pake kuti vamuuraye.
\v 19 Zvino vakataurirana vachiti: Tarirai tenzi wezviroto uyu wauya.
\v 20 Naizvozvo uyai ikozvino timuuraye, tigomukandira mune rimwe remakomba aya, tigoti: Chikara chakaipa chamudya; tigoona kuti hope dzake dzichavei.
\v 21 Zvino Rubheni waka\add zvi\add*nzwa, ndokumununura muruoko rwavo, ndokuti: Ngatirege kumuuraya.
\v 22 Rubheni ndokuti kwavari: Musateura ropa; mukandirei mugomba iri riri murenje, asi regai kuisa ruoko kwaari; kuti amununure pamaoko avo, agomudzosera kuna baba vake.
\p
\v 23 Zvino zvakaitika Josefa asvika kumadzikoma ake, kuti vakabvisira Josefa nguvo yake, nguvo yakange ine mavaramavara, yaakange akapfeka;
\v 24 zvino vakamutora, ndokumukandira mugomba; asi gomba rakange risina chinhu, musina mvura mariri.
\v 25 Zvino vakagara pasi kudya zvekudya; zvino vakasimudza meso avo, ndokuona, zvino tarira, boka revaIshimaeri vachibva Giriyadhi, nemakamera avo akatakura zvinhu zvinonhuhwira, nebarisami, nemura, vachienda kunozviisa kuEgipita.
\v 26 Zvino Judha akati kuvana vababa vake: Mubairoi, kana tikauraya munin'ina wedu tichivanza ropa rake?
\v 27 Uyai timutengese kuvaIshimaeri; nemaoko edu arege kuva kwaari; nokuti munin'ina wedu, nyama yedu. Vana vababa vake ndokuteerera.
\v 28 Zvino vatengesi vevaMidhiani vakapfuurapo, zvino vakamukweva vachisimudza Josefa mugomba, ndokutengesa Josefa kuvaIshimaeri nemashekeri ane makumi maviri; ivo ndokuisa Josefa kuEgipita.
\p
\v 29 Rubheni ndokudzokera kugomba, zvino tarira, Josefa wakange asimo mugomba; iye ndokubvarura nguvo dzake.
\v 30 Zvino wakadzokera kuvanin'ina vake, ndokuti: Mwana haachipo; ini zvino ndichaendepi?
\v 31 Zvino vakatora nguvo yaJosefa, ndokuuraya mbudzana yembudzi, ndokunyika nguvo muropa.
\v 32 Zvino vakatumira nguvo yemavaramavara, ndokuiindisa kuna baba vavo, ndokuti: Tawana ichi; fananidzai kana iri nguvo yemwanakomana wenyu, kana kwete.
\v 33 Zvino vakafananidza vakati: Inguvo yemwanakomana wangu; chikara chakaipa chamudya; zvirokwazvo waparadzwa Josefa.
\v 34 Jakove ndokubvarura nguvo dzake, ndokuisa masaga pachiuno chake, ndokuchema mwanakomana wake mazuva mazhinji.
\v 35 Zvino vanakomana vake vese navakunda vake vese vakasimuka kumunyaradza; asi wakaramba kunyaradzwa, ndokuti: Ndichaburukira kuguva kumwanakomana wangu ndichichema. Baba vake vakamuwungudzira saizvozvo.
\v 36 Zvino vaMidhiani vakamutengesa Egipita kuna Potifari, mubati waFarao, mukuru wavarindi.

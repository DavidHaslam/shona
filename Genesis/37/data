\c 37
\s Josefa anotengeswa navakoma vake
\p
\v 1 Zvino Jakove akagara munyika youtorwa hwababa vake, munyika yeKenani.
\p
\v 2 Iyi inhoroondo yedzinza raJakove ndiwo: Josefa akange ana makore ane gumi namanomwe, achifudza makwai pamwechete nemadzikoma ake; akange ari mukomana pamwechete naevanakomana vaBhiriha, nevanakomana vaZiripa, vakadzi vababa vake; Josefa ndokuuisa mashoko ekuipa kwavo kuna baba vavo.
\p
\v 3 Zvino Israeri wakange achida Josefa kupfuura vana vake vose, nokuti aiva mwanakomana weutana hwake; akamuitira nguvo yakange ine mavaramavara.
\v 4 Vakoma vake vakati vaona kuti baba vavo vanomuda kupfuura vakoma vake vose; vakamuvenga, vakasagona kutaura kwaari nemufaro.
\p
\v 5 Zvino Josefa wakarota hope, ndokuudza madzikoma ake, naizvozvo vakanyanya kumuvenga.
\v 6 Zvino wakati kwavari: Inzwaiwo hope idzi dzandarota.
\v 7 Zvino tarirai, takanga tichisunga zvisote mumunda, uye tatirai, chisote changu chakamira kuti tasa, zvino tarirai, zvisote zvenyu zvakakomba, ndokukotama pamberi pechisote changu.
\p
\v 8 Zvino madzikoma ake akati kwaari: Ko kutonga uchatitonga, zvirokwazvo uchava nesimba pamusoro pedu here? Vakanyanya kumuvenga nokuda kwehope dzake uye nokuda kwemashoko ake.
\p
\v 9 Zvino wakarotazve dzimwe hope, ndokudziudza madzikoma ake, ndokuti: Tarirai, ndarotazve dzimwe hope; zvi o tarirai, zuva nemwedzi nenyeredzi dzine gumi neimwe, dzichindikotamira.
\p
\v 10 Zvino wakaudza baba vake nemadzikoma ake izvozvo; baba vake ndokumutsiura vakati kwaari: Ihopei idzi dzawarota? Ini namai vako nemadzikoma ako tichauya tikakotama pasi pamberi pako kanhi?
\v 11 Madzikoma ake ndokumugodora; asi baba vake vakachengeta shoko iri.
\v 12 Zvino vakoma vake vakanofudza makwai ababa vavo paShekemu.
\v 13 Israeri ndokuti kuna Josefa: Madzikoma ako haafudzi makwai paShekemu here? Uya ndikutumire kwavari. Iye ndokuti kwavari: Ndiri pano hangu.
\p
\v 14 Akati kwaari: Enda hako unotarira kana vakoma vako vane rugare, namakwai kana ane rugare, ugondidzosera shoko. Naizvozvo wakamutuma kubva pamupata weHebhuroni ndokunosvika kuShekemu.
\v 15 Zvino murume wakamuwana, nokuti tarira waidzungaira musango; murume ndokumubvunza akati: Unotsvakei?
\p
\v 16 Iye ndokuti: Ndinotsvaka madzikoma angu; dondiudza hako kuti vanofudzirepi.
\p
\v 17 Murume ndokuti: Vakabva pano, nokuti ndakavanzwa vachiti: Ngatiende kuDhotani. Josefa ndokutevera madzikoma ake, ndokuvawana paDhotani.
\p
\v 18 Zvino vakamuona achiri kure; uye asati aswedera kwavari, vakarangana kuti vamuuraye.
\v 19 Zvino vakataurirana vachiti: Tarirai muroti uyu wauya.
\v 20 Naizvozvo uyai ikozvino timuuraye, tigomukandire mune rimwe ramakomba aya, tigoti: Wadyiwa nechikara chakaipa; tigoona kuti hope dzake dzichazoitwa sei.
\p
\v 21 Zvino Rubheni waka\add zvi\add*nzwa, ndokumurwira muruoko rwavo, ndokuti: Ngatirege kumuuraya.
\v 22 Rubheni ndokuti kwavari: Musateura ropa; mukandirei mugomba iri riri murenje, asi regai kuisa ruoko kwaari; kuti amurwire pamaoko avo, agomudzosera kuna baba vake.
\v 23 Zvino zvakaitika Josefa asvika kumadzikoma ake, vakabvisira Josefa nguvo yake, nguvo iya yakange yakareba ina maoko, yaakanga akafuka;
\v 24 vakamutora, vakamukandira mugomba; gomba rakange risina chinhu, makange musina mvura.
\p
\v 25 Vakagara pasi, vakadya zvokudya; zvino vakasimudza meso avo, vakatarira, vakaona boka ravaIshimaeri vachifamba, vachibva Giriyadhi, makamera avo akatakura zvinhu zvinonhuhwira, nebarisami, nemura, vachindozviisa Egipita.
\v 26 Zvino Judha akati kuvana vababa vake, Tingawaneiko kana tikauraya munin'ina wedu tichivanza ropa rake?
\v 27 Uyai timutengese kuvaIshimaeri; maoko edu arege kuva kwaari; nokuti munun una wedu, nyama imwe nesu. Vana vababa vake vakamuteerera.
\v 28 Zvino vatengesi vavaMidhiani vakapfuurapo, vakakwidza Josefa vachimubudisa mugomba, vakatengesa Josefa kuvaIshimaeri namashekeri ana makumi maviri; ivo vakaisa Josefa Egipita.
\p
\v 29 Zvino Rubheni akadzokera kugomba, akawana Josefa asisimo mugomba; akabvarura nguvo dzake.
\v 30 Akadzokera kuvanin'ina vake, akati, Mwana haachipo; ini zvino ndichaendepiko?
\p
\v 31 Zvino vakatora nguvo yaJosefa, vakauraya nhongo yembudzi, vakanyika nguvo muropa;
\v 32 vakatumira nguvo iyo yakareba ina maoko kuna baba vavo, vakati, Tanonga chinhu ichi; fananidzai zvakanaka kana iri nguvo yomwanakomana wenyu, kana isati iri iyo.
\p
\v 33 Ivo vakafananidza vakati, Inguvo yomwanakomana wangu; wadyiwa nechikara; Josefa zvirokwazvo waparadzwa.
\v 34 Jakove akabvarura nguvo dzake, akasimira madhumbu pachiuno chake, akachema mwanakomana wake mazuva mazhinji.
\v 35 Vanakomana vake vose navakunda vake vose vakasimuka vakamunyaradza; asi akaramba kunyaradzwa, akati, Ndichaburukira kuguva kumwanakomana wangu, ndichichema. Baba vake vakamuwungudzira.
\p
\v 36 Zvino vaMidhiani vakanomutengesa Egipita kuna Potifari, muranda waFarao, mukuru wavarindi.

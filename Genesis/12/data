\c 12
\s Kudanwa kwaAbhuramu
\p
\v 1 Zvino Jehovha wakati kuna Abhuramu: Ibva iwe panyika yekwako nekuhama dzako nekuimba yababa vako, uende kunyika yandichakuratidza.
\v 2 Zvino ndichakuita uve rudzi rukuru, uye ndichakuropafadza, nekuita zita rako rive guru, uye ucharopafadza.
\p
\v 3 Zvino ndicharopafadza vanokuropafadza, nekutuka unokutuka; uye mauri marudzi ose enyika acharopafadzwa.
\p
\v 4 Abhuramu ndokuenda Jehovha sezvaakataura kwaari, naRoti wakaenda naye. Zvino Abhuramu wakange ane makore makumi manomwe nemakore mashanu pakubuda kwake kubva muHarani.
\v 5 Abhuramu ndokutora Sarai mukadzi wake, naRoti, mwanakomana wemunin'ina wake, nenhumbi dzavo dzose dzavakange vaunganidza, nemweya yavakange vawana muHarani, vakabuda kuenda kunyika yeKenani; ndokusvika kunyika yeKenani.
\v 6 Abhuramu ndokugura nemunyika kusvika panzvimbo yeShekemu, pamuouki* weMore; uye vaKenani vaiva munyika iyo nguva iyoyo.
\v 7 Zvino Jehovha wakaonekera kuna Abhuramu, akati: Kuchizvarwa chako ndichapa nyika iyi. Ndokuvakira ipapo Jehovha wakange aonekera kwaari aritari.
\v 8 Zvino wakapfuurira kubva ipapo kuenda kugomo riri kumabvazuva aBheteri, ndokudzika tende rake, Bheteri riri kumavirazuva uye Ai iri kumabvazuva. Zvino wakavakirapo Jehovha aritari, ndokudana zita raJehovha.
\v 9 Zvino Abhuramu wakafamba achienderera mberi akananga kumaodzanyemba.
\s Abhuramu anotamira Egipita
\p
\v 10 Zvino kwakava nenzara panyika. Abhuramu ndokuburukira kuEgipita kunogarako semweni, nekuti nzara yaiva huru panyika.
\v 11 Zvino zvakaitika oswedera kupinda muEgipita kuti wakati kuna Sarai mukadzi wake: Tarira hako, ndinoziva kuti u\add ri\add* mukadzi wakanaka kuonekwa.
\v 12 Zvino zvichaitika vaEgipita pavachakuona, kuti vachati: Uyu mukadzi wake, ndokundiuraya, asi iwe vachakuchengeta uri mupenyu.
\v 13 Uti hako uri hanzvadzi yangu, kuti zvindinakire nekuda kwako, mweya wangu urarame nekuda kwako.
\v 14 Zvino zvakaitika Abhuramu paakasvika Egipita, kuti vaEgipita vakaona mukadzi kuti wakanaka kwazvo.
\v 15 Nemachinda aFarao akamuona, ndokumurumbidza pamberi paFarao; mukadzi ndokuiswa mumba maFarao.
\v 16 Zvino wakabata Abhuramu zvakanaka nekuda kwake; uye akava nemakwai nenzombe nemakono embongoro nevarandarume nevarandakadzi nembongoro dzechikadzi nemakamera.
\p
\v 17 Asi Jehovha wakatambudza Farao neimba yake nematambudziko makuru nekuda kwaSarai mukadzi waAbhuramu.
\v 18 Farao ndokudana Abhuramu, akati: Chii ichi chawaita kwandiri? Nemhaka yei usina kundiudza kuti mukadzi wako?
\v 19 Wakareverei kuti ihanzvadzi yangu, kusvikira ndamutora kuva mukadzi wangu? Naizvozvo tarira hako mukadzi wako, tora uende.
\v 20 Zvino Farao akaraira varume maererano naye; ndokumudzinga nemukadzi wake nezvose zvaakange anazvo.

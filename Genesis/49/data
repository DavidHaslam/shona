\c 49
\s Jakove anoropafadza vanakomana vake
\p
\v 1 Zvino Jakove akadana vanakomana vake mukati, ndokuti: Unganai, kuti ndikuudzei zvichakuwirai mumazuva anotevera.
\p
\v 2 Unganai, munzwe vanakomana vaJakove, Muteerera kuna Israeri baba venyu.
\v 3 Rubheni, uri dangwe rangu, simba rangu, nekutanga kwesimba rangu; kukwana kwerukudzo, nekukwana kwesimba;
\v 4 Unotutuma semvura, haungavi wakakwana; nokuti wakakwira kuuvato hwababa vako, ukasvibisa; wakakwira kumubhedha wangu.
\v 5 Simioni naRevhi vana vamai vamwe; Minondo yavo inhumbi dzekupamba.
\v 6 Mweya wangu, rega kupinda pakurangana kwavo. Rukudzo rwangu, rega kusanganiswa neungano yavo; nokuti pakutsamwa kwavo vakauraya munhu, Uye nekuzvifadza, vakagura mombe marunda.
\v 7 Kutsamwa kwavo ngakutukwe, nokuti kwakasimba; Nehasha dzavo, nokuti dzakange dzine utsinye; Ndichavaparadzanisa muna Jakove, nekuvaparadzira muna Israeri.
\v 8 Judha, ndiwe ucharumbidzwa nevana vababa vako; ruoko rwako ruchava pamitsipa yevavengi vako, vanakomana vababa vako vachakukotamira.
\p
\v 9 Judha imbwanana yeshumba; wakwira pakujimba mwanakomana wangu; wakakotama, wakazvambarara seshumba, uye seshumbakadzi; ndiani achamumutsa?
\v 10 Tsvimbo yeushe haingabvi kuna Judha, nemupi wemurairo kubva pakati petsoka dzake, kusvikira Shiro asvika; uye ndudzi dzichamuerera iye.
\v 11 Unosungira sheche rembongoro yake pamuzambiringa, nemwana wembongoro yake pamuzambiringa wakanaka. Wakasuka nguvo dzake muwaini, nechokufuka chake muropa remazambiringa.
\v 12 Meso \add ake\add* achatsvuka newaini, uye meno ake achachena nemukaka.
\p
\v 13 Zebhuruni achagara pamahombekombe egungwa; uye achava panomira zvikepe; nemuganhu wake uchasvika paSidhoni.
\p
\v 14 Isaskari imbongoro ine simba, inorara pasi, pakati pematanga emakwai;
\v 15 Zvino wakaona zororo kuti rakanaka, nenyika kuti inofadza, akarerekera fudzi rake kuti atakure, akava muranda wechibharo.
\p
\v 16 Dhani achatonga vanhu vake, serumwe rwemarudzi alsiraeri.
\v 17 Dhani achava nyoka panzira, mvumbi mugwara, inoruma zvitsitsinho zvebhiza; kuti mutasvi awire shure.
\v 18 Ndakamirira ruponeso rwenyu, Jehovha.
\p
\v 19 Gadhi hondo ichamuvamba, asi iye achavamba pazvitsitsinho.
\p
\v 20 Asheri achava nezvokudya zvakakora; Iye achauya nezvinonaka zvinofanira madzishe.
\p
\v 21 Nafutari inondo hadzi yakasunungurwa, anobudisa mashoko akanaka.
\p
\v 22 Josefa idavi rinobereka, idavi rinobereka patsime; matavi anokwira pamusoro pemadziro.
\v 23 Vanopfura neuta vakamubata zvinorwadza, Vakamupfura, vakamuvenga.
\v 24 Asi uta hwake hwakaramba hwakasimba, nemaoko ezvanza zvake akasimbiswa nemaoko eWemasimbaose waJakove, kunobva Mufudzi, ibwe raIsraeri,
\v 25 naMwari wababa vako achakubatsira, uye neWemasimbaose achakuropafadza nemaropafadzo anobva kudenga kumusoro, maropafadzo ekudzika anobva pasi, maropafadzo emazamu neechizvaro.
\v 26 Maropafadzo ababa vako anopfuura maropafadzo emateteguru angu, kusvikira pamusoro pemakomo asingaperi; achava pamusoro waJosefa, pamusoro pewakaparadzaniswa kuvana vababa vake.
\p
\v 27 Bhenjamini ibere rinobvamburanya; mangwanani achadya chakajimbiwa, uye madekwani achagovanisa zvaakapamba.
\p
\v 28 Ava vose ndiwo marudzi ane gumi namaviri alsiraeri; ndizvo zvakataura baba vavo kwavari, akavaropafadza; vakaropafadza umwe neumwe nokuropafadzwa kwake.
\v 29 Akavaraira, akati kwavari, Ini ndobva ndosanganiswa navanhu vangu; mundondiviga kuna madzibaba angu, mubako riri mumunda waEfuroni, muHeti,
\v 30 bako riri mumunda weMakapera, pakatarisana neMamure, panyika yeKenani, riya rakatengwa naAbhurahama pamwechete nomunda kuna Efuroni, muHeti, kuti zvive zvake, ive nzvimbo yake yokuviga;
\v 31 ndipo pavakaviga Abhurahama naSara, mukadzi wake; ndipo pavakaviga Isaka naRabheka, mukadzi wake; ndipo pandakaviga Rea;
\v 32 munda uya nebako riri mukati mawo, zvakatengwa kuvana vaHeti.
\v 33 Jakove wakati apedza kuraira vanakomana vake, akapeta tsoka dzake pamubhedha, mweya wake ukabuda, akasanganiswa navanhu vake

\c 49
\s Jakove anoropafadza vanakomana vake
\p
\v 1 Zvino Jakove akadana vanakomana vake, akati, Unganai, ndikuudzei zvamuchaitirwa namazuva anotevera.
\p
\v 2 Unganai, munzwe imwi vanakomana vaJakove, Teererai Israeri, baba venyu.
\v 3 Rubheni, iwe uri dangwe rangu, simba rangu, nokutanga kwesimba rangu; Ukuru hwokukudzwa, noukuru hwesimba;
\v 4 Unotutuma semvura, haungavi noukuru; nekuti wakakwira kuuvato hwababa vako, Ukahusvibisa; wakakwira kumubhedha wangu.
\v 5 Simioni naRevhi vana vamai vamwe; Minondo yavo inhumbi dzokurwa nesimba.
\v 6 Mweya wangu, rega kupinda pakurangana kwavo. Kukudzwa kwangu, rega kusanganiswa neungano dzavo; nekuti pakutsamwa kwavo vakauraya vanhu, Nokuda kwavo vakagura marunda emombe.
\v 7 Kutsamwa kwavo ngakutukwe, nekuti kwakange kuri kukuru; Nehasha dzavo, nekuti dzakange dzakaipa; Ndichavaparadzanisa pakati paJakove, nokuvaparadzira pakati paIsraeri.
\v 8 Iwe Judha, ucharumbidzwa nehama dzako; Ruoko rwako ruchava pamitsipa yavavengi vako, Vana vababa vako vachakotamira pamberi pako.
\p
\v 9 Judha mwana weshumba; Iwe mwanakomana wangu, wakwira uchibva pane zvakaurawa; Wakakotama, wakanyanga seshumba, Seshumbakadzi; ndianiko achamumutsa?
\v 10 Tsvimbo youshe haingabvi kuna Judha, Kana mudonzvo, womubati pakati petsoka dzake, Kusvikira Shiro auya; Ndudzi dzose dzavanhu dzichamuerera iye.
\v 11 Unosungira sheche redhongi rake pamuzambiringa, Nomwana wedhongi rake pamuzambiringa wakaisvonaka; Wakasuka nguwo dzake newaini, Nezvokufuka zvake muropa ramazambiringa.
\v 12 Meso ake achatsvuka newaini, Meno ake achachena nomukaka.
\p
\v 13 Zebhuroni uchagara pamahombekombe egungwa; iye achava mahombekombe panopinda zvikepe; Muganhu wake uchasvika paSidhoni.
\p
\v 14 Isakari idhongi rine simba, rinorara pasi, pakati pematanga emakwai;
\v 15 Akaona zororo kuti rakanaka, Nenyika kuti inofadza, Akarerekera fudzi rake kuti atakure, akava mubatiri wechibharo.
\p
\v 16 Dhani achatonga mhaka dzavanhu vake, Sorumwe rwamarudzi alsiraeri.
\v 17 Dhani achava senyoka munzira, Semvumbi mugwara, Inoruma zvitsitsinho zvebhiza; Kuti mutasvi waro awire pasi neshure.
\v 18 Ndakamirira ruponeso rwenyu imwi Jehovha.
\p
\v 19 Gadhi achavambwa nehondo, Asi iye achavavamba pazvitsitsinho zvavo.
\p
\v 20 Asheri achava nezvokudya zvakakora; Iye achauya nezvinonaka zvinofanira madzishe.
\p
\v 21 Nafutari isheche yemhembwe yakasununguka, Anotaura mashoko akanaka.
\p
\v 22 Josefa idavi rinobereka, Idavi rinobereka patsime; matavi ake anodarika madziro.
\v 23 Vapfuri nouta vakamutambudza kwazvo, Vakamupfura, vakamuvenga;
\v 24 asi uta hwake hwakaramba hune simba, Maoko ezvanza zvake akasimbiswa Namaoko oWemasimbaose waJakove (Ndipo panobva Mufudzi, neBwe raIsraeri),
\v 25 Mwari wababa vako achakubatsira; Wemasimbaose, achakuropafadza, Neropafadzo dzinobva kudenga kumusoro, Ropafadzo dzinobva pamvura yakadzika iri pasi, Ropafadzo dzamazamu nedzechizvaro.
\v 26 Ropafadzo dzababa vako Dzinopfuura ropafadzo dzamateteguru angu, kusvikira kumugumo wamakomo asingaperi; dzichagara pamusoro waJosefa, Pamusoro waiye aiva muchinda pakati pehama dzake.
\p
\v 27 Bhenjamini ibere rinoparadza; Mangwanani achadya chakaurawa, Madeko achagovera zvaakapamba.
\p
\v 28 Ava vose ndiwo marudzi ane gumi namaviri alsiraeri; ndizvo zvakataura baba vavo kwavari, akavaropafadza; vakaropafadza umwe  neumwe   nokuropafadzwa kwake.
\v 29 Akavaraira, akati kwavari, Ini ndobva ndosanganiswa navanhu vangu; mundondiviga kuna madzibaba angu, mubako riri mumunda waEfuroni, muHeti,
\v 30 bako riri mumunda weMakapera, pakatarisana neMamure, panyika yeKenani, riya rakatengwa naAbhurahama pamwechete nomunda kuna Efuroni, muHeti, kuti zvive zvake, ive nzvimbo yake yokuviga;
\v 31 ndipo pavakaviga Abhurahama naSara, mukadzi wake; ndipo pavakaviga Isaka naRabheka, mukadzi wake; ndipo pandakaviga Rea;
\v 32 munda uya nebako riri mukati mawo, zvakatengwa kuvana vaHeti.
\v 33 Zvino Jakove akati apedza kuraira vanakomana vake, akadzosera tsoka dzake pauvato, mweya wake ukabuda, akasanganiswa navanhu vake

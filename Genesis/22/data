\c 22
\s Abhurahama anorairwa kubayira Isaka
\p
\v 1 Zvino zvakaitika shure kwezvinhu izvi kuti Mwari wakaedza Abhurahama ndokuti kwaari: Abhurahama! \add Iye\add* ndokuti: Tarirai \add nd\add*ini.
\p
\v 2 Ndokuti: Tora hako mwanakomana wako, umwe chete wako, waunoda, Isaka, uzviendere kunyika yeMoria; umubaire ipapo ave chibairo chinopiswa pamusoro perimwe remakomo randichakuudza.
\p
\v 3 Abhurahama ndokufuma mangwanani, ndokusungira chigara pambongoro yake, ndokutora vaviri vemajaya ake naye, naIsaka mwanakomana wake. Zvino wakatsemura huni dzechibayiro chinopiswa, ndokusimuka ndokuenda kunzvimbo Mwari yaakamuudza.
\p
\v 4 Zvino nezuva retatu Abhurahama wakasimudza meso ake ndokuona nzvimbo iri kure.
\v 5 Abhurahama ndokuti kumajaya ake: Imwi sarai pano nembongoro, zvino ini nemukomana tichienda uko nekunoshumira, tigodzoka kwamuri.
\p
\v 6 Abhurahama ndokutora huni dzechibayiro chinopiswa, ndokudzitakudza pana Isaka mwanakomana wake; ndokutora moto nebanga muruoko rwake, ndokuenda vari vaviri pamwechete.
\p
\v 7 Isaka ndokutaura kuna Abhurahama baba vake ndokuti: Baba vangu! \add Iye\add* ndokuti: Ndiri pano, mwanakomana wangu. Iye ndokuti: Tarirai, moto nehuni; asi gwayana rechibayiro chinopiswa riripi?
\p
\v 8 Abhurahama ndokuti: Mwari uchazvionera gwayana rechibayiro chinopiswa, mwanakomana wangu; saizvozvo vakafamba vari vaviri pamwe.
\p
\v 9 Zvino vakasvika panzvimbo Mwari yaakange amuudza; Abhurahama ndokuvakapo aritari; ndokurongedza huni; ndokusunga Isaka mwanakomana wake, ndokumuisa paaritari pamusoro pehuni.
\v 10 Zvino Abhurahama wakatambanudza ruoko rwake, ndokutora banga kuti abaye mwanakomana wake.
\v 11 Zvino mutumwa waJehovha wakadanidzira kwaari ari kumatenga ndokuti: Abhurahama! Abhurahama! Iye ndokuti: Ndiri pano.
\p
\v 12 Zvino wakati: Usaisa ruoko rwako pamukomana, kana kumuitira chinhu, nokuti ikozvino ndinoziva kuti unotya Mwari, sezvo usina kundinyima mwanakomana wako umwe chete wako.
\p
\v 13 Abhurahama ndokusimudza meso ake, ndokuona, zvino tarira gondohwe shure rakange rakabatwa mufomwe nenyanga dzaro. Abhurahama ndokuenda ndokutora gondohwe, akaribaira rikava chibayiro chinopiswa panzvimbo yemwanakomana wake.
\v 14 Abhurahama ndokutumidza zita renzvimbo iyo \add kuti\add* Jehovha-jire; sezvo kuchinzi \add na\add*nhasi: Pagomo raJehovha zvichaonerwa.
\p
\v 15 Zvino mutumwa waJehovha wakadanidzira kuna Abhurahama rwechipiri ari kumatenga,
\v 16 ndokuti: Ndakapika neni ndomene, unoreva Jehovha, nokuti waita chinhi ichi, ukasanyima mwanakomana wako, wako umwe chete;
\v 17 ndichakuropafadza zvirokwazvo, uye ndichawanza nekuwanza chizvarwa chako senyeredzi dzekumatenga, uye sejecha riri pamahombekombe egungwa; uye chizvarwa chako chichava varidzi vesuwo revavengi vacho,
\v 18 nemuchizvarwa chako ndudzi dzose dzenyika dzicharopafadzwa, nokuti wakateerera inzwi rangu.
\v 19 Zvino Abhurahama wakadzokera kumajaya ake; ndokusimuka ndokuenda vose kuBheerishebha; Abhurahama ndokugara paBheerishebha.
\p
\v 20 Zvino zvakaitika shure kwezvinhu izvi, kuti Abhurahama wakaudzwa zvichinzi: Tarira, Mirika iye wakaberekerawo munin'ina wako Nahori vana:
\v 21 Uzi dangwe rake, naBuzi munin'ina wake, naKemueri baba vaAramu,
\v 22 naKesedhi, naHazo, naPiradhashi, naJidhirafi, naBhetueri.
\v 23 Bhetueri ndokubereka Rabheka. Ava vasere Mirika wakavakaberekera Nahori, munin'ina waAbhurahama.
\v 24 Nemurongo wake, wainzi Ruma, iye wakaberekawo Tebha, naGahami, naTahashi, naMaaka.

\c 22
\s Abhurahama anorairwa kubayira Isaka
\p
\v 1 Zvino zvakaitika shure kwezvinhu izvi kuti Mwari wakaedza Abhurahama ndokuti kwaari: Abhurahama! \add Iye\add* ndokuti: Tarirai, ndiri \add pano\add*.
\p
\v 2 Ndokuti: Tora hako mwanakomana wako, umwe chete wako, waunoda, Isaka, uende kunyika yeMoria; umubaire ipapo ave chibairo chinopiswa pamusoro perimwe remakomo randichakuudza.
\p
\v 3 Abhurahama ndokumuka mangwanani-ngwanani, ndokusungira chigara padhongi rake, ndokutora vaviri vemajaya ake naye, naIsaka mwanakomana wake. Zvino wakatsemura huni dzechibayiro chinopiswa, ndokusimuka ndokuenda kunzvimbo Mwari yaakamuudza.
\p
\v 4 Zvino nezuva retatu Abhurahama wakasimudza meso ake ndokuona nzvimbo iri kure.
\v 5 Abhurahama ndokuti kumajaya ake: Imwi sarai pano nembongoro, zvino ini nemukomana tichienda uko nekunoshumira, tigodzoka kwamuri.
\p
\v 6 Abhurahama ndokutora huni dzechibayiro chinopiswa, ndokudzitakudza pana Isaka mwanakomana wake; ndokutora moto nebanga muruoko rwake, ndokuenda vari vaviri pamwechete.
\p
\v 7 Isaka ndokutaura kuna Abhurahama baba vake ndokuti: Baba vangu! \add Iye\add* ndokuti: Ndiri pano, mwanakomana wangu. Iye ndokuti: Tarirai, moto nehuni; asi gwayana rechibayiro chinopiswa riripi?
\p
\v 8 Abhurahama ndokuti: Mwari uchazvipa gwayana rechibayiro chinopiswa, mwanakomana wangu; saizvozvo vakafamba vari vaviri pamwe.
\p
\v 9 Zvino vakasvika panzvimbo Mwari yaakange amuudza; Abhurahama ndokuvakapo aritari; ndokurongedza huni; ndokusunga Isaka mwanakomana wake, ndokumuisa paaritari pamusoro pehuni.
\v 10 Zvino Abhurahama wakatambanudza ruoko rwake, ndokutora banga kuti abaye mwanakomana wake.
\v 11 Zvino mutumwa waJehovha wakadanidzira kwaari ari kumatenga akati: Abhurahama! Abhurahama! Iye ndokuti: Ndiri \add pano\add*.
\p
\v 12 Zvino wakati: Usaisa ruoko rwako pamukomana, kana kumuitira chinhu, nekuti ikozvino ndinoziva kuti unotya Mwari, sezvo usina kundinyima mwanakomana wako, wako umwe chete.
\p
\v 13 Abhurahama ndokusimudza meso ake, ndokutarira, ndokuona shure gondohwe rakange rakabatwa mufomwe nenyanga dzaro. Abhurahama ndokunotora gondohwe riya, akaripisa chikava chibayiro panzvimbo yemwanakomana wake.
\v 14 Abhurahama ndokutumidza zita renzvimbo iyo \add kuti\add* Jehovha-jire; sezvo kuchinzi nanhasi, Pagomo raJehovha zvicharangarirwa.
\p
\v 15 Zvino mutumwa waJehovha wakadanidzira kuna Abhurahama rwechipiri, ari kumatenga,
\v 16 ndokuti: Ndakapika \add neni\add* ndomene, ndizvo zvinoreva Jehovha, nekuti waita chinhi ichi, ukasanyima mwanakomana wako, wako umwe chete;
\v 17 ndichakuropafadza nekuropafadza, uye ndichawanza nekuwanza mbeu yako senyeredzi dzekumatenga, uye sejecha riri pamahombekombe egungwa; uye mbeu yako ichava varidzi vemasuwo evavengi vayo;
\v 18 nemumbeu yako ndudzi dzose dzenyika dzicharopafadzwa, nekuti wakateerera inzwi rangu.
\v 19 Zvino Abhurahama wakadzokera kumajaya ake; ndokusimuka ndokuenda vose Bheerishebha; Abhurahama ndokugara paBheerishebha.
\p
\v 20 Zvino zvakaitika shure kwezvinhu izvi, kuti Abhurahama wakaudzwa zvichinzi: Tarira, Mirika wakaberekerawo munin'ina wako Nahori vanakomana:
\v 21 Uzi dangwe rake, naBuzi munin'ina wake, naKemueri baba vaAramu,
\v 22 naKesedhi, naHazo, naPiradhashi, naJidhirafi, naBhetueri;
\v 23 Bhetueri ndokubereka Rabheka; ava vasere Mirika wakavakaberekera Nahori, munununa waAbhurahama.
\v 24 Nemurongo wake, wezita rainzi Ruma, wakaberekawo Tebha, naGahami, naTahashi, naMaaka.

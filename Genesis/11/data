\c 11
\s Rusvingo rweBhabheri
\p
\v 1 Zvino nyika yose yaiva yerurimi rwumwe neyeshoko rimwe.
\v 2 Zvino zvakaitika vachifamba kubva kumabvazuva, kuti vakawana bani munyika yeShinari, ndokugarako.
\v 3 Ndokuti umwe neumwe kumuvakidzani wake: Uyai, ngatiite zvidhina, tizvipise zvikuru. Zvino zvidhina zvakava mabwe kwavari, netara ikava dope kwavari.
\v 4 Zvino vakati: Uyai, ngatizviva­kire guta neshongwe ine musoro uri­kudenga, uye ngatizviitirei zita, zvikasadaro tingapararira pamusoro pechiso chenyika yose.
\p
\v 5 Zvino Jehovha wakaburuka kuzoona guta neshongwe, yakangi yava­kwa nevanakomana vevanhu.
\v 6 Jehovha ndokuti: Tarira, rudzi nderwumwe, uye vane rurimi rwumwe vose, zvino ndizvo zvavanotanga kuita; uye ikozvino hakuchina chi­nhu chavangada kuita chavangadziviswa.
\v 7 Uyai, ngatiburuke, tivhiringidze rurimi rwavo ipapo, kuti vasanzwa mutauro weumwe neumwe.
\v 8 Naizvozvo Jehovha wakavaparadzira kubva ipapo pamusoro pechiso chenyika, vakamira kuvaka guta.
\v 9 Naizvozvo va­katumidza zita raro kuti Bhabheri, nekuti ipapo Jeho­vha wakavhiringidza rurimi rwenyika yose; uye kubva ipapo Jehovha akavaparadzira pachiso chenyika yose.
\s Vanakomana vaShemu
\p
\v 10 Awa marudzi aShemu. Shemu wakange ane makore zana, akabereka Aripakishadhi, makore maviri shure kwemafashame.
\v 11 Shemu ndokurarama, shure kwekubereka Aripakishadhi, makore mazana mashanu; akabereka vanako­mana nevanasikana.
\p
\v 12 Aripakishadhi ndokurarama makore makumi matatu nemashanu, akabe­reka Shera.
\v 13 Aripakishadhi ndokurarama, shure kwekubereka kwake Shera, makore mazana mana nematatu; akabereka vanakomana nevanasikana.
\p
\v 14 Shera ndokurarama makore ma­kumi matatu, akabereka Ebheru.
\v 15 Shera ndokurarama, shure kwekubereka kwake Ebheru, makore mazana mana nematatu; akabereka vanakomana nevanasikana.
\p
\v 16 Ebheru ndokurarama makore ma­kumi matatu nemana, akabereka Peregi.
\v 17 Ebheru ndokurarama, shure kwekubereka kwake Peregi, makore mazana mana nemakumi matatu; akabereka vanakomana nevanasi­kana.
\p
\v 18 Peregi ndokurarama makore ma­kumi matatu, akabereka Rehu.
\v 19 Zvino Peregi wakararama, shure kwekubereka kwake Rehu, makore mazana maviri nemapfumbamwe; akabereka vanakomana nevanasikana.
\p
\v 20 Rehu ndokurarama makore ma­kumi matatu nemaviri, akabereka Serugu.
\v 21 Zvino Rehu wakararama, shure kwekubereka kwake Serugu, makore mazana maviri nemanomwe; akabereka vanakomana nevanasikana.
\p
\v 22 Serugu ndokurarama makore ma­kumi matatu, akabereka Nahori.
\v 23 Zvino Serugu wakararama, shure kwekubereka kwake Nahori, makore mazana maviri, akabereka vanako­mana nevanasikana.
\p
\v 24 Nahori ndokurarama makore ma­kumi maviri nemapfumbamwe, akabe­reka Tera.
\v 25 Zvino Nahori wakararama, shure kwekubereka kwake Tera, makore zana negumi nemapfumbamwe, akabereka vanakomana nevanasikana.
\p
\v 26 Tera ndokurarama makore ma­kumi manomwe, akabereka Abhuramu, Nahori naHarani.
\p
\v 27 Zvino izvi zvizvarwa zvaTera. Tera waka­bereka Abhuramu, Nahori naHarani; Harani ndokubereka Roti;
\v 28 Harani akafa, baba vake Tera \add vasati\add* vafa, panyika yechiberekerwa chake, muUri yevaKara­dhea.
\v 29 Zvino Abhuramu naNahori vakazvitorera vakadzi; zita remukadzi waAbhu­ramu \add raiva\add* Sarai; uye zita remukadzi waNahori \add raiva\add* Mirika, mukunda waHa­rani, baba vaMirika, nababa vaIsika.
\v 30 Asi Sarai waiva mhanje, wakange asina mwana.
\v 31 Zvino Tera wakatora Abhuramu mwanakomana wake, naRoti, mwanakomana waHarani, mwanako­mana wemwanakomana wake, naSarai, muroora wake, mukadzi waAbhuramu mwanakomana wake; vakabva Uri yevaKaradhea navo, kuenda kunyika yeKanani; vakasvika Harani, vakagarapo.
\v 32 Zvino mazuva aTera aiva makore mazana maviri nemashanu; Tera akafira Harani.

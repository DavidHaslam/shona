\c 40
\s Josefa anodudzira hope
\p
\v 1 Zvino zvakaitika shure kwezvinhu izvi, \add kuti\add* mudiri wamambo weEgipita nemubiki vakatadzira tenzi wavo, mambo weEgipita.
\v 2 Zvino Farao wakatsamwira vatenwa vake vaviri, ivo mukuru wavadiri nomukuru wavabiki.
\v 3 Zvino wakavakumikidza muchitokisi, mumba memukuru wevarindi, mutirongo, nzvimbo makange makasungwa Josefa.
\v 4 Mukuru wavarindi ndokuraira Josefa kuva navo, iye akavashandira, uye vakava nenguva muchitokisi.
\p
\v 5 Zvino vose vaviri vakarota hope, umwe neumwe hope dzake, usiku humwe, umwe neumwe maererano nedudziro yehope dzake, mudiri nemubiki vamambo weEgipita vakange vakasungwa mutirongo.
\v 6 Zvino Josefa wakapinda kwavari mangwanani, ndokuvatarira, ndokuona, zvino tarira, vakasuruvara.
\v 7 Zvino wakabvunza vatenwa vaFarao vakange vachengetwa pamwe naye mumba matenzi wake, achiti: Sei zviso zvenyu zvakasuruvara nhasi?
\v 8 Zvino vakati kwaari: Tarota hope, zvino hakuna mududziri wadzo. Josefa ndokuti kwavari: Dudziro hadzisi dzaMwari here? Dondirondedzerai henyu.
\v 9 Zvino mukuru wevadiri wakarondedzera hope dzake kuna Josefa, ndokuti kwaari: Muhope dzangu, zvino tarira, muzambiringa pamberi pangu;
\v 10 uye pamuzambiringa paiva nematavi matatu; uye aiita seanotunga, ndokubudisa maruva; uye masumbu awo akabereka mazambiringa akaibva.
\v 11 Zvino mukombe waFarao wakange uri muruoko rwangu; ini ndokutora mazambiringa, ndokuasvinira mumukombe waFarao, ndokupa mukombe muruoko rwaFarao.
\p
\v 12 Josefa ndokuti kwaari: Uku \add ndiko\add* kududzirwa kwadzo: Matavi matatu mazuva matatu;
\v 13 makati memazuva matatu Farao achasimudza musoro wako, ndokukukudzosera pachinzvimbo chako; uye uchapa mukombe waFarao muruoko rwake, sepakutanga pawakange uri mudiri wake.
\v 14 Asi undirangarire pamwe newe, paunenge wagara zvakanaka; undiitire hako tsitsi, uye undireverere kuna Farao, undibudise paimba ino.
\v 15 Nokuti zvirokwazvo, ndakabiwa kubva kunyika yevaHebheru; nepano handina kuita chinhu chakafanira kuti vandiise mugomba iri.
\v 16 Mukuru wevabiki wakati aona kuti dudziro yakanaka, wakati kuna Josefa: Iniwo ndakange ndiri pahope, zvino tarira, paiva netswanda nhatu dzezvingwa zvichena mumusoro mangu;
\v 17 zvino mutswanda yepamusoro makange mune zvekudya zvese zvaFarao, basa remubiki; shiri ndokuzvidya kubva mutswanda yaiva mumusoro mangu.
\v 18 Zvino Josefa wakapindura ndokuti: Iyi ndiyo dudziro yadzo: Tswanda nhatu mazuva matatu;
\v 19 mukati memazuva matatu Farao achasimudza musoro wako akaubvisa pamusoro pako, uye uchakusungirira pamuti; uye shiri dzichadya nyama yako dzichiibvisa pauri.
\v 20 Zvino zvakaitika nemusi wetatu, musi wekuzvarwa kwaFarao, kuti wakaitira varanda vake vose mabiko; ndokusimudza musoro wemukuru wevadiri, nemusoro wemukuru wevabiki pakati pevaranda vake.
\v 21 Zvino wakadzosera mukuru wavadiri paudiri hwake, iye ndokupa mukombe muruoko rwaFarao.
\v 22 Asi wakaremberedzasungirira mukuru wevabiki sezvavakange vadudzirwa naJosefa.
\v 23 Asi mukuru wavadiri haana kurangarira Josefa, asi akamukanganwa.

\c 40
\s Josefa anodudzira hope
\p
\v 1 Zvino zvakaitika shure kwezvinhu izvi, \add kuti\add* mudiri wamambo weEgipita nemubiki vakatadzira tenzi wavo, mambo weEgipita.
\v 2 Zvino Farao wakatsamwira vatenwa vake vaviri, ivo mukuru wevadiri nemukuru wevabiki.
\v 3 Zvino wakavakumikidza muchitokisi, mumba memukuru wevarindi, mutirongo, nzvimbo makange makasungwa Josefa.
\v 4 Mukuru wevarindi ndokuraira Josefa kuva navo, iye akavashandira, uye vakava nemazuva muchitokisi.
\p
\v 5 Zvino vese vaviri vakarota hope, umwe neumwe hope yake, muusiku humwe, umwe neumwe maererano nedudziro yehope yake, mudiri nemubiki vaiva vamambo weEgipita, vaiva vakasungwa mutirongo.
\v 6 Zvino Josefa wakapinda kwavari mangwanani, ndokuvaona, zvino tarira, vakasuruvara.
\v 7 Zvino wakabvunza vatenwa vaFarao vaiva pamwe naye mumba matenzi wake, achiti: Sei zviso zvenyu zvakasuruvara nhasi?
\v 8 Zvino vakati kwaari: Tarota hope, zvino hakuna mududziri wayo. Josefa ndokuti kwavari: Dudziro hadzisi nemunaMwari here? Dondirondedzerai henyu.
\v 9 Zvino mukuru wevadiri wakarondedzera hope yake kuna Josefa, ndokuti kwaari: Muhope dzangu, zvino tarira, muzambiringa pamberi pangu;
\v 10 uye pamuzambiringa paiva nematavi matatu; uye aiita seanotunga, akubudisa maruva awo; uye masumbu awo akabereka mazambiringa akaibva.
\v 11 Zvino mukombe waFarao wakange uri muruoko rwangu; ini ndokutora mazambiringa, ndokuasvinira mumukombe waFarao, ndokupa mukombe muruoko rwaFarao.
\v 12 Josefa ndokuti kwaari: Uku \add ndiyo\add* dudziro yayo: Matavi matatu mazuva matatu;
\v 13 mukati meamwe mazuva matatu Farao achasimudza musoro wako, ndokukudzosera pachinzvimbo chako; uye uchapa mukombe waFarao muruoko rwake, senzira yepakutanga pawakange uri mudiri wake.
\v 14 Asi undirangarire pamwe newe, pazvinenge zvakunakira; uye undiitire hako tsitsi, uye undireverere kuna Farao, ugondibudisa paimba ino.
\v 15 Nokuti zvirokwazvo ndakabiwa kubva kunyika yeVaHebheru; nepano handina kuita chinhu kuti vandiise mugomba.
\p
\v 16 Mukuru wevabiki wakati aona kuti dudziro yakanaka, wakati kuna Josefa: Iniwo ndakange ndiri pahope yangu, zvino tarira, paiva netswanda nhatu dzezvingwa zvichena mumusoro mangu;
\v 17 zvino mutswanda yepamusoro maiva nezvekudya zvese zvaFarao, basa remubiki; shiri ndokuzvidya kubva mutswanda yaiva pamusoro pemusoro wangu.
\v 18 Zvino Josefa wakapindura ndokuti: Iyi ndiyo dudziro yayo: Tswanda nhatu mazuva matatu;
\v 19 mukati meamwe mazuva matatu Farao achasimudza musoro wako akaubvisa pamusoro pako, uye achakusungirira pamuti; uye shiri dzichadya nyama yako kubva pauri.
\p
\v 20 Zvino zvakaitika nezuva retatu, zuva rekuzvarwa kwaFarao, kuti wakaitira varanda vake vese mabiko; ndokusimudza musoro wemukuru wevadiri, nemusoro wemukuru wevabiki pakati pevaranda vake.
\v 21 Zvino wakadzosera mukuru wevadiri paudiri hwake, iye ndokupa mukombe muruoko rwaFarao.
\v 22 Asi wakaremberedza mukuru wevabiki Josefa sezvaakange avadudzira.
\v 23 Asi mukuru wevadiri haana kurangarira Josefa, asi wakamukanganwa.

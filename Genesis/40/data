\c 40
\s Josefa anodudzira hope
\p
\v 1 Zvino zvakaitika shure kwezvinhu izvi, \add kuti\add* mudiri\x + Neh. 1.11.\x* wamambo weEgipita nemubiki vakatadzira tenzi wavo, mambo weEgipita.
\v 2 Zvino Farao wakatsamwira vatenwa vake vaviri\x + 37.36.\x*, ivo mukuru wevadiri nemukuru wevabiki.
\v 3 Zvino wakavakumikidza muchitokisi\x + 39.20.\x*, mumba memukuru wevarindi\x + 37.36.\x*, mutirongo, nzvimbo maiva makasungwa Josefa.
\v 4 Mukuru wevarindi ndokuraira Josefa kuva navo\x + 39.4,5.\x*, iye akavashandira, uye vakava nemazuva muchitokisi.
\p
\v 5 Zvino vose vaviri vakarota hope, umwe neumwe chiroto chake, muusiku humwe, umwe neumwe maererano nedudziro yechiroto chake, mudiri nemubiki vaiva vamambo weEgipita, vaiva vakasungwa mutirongo.
\v 6 Zvino Josefa wakapinda kwavari mangwanani, ndokuvaona, zvino tarira, vakasuruvara.
\v 7 Zvino wakabvunza vatenwa vaFarao vaiva pamwe naye muchitokisi chemumba matenzi wake, achiti: Sei zviso zvenyu zvakasuruvara nhasi?
\v 8 Zvino vakati kwaari: Tarota hope, zvino hakuna mududziri wayo\x + 41.15.\x*. Josefa ndokuti kwavari: Dudziro hadzisi nemunaMwari here\x + 41.16. Dhan. 2.28,47.\x*? Dondirondedzerai henyu.
\v 9 Zvino mukuru wevadiri wakarondedzera chiroto chake kuna Josefa, ndokuti kwaari: Muchiroto changu, zvino tarira, muzambiringa pamberi pangu;
\v 10 uye pamuzambiringa paiva nematavi matatu; uye aiita seanotunga, akabudisa maruva awo; uye masumbu awo akabereka mazambiringa akaibva.
\v 11 Zvino mukombe waFarao waiva uri muruoko rwangu; ini ndokutora mazambiringa, ndokuasvinira mumukombe waFarao, ndokupa mukombe muruoko rwaFarao.
\v 12 Josefa ndokuti kwaari: Iyi \add ndiyo\add* dudziro yacho\x + 40.18; 41.12. Dhan. 2.36; 5.16.\x*: Matavi matatu mazuva matatu\x + 40.18; 41.26.\x*;
\v 13 mukati meamwe mazuva matatu Farao achasimudza musoro wako, ndokukudzosera pachinzvimbo chako\x + 2 Madz. 25.27. Jer. 52.31. Gen.. 40.19,21,22. Map. 3.3.\x*; uye uchapa mukombe waFarao muruoko rwake, senzira yepakutanga pawaiva uri mudiri wake.
\v 14 Asi undirangarire pamwe newe, pazvinenge zvakunakira; uye undiitire hako tsitsi\x + Josh. 2.12. 1 Sam. 20.14. 2 Sam. 9.1. 1 Madz. 2.7.\x*, uye undireverere kuna Farao, ugondibudisa paimba ino.
\v 15 Nokuti zvirokwazvo ndakabiwa kubva kunyika yeVaHebheru; nepano handina kuita chinhu kuti vandiise mugomba\x + 39.20.\x*.
\p
\v 16 Mukuru wevabiki wakati aona kuti dudziro yakanaka, wakati kuna Josefa: Iniwo ndaiva ndiri pachiroto changu, zvino tarira, paiva netswanda nhatu dzezvingwa zvichena mumusoro mangu;
\v 17 zvino mutswanda yepamusoro maiva nezvekudya zvose zvaFarao, basa remubiki; shiri ndokuzvidya kubva mutswanda yaiva pamusoro pemusoro wangu.
\v 18 Zvino Josefa wakapindura ndokuti: Iyi \add ndiyo\add* dudziro yayo\x + 40.12.\x*: Tswanda nhatu mazuva matatu;
\v 19 mukati meamwe mazuva matatu Farao achasimudza musoro wako\x + 40.13.\x* akaubvisa pamusoro pako, uye achakusungirira pamuti; uye shiri dzichadya nyama yako kubva pauri.
\p
\v 20 Zvino zvakaitika nezuva retatu, zuva rekuzvarwa kwaFarao\x + Mat. 14.6. Mako 6.21.\x*, kuti wakaitira varanda vake vose mabiko; ndokusimudza musoro\x + 40.13,19.\x* wemukuru wevadiri, nemusoro wemukuru wevabiki pakati pevaranda vake.
\v 21 Zvino wakadzosera mukuru wevadiri\x + 40.13.\x* paudiri hwake, iye ndokupa mukombe muruoko rwaFarao\x + Neh. 2.1.\x*.
\v 22 Asi wakaremberedza mukuru wevabiki\x + 40.19.\x* Josefa sezvaaiva avadudzira.
\v 23 Asi mukuru wevadiri haana kurangarira Josefa, asi wakamukanganwa.
\c 21
\s Kuberekwa kwaIsaka
\p
\v 1 Zvino Jehovha wakashanyira Sara sezvaakange ataura; Jehovha ndokuita kuna Sara sezvaakange areva.
\v 2 Sara ndokubata mimba, ndokuberekera Abhurahama mwanakomana pakukwegura kwake panguva yakatarwa Mwari yaakange areva kwaari.
\v 3 Zvino Abhurahama wakatumidza zita remwanakomana wake, waakaberekerwa, Sara waakamuberekera \add kuti\add* Isaka.
\v 4 Abhurahama ndokudzingisa Isaka mwanakomana wake ari mwanakomana ane mazuva masere, Mwari sezvaakamuraira.
\v 5 NaAbhurahama wakange ane makore zana, paakaberekerwa Isaka mwanakomana wake.
\v 6 Sara ndokuti: Mwari wandiita chiseko, wose unonzwa uchaseka neni.
\v 7 Zvino wakati: Ndiani waimboti kuna Abhurahama: Sara achayamwisa vana? Nekuti ndamuberekera mwanakomana pakukwegura kwake.
\p
\v 8 Mwanakomana ndokukura, ndokurumurwa. Abhurahama ndokuita mabiko makuru nemusi wekurumurwa kwalsaka.
\v 9 Zvino Sara wakaona mwanakomana waHagari muEgipita, waakaberekera Abhurahama, achiseka.
\v 10 Naizvozvo wakati kuna Abhurahama: Dzinga mukadzi nhapwa uyu nemwanakomana wake, nekuti mwanakomana wemukadzi nhapwa uyu haangavi mudyi wenhaka pamwe nemwanakomana wangu, pamwe naIsaka.
\v 11 Shoko iri rakava rakaipa kwazvo pameso paAbhurahama, nekuda kwemwanakomana wake.
\v 12 Mwari ndokuti kuna Abhurahama: Ngazvirege hazvo kuva zvakaipa pameso pako nekuda kwemukomana uye nekuda kwemukadzi nhapwa wako; pazvose Sara zvaataura kwauri, teerera kushoko rake, nekuti kuna Isaka ndiko kuchatumidzwa chizvarwa chako.
\v 13 Asi nemwanakomana wemukadzi nhapwa ndichamuita rudzi, nekuti chizvarwa chako.
\p
\v 14 Abhurahama ndokumuka mangwanani-ngwanani, ndokutora chingwa neguchu remvura, ndokupa kuna Hagari, akaisa pafudzi rake, nemwana, ndokumuendesa. Zvino wakaenda akadzungaira murenje reBheerishebha.
\v 15 Zvino mvura yakati yapera muguchu, ndokukanda mwana munyasi merimwe gwenzi.
\v 16 Ndokuenda ndokugara pasi pakatarisana \add naye,\add* chinhambwe chinenge chingasvika museve pakupotserwa; nekuti wakati: Ndirege kuona kufa kwemwana. Ndokugara pakatarisana \add naye\add*, ndokusimudza inzwi rake ndokuchema.
\p
\v 17 Zvino Mwari wakanzwa inzwi remukomana. Mutumwa waMwari ndokudanidzira kuna Hagari kubva kudenga, ndokuti kwaari: Chii Hagari? Usatya, nekuti Mwari wanzwa inzwi remukomana apo paari.
\v 18 Simuka, simudza mukomana, uye mubate neruoko rwako, nekuti ndichamuita rudzi rukuru.
\v 19 Mwari ndokusvinudza meso ake, zvino wakaona tsime remvura ndokuenda, ndokuzadza guchu nemvura, ndokumwisa mukomana.
\v 20 Zvino Mwari wakava nemukomana, akakura, ndokugara murenje, akava mufuri wemiseve.
\v 21 Zvino wakagara murenje reParani, mai vake ndokumutorera mukadzi kunyika yeEgipita.
\s Sungano pakati paAbhurahama naAbhimereki
\p
\v 22 Zvino zvakaitika nenguva iyo kuti Abhimereki naPikori mukuru wehondo yake vakataura naAbhurahama, vachiti: Mwari unewe pazvinhu zvose zvaunoita;
\v 23 Naizvozvo zvino ndipikire pano naMwari kuti haungandinyengeri ini kana mwana wangu kana mwana wemwana wangu; asi sezvandakakuitira tsitsi, uchaitawo kwandiri, nekunyika mawakagara uri mutorwa.
\v 24 Abhurahama ndokuti: Ndichapika.
\p
\v 25 Zvino Abhurahama wakatsiura Abhimereki nekuda kwetsime remvura varanda vaAbhimereki ravakange vatora nesimba.
\v 26 Abhimereki ndokuti: Handizivi wakaita chinhu ichi, newe hauna kundiudza, handina kumbozvinzwa, asi nhasi.
\v 27 Abhurahama ndokutora makwai nenzombe, akapa Abhimereki; uye vakaita sungano vari vaviri.
\v 28 Abhurahama akatsaura masheche manomwe emakwai.
\v 29 Abhimereki ndokuti kuna Abhurahama: Masheche awa manomwe awatsaura chii?
\p
\v 30 \add Iye\add* ndokuti: Nekuti uchagamuchira paruoko rwangu masheche awa manomwe, kuti ave uchapupu kwandiri, kuti ndakachera tsime iri.
\v 31 Naizvozvo wakatumidza nzvimbo iyo \add kuti\add* Bheerishebha, nekuti ndipo pavakapika vari vaviri.
\v 32 Naizvozvo vakaita sungano paBheerishebha. Abhimereki ndokusimuka, naPikori mukuru wehondo yake, ndokudzokera kunyika yevaFirisitia.
\v 33 Abhurahama ndokusima mutamarisiki* paBheerishebha, ndokudanapo zita raJehovha Mwari wekusingaperi.
\v 34 Abhurahama akagara ari mutorwa panyika yavaFirisitia mazuva mazhinji.

\c 6
\s Kutadza kwevanhu nekurohwa kwavo nemvura
\p
\v 1 Zvino zvakaitika vanhu vatanga kuwanda pachiso chenyika, ndokuberekerwa vakunda,
\v 2 kuti vanakomana vaMwari vakaona vakunda vevanhu kuti vakanaka, vakazvitorera vakadzi pane vose vavakasarudza.
\v 3 Zvino Jehovha wakati: Mweya wangu haungarwisani nemungu nekusingaperi, nekuti iye inyamawo; asi mazuva ake achava makore zana nemakumi maviri.
\v 4 Hamburamakaka dzaivako pamazuva ayo panyika; nepashurewo paizvozvo, apo vanakomana vaMwari vakapinda kuvakunda vevanhu, ivo ndokuvaberekera \add vana\add*. Ndivo vaiva vanhu vane simba vakare, vakange vakakurumbira.
\p
\v 5 Zvino Jehovha wakaona kuti kuipa kwevanhu kwakakura panyika, nendangariro dzemifungoyemoyo yavo dzaiva zuva rose.
\v 6 Jehovha akazvidemba kuti wakaita munhu panyika, zvikamushungurudza pamoyo wake.
\v 7 Jehovha ndokuti: Ndichaparadza munhu wandakasika ndimubvise pachiso chenyika, kubva kunhu kuenda kumhuka kusvika kune zvinokambaira, neshiri dzedenga; nekuti ndinozvidemba kuti ndakazviita.
\v 8 Asi Nowa wakawana nyasha pamberi paJehovha.
\p
\v 9 Ndiyo nhoroondo yedzinza raNowa: Nowa waiva munhu wakarurama, wakaperedzerwa pamazera ake; Nowa wakafamba naMwari.
\v 10 Nowa ndokubereka vanakomana vatatu, Shemu, naHamu, naJafeti.
\v 11 Nyikawo yaiva yakaora pamberi paMwari, nyika yakange izere nekumanikidza.
\v 12 Mwari ndokuona nyika, zvino tarira, yakaora; nekuti nyama yose yakaodza nzira dzayo panyika.
\p
\v 13 Zvino Mwari wakati kuna Nowa, Kupera kwenyama yose kwasvika pamberi pangu; nekuti nyika izere nekumanikidza nekuda kwavo; zvino tarira, ndichavaparadza pamwe nenyika.
\v 14 Zviitire areka nemuti wemugoferi; uite makamuri muareka, uiname mukati nekunze nenamo.
\v 15 Unofanira kuiita nenzira iyi: Kureba kweareka \add ngakuve\add* makubhiti mazana matatu, kufara kwayo makubhiti makumi mashanu, nekukwirira kwayo makubhiti makumi matatu.
\v 16 Buri ucha\add ri\add*ita paareka; uripedze kana kwasara kubhiti rimwe kubva kumusoro; nemusuwo weareka uuise parutivi rwayo; uiite ine dzimba nhatu, mupanda wokutanga, nowechipiri, nowechitatu.
\v 17 Zvino tarira, ini ndinouisa panyika mvura zhinji, kuzoparadze zvipenyu zvose zvine mweya weupenyu, kubva pasi pedenga; zvose zviri panyika zvichafa.
\v 18 Asi ndichagadza sungano yangu newe; uye unofanira kupinda muareka, iwe nevanakomana vako, nemukadzi wako, nevakadzi vevanakomana vako pamwe newe.
\v 19 Napazvipenyu zvose, nepanyama yose uise muareka zviviri zviviri zvemarudzi ose, kuti zvirarame pamwechete newe; zvichzva mukono nehadzi.
\v 20 Pashiri nemarudzi adzo, nezvipfuwo namarudzi azvo, nezvinokambaira zvepasi zvose nemarudzi azvo, zvichauya kwauri zviviri zviviri zvamarudzi ose, uzvichengete zviri zvipenyu.
\v 21 Iwe utore marudzi ose ezvokudya zvinodyiwa, uzviunganidzire kwauri; kuti zvive kudya kwako nekwazvo.
\v 22 Nowa akaita saizvozvo; sezvose zvaakarairwa naMwari, wakaita saizvozvo.

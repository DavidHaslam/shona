\c 6
\s Kutadza kwevanhu nekurohwa kwavo nemvura
\p
\v 1 Zvino zvakaitika vanhu vatanga kuwanda pachiso chenyika, ndokuberekerwa vakunda,
\v 2 kuti vanakomana vaMwari vakaona vakunda vevanhu kuti vakanaka, vakazvitorera vakadzi pane vose vavakasarudza.
\v 3 Zvino Jehovha wakati: Mweya wangu haungarwisani nemunhu nekusingaperi, nekuti iye inyamawo; asi mazuva ake achava makore zana nemakumi maviri.
\v 4 Hamburamakaka dzaivako pamazuva ayo panyika; nepashurewo paizvozvo, apo vanakomana vaMwari vakapinda kuvakunda vevanhu, ivo ndokuvaberekera \add vana\add*. Ndivo vaiva vanhu vane simba vakare, varume vakange vakakurumbira.
\p
\v 5 Zvino Jehovha wakaona kuti kuipa kwemunhu kukuru panyika, nendangariro dzemifungo yemoyo wake dzaiva dzakaipa chete zuva rose.
\v 6 Jehovha ndokuzvidemba kuti wakange aita munhu panyika, akashungurudzika pamoyo wake.
\v 7 Jehovha ndokuti: Ndichaparadza munhu wandakasika ndimubvise pachiso chenyika, kubva kumunhu kusvika kumhuka, kusvika kune chinokambaira, neshiri yematenga; nekuti ndinozvidemba kuti ndakazviita.
\v 8 Asi Nowa wakawana nyasha pameso paJehovha.
\p
\v 9 Ndiyo nhoroondo yedzinza raNowa. Nowa waiva murume wakarurama, wakaperedzerwa pamazera ake; Nowa wakafamba naMwari.
\v 10 Nowa ndokubereka vanakomana vatatu, Shemu, Hamu naJafeti.
\v 11 Nyikawo yaiva yakaora pamberi paMwari, uye nyika yakange izere nekumanikidza.
\v 12 Mwari ndokuona nyika, zvino tarira, yakaodzwa; nekuti nyama yose yakaodza nzira yayo panyika.
\p
\v 13 Mwari ndokuti kuna Nowa: Kupera kwenyama yose kwasvika pamberi pangu, nekuti nyika izere nekumanikidza nekuda kwavo; zvino tarira, ndichavaparadza pamwe nenyika.
\v 14 Zviitire areka nemuti wemugoferi; uite makamuri muareka, uiname mukati nekunze nenamo.
\v 15 Zvino iyi \add inzira \add*yauchaiita nayo: Makubhiti mazana matatu kureba kweareka, makubhiti makumi mashanu kufara kwayo, makubhiti makumi matatu kukwirira kwayo.
\v 16 Windi uchariita paareka; uripedze rive kubhiti kubva kumusoro, nemusuwo weareka uuise parutivi rwayo; uiite ine mitanhu, wekutanga, newechipiri, newechitatu.
\v 17 Zvino tarira ini, iyeni ndinouisa panyika fashame remvura zhinji, kuzoparadza nyama yose ine mweya weupenyu mairi, kubva pasi pematenga; chose chiri panyika chichafa.
\v 18 Asi ndichasimbisa sungano yangu newe; uye uchapinda muareka, iwe nevanakomana vako nemukadzi wako nevakadzi vevanakomana vako pamwe newe.
\v 19 Nepachipenyu chose, panyama yose, uise muareka zviviri pa\add rudzi\add* rumwe nerumwe, uchengete zvirarame pamwe chete newe; zvichava mukono nehadzi.
\v 20 Pashiri nerudzi rwayo, nepachipfuwo nerudzi rwacho, nechinokambaira chimwe nechimwe chepasi nemarudzi acho, zvichauya kwauri zviviri parudzi rumwe nerumwe, uchengete zviri zvipenyu.
\v 21 Newe, uzvitorere pamarudzi ese ekudya kunodyiwa, uzviunganidzire kwauri; uye zvichava kudya kwako nekwazvo.
\v 22 Nowa ndokuita saizvozvo; maererano nezvose zvaakarairwa naMwari, wakaita saizvozvo.

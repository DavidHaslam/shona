\c 6
\s Kutadza kwevanhu nekurohwa kwavo nemvura
\p
\v 1 Zvino zvakaitika vanhu vatanga kuwanda pachiso chenyika, ndokuberekerwa vakunda,
\v 2 kuti vanakomana vaMwari vakaona vakunda vevanhu kuti vakanaka, vakazvitorera vakadzi pane vese vavakasarudza.
\v 3 Zvino Jehovha wakati: Mweya wangu haungarwisani nemunhu nekusingaperi, nokuti iye inyamawo; asi mazuva ake achava makore zana nemakumi maviri.
\v 4 Vanhu vakasimba vaivako pamazuva ayo panyika, nepashurewo paizvozvo, apo vanakomana vaMwari vakapinda kuvakunda vevanhu, ivo ndokuvaberekera \add vana\add*. Ndivo vaiva magamba aiva ekare, varume vakange vakakurumbira.
\p
\v 5 Zvino Jehovha wakaona kuti kuipa kwemunhu kukuru panyika, nemurangariro umwe neumwe wemifungo yemoyo wake waiva wakaipa chete zuva rese.
\v 6 Jehovha ndokuzvidemba kuti wakange aita munhu panyika, akashungurudzika pamoyo wake.
\v 7 Jehovha ndokuti: Ndichaparadza munhu wandakasika ndimubvise pachiso chenyika, kubva kumunhu kusvika kumhuka, kusvika kune chinokambaira, uye kusvikira kushiri yematenga; nokuti ndinozvidemba kuti ndakazviita.
\v 8 Asi Nowa wakawana nyasha pameso paJehovha.
\p
\v 9 Ndiro dzinza raNowa. Nowa waiva murume wakarurama, wakaperedzerwa pamazera ake; Nowa wakafamba naMwari.
\v 10 Nowa ndokubereka vanakomana vatatu: Shemu, Hamu naJafeti.
\v 11 Nyikawo yaiva yakaora pamberi paMwari, uye nyika yakange izere neutsinye.
\v 12 Mwari ndokuona nyika, zvino tarira, yakaodzwa; nokuti nyama yese yakaodza nzira yayo panyika.
\v 13 Mwari ndokuti kuna Nowa: Kupera kwenyama yese kwasvika pamberi pangu, nokuti nyika izere neutsinye nekuda kwavo; zvino tarira, ndichavaparadza pamwe nenyika.
\v 14 Zviitire areka nemuti wemugoferi; uite makamuri muareka, uiname mukati nekunze netara.
\v 15 Zvino iyi inzira yauchaiita nayo: Makubhiti mazana matatu kureba kweareka, makubhiti makumi mashanu upamhi hwayo, uye makubhiti makumi matatu kukwirira kwayo.
\v 16 Hwindo uchariita paareka; uripedze rive kubhiti kubva kumusoro, nemusuwo weareka uuise parutivi rwayo; uiite \add ine\add* \add mitanhu\add*, wepasi, wechipiri, newechitatu.
\v 17 Zvino ini, tarira, ndinouisa panyika mafashame emvura, kuzoparadza nyama yese ine mweya weupenyu mairi, kubva pasi pematenga; chese chiri panyika chichafa.
\v 18 Asi ndichasimbisa sungano yangu newe; uye uchapinda muareka, iwe nevanakomana vako nemukadzi wako nevakadzi vevanakomana vako pamwe newe.
\v 19 Nepachipenyu chese, panyama yese, uise muareka zviviri pa\add rudzi\add* rumwe nerumwe, uchengete zvirarame pamwe chete newe; zvichava mukono nehadzi.
\v 20 Pashiri nerudzi rwayo, nepachipfuwo nerudzi rwacho, nepachinokambaira chimwe nechimwe chepasi nerudzi rwacho, zvichauya kwauri zviviri \add parudzi\add* rumwe nerumwe, kuti \add u\add*chengete zviri zvipenyu.
\v 21 Newe, uzvitorere pakudya kwese kunodyiwa, uzviunganidzire kwauri; uye zvichava kudya kwako nekwazvo.
\v 22 Nowa akaita saizvozvo; maererano nezvese Mwari zvaakange amuraira, wakaita saizvozvo.
\c 45
\s Josefa anozvizivisa kumadzikoma ake, uye anovatuma kunotora baba vake
\p
\v 1 Zvino Josefa haana kugona kuzvidzora pamberi pevose vakange vamire naye, ndokudanidzira, \add achiti:\add* Budisai vanhu vose kubva kwandiri. Zvino kwakange kusina munhu wakamira naye Josefa achizvizivisa kuvana vababa vake.
\v 2 Zvino wakabudisa inzwi rake pakuchema, vaEgipita ndokunzwa, neimba yaFarao yakanzwa.
\v 3 Josefa ndokuti kuvana vababa vake: Ndini Josefa! Baba vangu vachiri vapenyu Here? Vana vababa vake vakasagona kumupindura, nokuti vakavhunduka pamberi pake.
\v 4 Josefa ndokuti kuvana vababa vake: Swederai henyu kwandiri. Zvino vakaswedera. lye ndokuti: Ndini Josefa, mwana wababa venyu wamakatengesa kuenda kuEgipita.
\v 5 Zvino musarwadziwa, kana kuzvitsamwira, kuti makanditengesa kuno; nokuti Mwari wakandituma pamberi penyu, kuchengeta upenyu.
\v 6 Nokuti makore awa maviri nzara iri panyika ino; uye kuchine makore mashanu kusingarimwi kana kukohwewa.
\v 7 Zvino Mwari wakandituma pamberi penyu kukuchengetai muve vakasara panyika, nekupa upenyu kwamuri nekupukunyuka kukuru.
\p
\v 8 Zvino ikozvino imwi hamuna kundituma pano, asi Mwari; iye wakandigadza kuva baba kuna Farao nekuva ishe kuimba yake yose, nemutungamiriri pamusoro penyika yose yeEgipita.
\v 9 Kurumidzai, mukwire kuna baba vangu, mugoti kwavari: Ndizvo zvinotaura mwanakomana wenyu Josefa, Mwari wakandiita ishe kuEgipita yose; burukirai kwandiri musanonoka;
\v 10 zvino muchagara panyika yeGosheni, mugova pedo neni, imwi, nevanakomana venyu, nevanakomana vevanakomana venyu, nezvipfuwo zvenyu, nemombe dzenyu, nezvose zvamunazvo.
\v 11 Zvino ndichakufundaipo, nokuti kuchine makore mashanu enzara, murege kuva varombo, imwi, neveimba yenyu, nezvose zvamunazvo.
\v 12 Zvino tarirai, meso enyu anoona, nemeso emunin'ina wangu Bhenjamini, kuti muromo wangu unotaura kwamuri.
\v 13 Zvino udzai baba vangu kukudzwa kwangu kose paEgipita, nezvose zvamaona, uye kurumidzai kuburusira baba vangu kuno.
\v 14 Zvino wakawira pamutsipa waBhenjamini munin'ina wake, ndokuchema, naBhenjamini wakachema pamutsipa wake.
\v 15 Zvino wakatsvoda madzikoma ake ose, ndokuchema pamusoro pavo. Uye shure kwaizvozvo madzikoma ake akataura naye.
\p
\v 16 Zvino mukurumbira wazvo wakanzwikwa mumba maFarao, uchiti: Vana vababa vaJosefa vasvika, zvino zvakafadza Farao kwazvo nevaranda vake.
\v 17 Farao ndokuti kuna Josefa: Iti kuvana vababa vako: Itai chinhu ichi: Takudzai zvipfuwo zvenyu, muende, mupinde kunyika yeKenani;
\v 18 mugotora baba venyu nedzimba dzenyu, mugouya kwandiri; zvino ndichakupai zvakanaka zvenyika yeEgipita, mugodya zvakakora zvenyika.
\v 19 Zvino imwi munorairwa, itai chinhu ichi: Zvotorerei kubva munyika yeEgipita ngoro dzevana vadiki venyu, nedzevakadzi venyu, mutore baba venyu, muuye.
\v 20 Uye meso enyu asarangarira nhumbi dzenyu, nokuti zvakanaka zvenyika yose yeEgipita ndezvenyu.
\p
\v 21 Vanakomana vaIsraeri vakaita saizvozvo. Josefa akavapa ngoro, sezvaakarairwa naFarao, akavapa mbuva yokufamba nayo.
\v 22 Akapa vose, umwe nomumwe nguvo dzakanaka; asi Bhenjamini akamupa mashekeri ana mazana matatu esirivha nenguvo dzakanaka shanu.
\p
\v 23 Nababa vake akavatumira mbongoro dzine gumi, dzakange dzakatakura zvinhu zvakaisvonaka zveEgipita, namakadzi embongoro gumi dzakange dzakatakura zviyo, nechingwa, nezvokudya zvababa vake zvorwendo.
\v 24 Zvino akatendera vana vababa vake kuenda, vakabva; akati kwavari, Chenjerai, musatukana munzira.
\p
\v 25 Ipapo vakabva Egipita, vakakwira, vakanosvika kunyika yeKenani kuna Jakove, baba vavo.
\v 26 Vakavaudza, vakati, Josefa achiri mupenyu; ndiye mubati wenyika yose yeEgipita. Ipapo moyo wavo wakati rukutu, nokuti havana kutenda.
\p
\v 27 Vakavaudza mashoko ose aJosefa; zvino vakati vaona ngoro dzakange dzatumwa naJosefa kuzovatakura, mweya waJakove, baba vavo, ukavandudzwa;
\v 28 Israeri akati, Zvaringana! Josefa, mwanakomana wangu achiri mupenyu; ndichaenda ndimuone ndisati ndafa.

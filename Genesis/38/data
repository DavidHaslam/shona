\c 38
\s Judha naTamari
\p
\v 1 Zvino zvakaitika nenguva iyoyo kuti Judha wakaburuka kubva kuvana vababa vake, ndokutsaukira kune umwe murume muAdhuramu, zita rake raiva Hira.
\v 2 Judha ndokuonapo mukunda wemurume muKenani, zita rake raiva Shua, ndokumutora, ndokupinda kwaari.
\v 3 Iye ndokubata mimba, ndokubereka mwanakomana, ndokutumidza zita rake Eri.
\v 4 Zvino wakabatazve mimba, ndokubereka mwanakomana; ndokutumidza zita rake Onani.
\v 5 Zvino zvakabatazve mimba, ndokubereka mwanakomana; ndokutumidza zita rake Shera; asi waiva paKezibhi pakumubereka kwake.
\p
\v 6 Zvino Judha wakatorera Eri dangwe rake mukadzi, uye zita rake raiva Tamari.
\v 7 Asi Eri dangwe raJudha, waiva akaipa pamberi paJehovha; Jehovha ndokumuuraya.
\v 8 Zvino Judha wakati kuna Onani: Pinda kumukadzi wemukoma wako, umuitirewo kodzero yemukoma, ugomutsira mukoma wako chizvarwa.
\v 9 Zvino Onani wakaziva kuti chizvarwa hachingavi chake; ndokuitika kuti kana opinda kumukadzi wemukoma wake, wakaparadza \add mbeu\add* pasi, kuti arege kupa chizvarwa kumukoma wake.
\v 10 Zvino chaakaita chakava chakaipa pameso aJehovha; naizvozvo wakamuurayawo.
\v 11 Judha ndokuti kuna Tamari mukadzi womwana wake: Gara uri chirikadzi paimba yababa vako, kusvikira Shera mwanakomana wangu akura; nokuti wakati: Zvimwe angafa naiye sevakoma vake. Tamari akandogara kumba kwababa vake.
\p
\v 12 Zvino shure kwemazuva mazhinji mukunda waShua mukadzi waJudha wakafa. Judha wakati anyaradzwa ndokukwira kuvaveuri vemakwai ake kuTimunati, iye naHira shamwari yake muAdhuramu.
\v 13 Zvino Tamari akaudzwa zvichinzi: Tarira baba vemurume wako vanokwira kuTimunati kunoveura makwai avo.
\v 14 Zvino wakabvisa nguvo dzeuchirikadzi hwake, ndokuzvifukidza nechifukudzo chekumeso, ndokuzvimonera, ndokugara pasuwo reEnaimu, riri panzira inoenda kuTimunati; nokuti wakange aona kuti Shera akura, asi haana kumupiwa kuva mukadzi.
\v 15 Judha wakati amuona akafunga kuti chifeve, nokuti wakange afukidza chiso chake.
\v 16 Zvino wakatsaukira kwaari panzira ndokuti: Douya ndipinde kwauri; nokuti akange asingazivi, kuti mukadzi wemwanakomana wake. Iye ndokuti: Uchandipei kuti upinde kwandiri?
\v 17 Iye ndokuti: Ndichatumira mbudzana inobva kuzvipfuwo. Iye ndokuti: Uchandipa rubatso kusvikira waituma here?
\v 18 \add Judha\add* ndokuti: Rubatsoi rwandichakupa? Iye ndokuti: Chimhete chako chechiratidzo, nerwonzi rwako, netsvimbo yako iri paruoko rwako. Zvino akamupa, ndokupinda kwaari, iye ndokubata mimba naye.
\v 19 Zvino wakasimuka ndokuenda, ndokubvisa chifukidzo chake chekumeso, ndokupfeka nguvo dzeuchirikadzi hwake.
\v 20 Zvino Judha wakatumira mbudzana neruoko rweshamwari yake muAdhuramu, kuti atore rubatso paruoko rwemukadzi; asi haana kumuwana.
\v 21 Zvino wakabvunza vanhu venzvimbo yekwake achiti: Chiripi chifeve chakange chiri paEnaimu panzira? Vakati: Kwakange kusina chifeve pano.
\v 22 Zvino wakadzokera kuna Judha ndokuti: Handina kumuwana; uye vanhu veko vakati: Hapana kumbova nechifeve pano.
\v 23 Judha ndokuti: Ngaazvitorere hake, zvimwe tingava chinyadzo; tarira ndatuma mbudzana iyi, asi iwe ukasamuwana.
\v 24 Zvino zvakaitika shure kwemwedzi inenge mitatu, kuti Judha akaudzwa zvichinzi: Tamari, mukadzi womwanakomana wako, akaita ufeve, uyewo wava nemimba neufeve hwake. Judha ndokuti: Mubudisei apiswe.
\v 25 Wakati abudiswa, iye ndokutuma shoko kuna baba vemurume wake achiti: Ndine mimba nemurume ane nhumbi idzi, ndokuti: Docherekedzai henyu kuti izvi ndezvani, zvinoti, chimhete chechiratidzo, nerwonzi, netsvimbo.
\v 26 Judha ndoku\add dzi\add*tenda, ndokuti: Iye wakarurama kukunda ini, nekuti ini sezvo ndisina kumupa Shera mwanakomana wangu. Asi haana kuzomuzivazve.
\p
\v 27 Zvino zvakaitika panguva yekubereka kwake, zvino tarira, mapatya akange ari mudumbu rake.
\v 28 Zvino zvakaitika pakubereka kwake, kuti umwe akabudisa ruoko; nyamukuta ndokutora rwodzi rutsvuku, akarusungira paruoko rwake achiti: Uyu atanga kubuda.
\v 29 Zvino uyu akati adzosera ruoko rwake, munin'ina wake akabuda; ivo vakati, Wazvipasanurira seiko? Naizvozvo akamutumidza zita rinonzi Perezi.
\v 30 Pashure mukoma wake akabuda, akange aine rwodzi rutsvuku paruoko rwake; zita rake rikatumidzwa Zera.

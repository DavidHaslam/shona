\c 38
\s Judha naTamari
\p
\v 1 Zvino zvakaitika nenguva iyoyo kuti Judha wakaburuka kubva kuvana vababa vake, ndokutsaukira kune umwe murume muAdhuramu, zita rake raiva Hira.
\v 2 Judha ndokuonapo mukunda wemurume muKenani, zita rake raiva Shua, ndokumutora, ndokupinda kwaari.
\v 3 Iye ndokubata mimba, ndokubereka mwanakomana, ndokutumidza zita rake Eri.
\v 4 Zvino wakabatazve mimba, ndokubereka mwanakomana; ndokutumidza zita rake Onani.
\v 5 Zvino zvakabatazve mimba, ndokubereka mwanakomana; ndokutumidza zita rake Shera; asi waiva paKezibhi pakumubereka kwake.
\p
\v 6 Zvino Judha wakatorera Eri dangwe rake mukadzi, uye zita rake raiva Tamari.
\v 7 Asi Eri dangwe raJudha, waiva akaipa pamberi paJehovha; Jehovha ndokumuuraya.
\v 8 Zvino Judha wakati kuna Onani: Pinda kumukadzi wemukoma wako, umuitirewo kodzero yemukoma, ugomutsira mukoma wako chizvarwa.
\v 9 Zvino Onani wakaziva kuti chizvarwa hachingavi chake; ndokuitika kuti kana opinda kumukadzi wemukoma wake, wakaparadza \add mbeu\add* pasi, kuti arege kupa chizvarwa kumukoma wake.
\v 10 Zvino chaakaita chakava chakaipa pameso aJehovha; naizvozvo wakamuurayawo.
\v 11 Judha ndokuti kuna Tamari mukadzi womwana wake: Gara uri chirikadzi paimba yababa vako, kusvikira Shera mwanakomana wangu akura; nokuti wakati: Zvimwe angafa naiye sevakoma vake. Tamari akandogara kumba kwababa vake.
\p
\v 12 Zvino shure kwemazuva mazhinji mukunda waShua mukadzi waJudha wakafa. Judha wakati anyaradzwa ndokukwira kuvaveuri vemakwai ake kuTimunati, iye naHira shamwari yake muAdhuramu.
\v 13 Tamari akaudzwa, zvichinzi, Tarira baba vomurume wako vanokwira Timuna kundoveura makwai avo;
\v 14 ipapo iye akabvisa nguvo dzouchirikadzi hwake, akazvifukidza nechokufukidzira chake, akazviputira, akagara pasuwo reEnaimu, guta riri panzira inoenda Timuna; nokuti akange aona kuti Shera akura, akasamupiwa iye kuti ave mukadzi wake.
\v 15 Zvino Judha akati achimuona, akati chifeve, nokuti akange afukidza chiso chake.
\v 16 Akatsaukira kwaari panzira, akati, Douya, ndipinde kwauri; nokuti akange asingazivi, kuti mukadzi womwanakomana wake. Iye akati, Unogondipeiko, kuti upinde kwandiri?
\p
\v 17 Akati, Ndichakutumira mbudzana inobva kuzvipfuwo zvangu. Akati, Uchandipa rubatso kusvikira waituma here?
\p
\v 18 Akati, Ndichagokupa rubatso rweiko? Iye akati, Chimhete chako, norwonzi rwako, netsvimbo yako iri paruoko rwako. Akamupa izvozvo, akapinda kwaari, akava nemimba naye.
\p
\v 19 Akasimuka, akaenda, akabvisa chokufukidzira chake, akafuka nguvo dzouchirikadzi hwake.
\v 20 Zvino Judha akatuma mbudzana noruoko rweshamwari yake, muAdhuramu, kuti atore rubatso paruoko rwomukadzi, asi haana kumuwana.
\v 21 Akabvunza vanhu vokwake, achiti, Chiripiko chifeve chiya, chakange chiri paEnaimu panzira? Vakati, Kwakange kusina chifeve pano.
\p
\v 22 Akadzokera kuna Judha, akati, Handina kumuwana; navanhu voko vakati, Kwakange kusina chifeve pano.
\p
\v 23 Ipapo Judha akati, Ngaazvitore hake, kuti tirege kunyadziswa; tarira ndatuma mbudzana iyi, iwe ukasamuwana.
\p
\v 24 Zvino mwedzi inenge mitatu yakati yapfuura, Judha akaudzwa, zvichinzi, Tamari, mukadzi womwanakomana wako, akaita upombwe; wava nemimba noupombwe hwake. Judha akati, Uyai naye, apiswe.
\p
\v 25 Zvino vakati vachiuya naye, akatuma shoko kuna baba vomurume wake, achiti, Ndine mimba nomurume ane nhumbi idzi, akati, Docherekedzai kuti izvi ndezvani, zvinoti, chimhete norwonzi, netsvimbo.
\v 26 Judha akazviziva, akati, Iye wakarurama kukunda ini, nokuti handina kumupa Shera, mwanakomana wangu. Haana kuzomuzivazve.
\p
\v 27 Zvino nenguva yokubereka kwake vana vaviri vakange vari mudumbu rake.
\v 28 Zvino akati achibereka, umwe akabudisa ruoko; ipapo mbuya vakatora rwodzi rutsvuku, vakarusungira paruoko rwake, vachiti, Uyu atanga kubuda.
\v 29 Zvino uyu akati adzosera ruoko rwake, munin'ina wake akabuda; ivo vakati, Wazvipasanurira seiko? Naizvozvo akamutumidza zita rinonzi Perezi.
\v 30 Pashure mukoma wake akabuda, akange aine rwodzi rutsvuku paruoko rwake; zita rake rikatumidzwa Zera.

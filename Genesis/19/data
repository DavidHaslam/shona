\c 19
\s Kuparadzwa kweSodhoma neGomora
\p
\v 1 Zvino vatumwa vaviri vakasvika kuSodhoma madekwani. Uye Roti wakange agere pasuwo reSodhoma. Zvino Roti achi\add va\add*ona wakasimukawo kunovachingamidza, akakotamira pasi nechiso chake;
\v 2 ndokuti: Tarirai henyu, madzishe angu, dzokerai henyu mumba memuranda wenyu, mugare usiku, uye mushambe tsoka dzenyu, mugofumira mofamba nzira yenyu. Zvino vakati: Kwete asi tichagara panzira.
\p
\v 3 Zvino wakavagombedzera zvikuru kusvikira vatendeukira kwaari ndokupinda mimba make; \add iye\add* ndokuvaitira mabiko, ndokuvabikira chingwa chisina mbiriso, zvino vakadya.
\v 4 \add Zvino\add* vasati vavata, varume veguta, varume veSodhoma, vakakomba imba, kubva kumuduku kusvikira kumukuru, vanhu vose vachibva kumugumo.
\v 5 Zvino vakadana kuna Roti ndokuti kwaari: Varipi varume vasvika kwauri usiku huno? Vabudisire panze kwatiri kuti tivazive.
\p
\v 6 Roti ndokubudira kwavari kumusuwo, ndokuvhara musuwo shure kwake.
\v 7 Ndokuti: Ndinokukumbirai, hama dzangu, musaita zvakaipa.
\v 8 Tarirai henyu, ndine vakunda vaviri vasina kuziva murume, ndinokumbirisa, regai henyu ndivabudisire kwamuri, muvaitire sezvakanakira meso enyu; asi kuvarume ava, musaita chinhu, nekuti ndizvo zvavakapindira mumumvuri wedenga reimba rangu.
\p
\v 9 Asi vakati: Suduruka! Vakatizve: Uyu woga wakauya kuva mweni, zvino unoda kuva mutongi here? Ikozvino tichaita zvakaipa kwauri kupfuura ivo. Vakamanikidza zvikuru murume Roti, vakaswedera kuputsa gonhi.
\v 10 Asi varume vaya vakatambanudza ruoko rwavo, ndokukwevera Roti mumba mavari, ndokupfiga gonhi.
\v 11 Zvino vakarova varume vaiva pamusuwo weimba neupofu, kubva kumuduku kusvikira kumukuru, kusvikira vaneta nekutsvaka musuwo.
\v 12 Varume ndokuti kuna Roti: Uchinana ani pano? Mukwasha nevanakomana vako, nevakunda vako, newose waunaye muguta, mubudise panzvimbo ino.
\v 13 Nekuti tichaparadza nzvimbo ino, nekuti kuchema kwavo kukuru pamberi pechiso chaJehovha; zvino Jehovha watituma kuiparadza.
\p
\v 14 Zvino Roti wakabuda ndokutaura nevakwasha vake, vaizowana vakunda vake, ndokuti: Simukai mubude munzvimbo ino; nekuti Jehovha uchaparadza guta. Asi vakaita seunoita musare pameso evakwasha vake.
\p
\v 15 Zvino utonga huchitsvuka, vatumwa vakambandidzira Roti vachiti: Simuka, tora mukadzi wako nevakunda vako vaviri vanowanikwa pano, zvimwe ungaparadzwa mukurangwa kweguta.
\v 16 Asi achiri kunonoka varume vakabata ruoko rwake neruoko rwemukadzi wake, neruoko rwevakunda vake vaviri; Jehovha achimunzwira tsitsi; ndokumubudisa, vakamuisa kunze kweguta.
\v 17 Zvino zvakaitika vavabudisa kunze, kuti wakati: Tiza nekuda kweupenyu hwako, usacheuka shure kwako, kana kumira pabani rose, tizira kugomo, zvimwe ungaparadzwa.
\p
\v 18 Roti ndokuti kwavari: Zvisa\add daro\add* hazvo Ishe wangu.
\v 19 Tarirai henyu, muranda wenyu wawana nyasha pameso enyu, uye makurisa tsitsi dzenyu dzamaitira kwandiri kuponesa upenyu hwangu; asi ini handigoni kutizira kugomo, zvimwe zvakaipa zvingandinamatira ndokufa.
\v 20 Tarirai zvino, guta iri riri pedo kutizira kwariri; uye iduku. Regai henyu nditizire kwariri (harizi duku here?) Mweya wangu ugorarama.
\p
\v 21 Zvino wakati kwaari: Tarira, ndagamuchira chiso chako pachinhu ichiwo, kuti ndisaparadza guta rawareva.
\v 22 Kurumidza, tizirako; nekuti handigoni kuita chinhu kusvikira wasvikapo. Naizvozvo vakatumidza zita reguta \add kuti\add* Zoari.
\v 23 Zuva rakange rabuda panyika Roti paakapinda paZoari.
\v 24 Zvino Jehovha wakanaisa pamusoro peSodhoma nepamusoro peGomora sarufa nemoto zvichibva kuna Jehovha zvichibva kumatenga.
\v 25 Zvino wakaparadza maguta iwawo, nebani rose, nevagari vose vemaguta, nezvaitunga pavhu.
\v 26 Asi mukadzi wake wakacheuka ari shure kwake, akava mbiru yemunyu.
\p
\v 27 Zvino Abhurahamu wakafumira kunzvimbo kwaakamira pamberi paJehovha.
\v 28 Zvino wakatarira kurutivi rweSodhoma neGomora nekunyika yose yebani, akaona, zvino tarira, utsi hwenyika iyo huchikwira seutsi hwechoto.
\p
\v 29 Zvino zvakaitika Mwari paakaparadza maguta ebani, kuti Mwari wakarangarira Abhurahamu, akabudisa Roti pakati pekuparadzwa ikoko, nguva yaakaparadza maguta makange muchigara Roti.
\p
\v 30 Zvino Roti wakakwira achibuda muZoari, akagara mugomo, nevakunda vake vaviri pamwe naye; nekuti wakatya kugara muZoari; ndokugara, mubako, iye nevakunda vake vaviri.
\v 31 Zvino dangwe rakati kumuduku: Baba vedu vakwegura, uye hakuna murume panyika ino ungapinda kwatiri, nemutowo wenyika yose.
\v 32 Uya timwise baba vedu waini, tigorara navo kuti tichengete mbeu kubva kuna baba vedu.
\v 33 Vakamwisa baba vavo waini usiku ihwohwo, dangwe ndokupinda ndokurara nababa vake; asi havana kuziva pakurara kwake pasi kana pakumuka kwake.
\p
\v 34 Zvino zvakaitika chifume kuti dangwe rakati kumuduku: Tarira, ndakarara nababa vangu usiku hwapfuura; ngativamwise waini usiku hunowo, ugopinda, rara navo kuti tichengete mbeu kubva kuna baba vedu.
\v 35 Vakamwisa baba vavo waini usiku ihwohwowo, muduku akasimuka, ndokurara navo, asi havana kuziva pakurara kwake pasi kana pakumuka kwake.
\v 36 Naizvozvo vakunda vaRoti vaviri vakava nemimba kuna baba vavo.
\v 37 Zvino dangwe rakabereka mwanakomana, akatumidza zita rake \add kuti\add* Moabhu, ndiye baba vevaMoabhu kusvikira zuva rino.
\v 38 Nemuduku wakaberekawo mwanakomana, akatumidza zita rake \add kuti\add* Bheniami; ndivo baba vevana vaAmoni kusvikira zuva rino.

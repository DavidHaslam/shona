\c 1
\s Kusikwa kwezvose
\p
\v 1 Pakutanga Mwari wakasika matenga nenyika.
\v 2 Zvino nyika yakange isina chimiro isina chinhu, uye rima raiva pamusoro peudziku; uye Mweya waMwari waindeya pamusoro pemvura.
\v 3 Mwari ndokuti: Ngakuve nechie­dza, chiedza ndokuvapo.
\v 4 Zvino Mwari wakaona chiedza kuti chaka­naka; Mwari ndokuparadzanisa pakati pechiedza nerima.
\v 5 Mwari ndokutumidza chiedza kuti masikati, nerima akaritumidza kuti usiku. Zvino madekwani akavapo, nemangwanani akavapo, zuva rekutanga.
\p
\v 6 Zvino Mwari wakati: Ngakuve nechadenga pakati pemvura; uye ngaiparadzanise pakati pemvura nemvura.
\v 7 Zvino Mwari wakaita chadenga, ndokuparadzanisa pakati pemvura yaiva pasi pechadenga, nemvura yaiva pamusoro pechadenga; zvikava saizvozvo.
\v 8 Mwari ndokutumidza chadenga kuti matenga. Ma­dekwani ndokuvapo, nemangwanani akavapo, zuva repiri.
\p
\v 9 Zvino Mwari wakati: Mvura inobva pasi pematenga ngaiunganidzwe panzvimbo imwe, uye pasi pakaoma ngapaonekwe; ndokuita saizvozvo.
\v 10 Mwari ndokutumidza pasi pakaoma kuti nyika; nemuunganidzwa wemvura akautumi­dza kuti makungwa. Mwari akaona kuti zvakanaka.
\v 11 Zvino Mwari wakati: Nyika ngaimerese uswa unyoro, muriwo unobereka mbeu, nemuti wemuchero unobereka muchero unoenderana nemarudzi awo, mbeu yawo iri mukati mawo, panyika; ndokuita saizvozvo.
\v 12 Zvino nyika ikameresa uswa unyoro, muriwo unobereka mbeu ine marudzi awo, nemuti unobereka muchero, mbeu yawo iri mukati mawo, unoenderana nemarudzi awo. Mwari akaona kuti zva­kanaka.
\v 13 Madekwani ndokuvapo, nemangwa­nani akavapo, zuva retatu.
\p
\v 14 Mwari ndokuti: Ngakuve nezviedza pachadenga chematenga, kuti zviparadzanise pakati pemasikati neusiku; uye zvive zviratidzo nenguva yakatarwa, nemazuva nemakore.
\v 15 Zvino ngazvive zviedza panzvimbo yematenga, kuti zvipe chiedza panyika. Zvikava saizvo­zvo.
\v 16 Zvino Mwari wakaita zviedza zvikuru zviviri: Chiedza chikuru kuti chitonge masikati, nechiedza chiduku kuti chitonge usiku, nenyeredziwo.
\v 17 Mwari ndoku­zviisa pachadenga chematenga, kuti zvivhenekere panyika,
\v 18 uye zvitonge masikati neusiku, nekuparadzanisa pakati pechie­dza nerima. Mwari ndokuona kuti zvaka­naka.
\v 19 Zvino madekwani akavapo, nemangwanani akavapo, zuva rechina.
\p
\v 20 Mwari ndokuti: Mvura ngaizare nekupfakanyika kwemweya mipenyu, neshiri dzibhuru­ruke pamusoro penyika muchadenga che­matenga.
\v 21 Mwari ndokusika mhuka huru dzegungwa, nechipenyu chose chinokambaira, mvura izere na­cho, zvinoenderana nerudzi rwacho, neshiri yose ine mapapiro, inoenderana nerudzi rwayo. Mwari ndokuona kuti zvakanaka.
\v 22 Zvino Mwari wakazviropafadza, achiti: Berekai, muwa­nde, uye zadzai mvura iri mumakungwa; neshiri ngaiwande panyika.
\v 23 Zvino ma­dekwani akavapo, nemangwanani akavapo, zuva reshanu.
\p
\v 24 Mwari ndokuti: Nyika ngaibereke chisikwa chipenyu maererano nerudzi rwacho, chi­pfuwo, nechinokambaira, nemhuka ye­nyika, maererano nerudzi rwayo. Zvikava sai­zvozvo.
\v 25 Mwari akaita mhuka yenyika maererano nerudzi rwayo, nechipfuwo maererano nerudzi rwacho, nechinhu chose chinokambaira panyika maererano nerudzi rwacho. Mwari ndokuona kuti zvakanaka.
\p
\v 26 Mwari ndokuti: Ngatiite vanhu nemufananidzo wedu, akafanana nesu; uye ngavave nesimba pamusoro pehove yegu­ngwa, nepamusoro peshiri yedenga, nepamusoro pechipfuwo, nepamusoro pe­nyika yose, nepamusoro pechose chinokambaira chinokambaira panyika.
\v 27 Mwari ndokusika munhu nemufananidzo wake; akavasika murume nemukadzi.
\v 28 Zvino Mwari wakavaropafadza, Mwari ndokuti kwavari: Berekai, muwande, uye muzadze nyika, nekuitonga; muve nesimba pamusoro pehove dzegungwa, nepamu­soro peshiri dzedenga, nepamusoro pe­zvipenyu zvose zvinokambaira pamusor penyika.
\v 29 Zvino Mwari wakati: Tarirai, ndakakupai mi­riwo yose inobereka mbeu, iri pachiso chenyika yose, nemiti yose ine michero yemiti inobereka mbeu, kwamuri ndeyekudya.
\v 30 Zvino kumhuka dzose dzenyika, nekushiri dzose dzedenga, nezvose zvino­kambaira panyika, zvine mweya weupe­nyu, ndakazvipa miriwo yose minyoro, kuti zvive zvokudya zvazvo. Zvikaita saizvozvo.
\v 31 Zvino Mwari wakaona zvose zvaakaita, onei zvakanaka kwazvo. Zvino madekwani akavapo, namangwanani akavapo, zuva retanhatu.

\c 20
\s Abhurahama naAbhimereki
\p
\v 1 Zvino Abhurahama wakafamba kubva ibvapo akananga kunyika yekumaodzanyemba, ndokugara pakati peKadheshi neShuri, ndokuva mutorwa muGerari.
\v 2 Abhurahama ndokuti maererano naSara mukadzi wake: Ihanzvadzi yangu. Zvino Abhimereki mambo weGerari akatuma, ndokutora Sara.
\v 3 Asi Mwari wakauya kuna Abhimereki muchiroto usiku, ndokuti kwaari: Tarira, wakafa nekuda kwemukadzi wawatora, nekuti wakawanikwa kumurume.
\p
\v 4 Asi Abhimereki wakange asina kuswedera kwaari. Zvino wakati: Ishe, muchaurayawo rudzi rwakarurama here?
\v 5 Haasi iye here wati kwandiri: Ihanzvadzi yangu? Naiye amene haana here kuti: Ihanzvadzi yangu, here? Pakururama kwemoyo wangu, nepakuchena kwemaoko angu, ndaita izvi.
\v 6 Mwari ndokuti kwaari muchiroto: Hongu, ndinoziva kuti wakaita ichi pakururama kwemoyo wako; neniwo ndikakudzivisa kuti urege kunditadzira; naizvozvo handina kukutendera kumubata.
\v 7 Naizvozvo zvino dzosera mukadzi wemurume, nekuti muporofita; zvino uchakunyengeterera ugorarama; asi kana ukasamudzosera, ziva kuti uchafa zvirokwazvo, iwe nevose vako.
\p
\v 8 Abhimereki ndokumuka mangwanani-ngwanani, ndokudana varanda vake vose, ndokutaura mashoko awa ose munzeve dzavo; varume ndokutya zvikuru.
\v 9 Abhimereki ndokudana Abhurahama, ndokuti kwaari: Chii chawatiitira? Uye chii chandakutadzira, kuti uuise pamusoro pangu nepamusoro peushe hwangu chivi chikuru? Waita kwandiri zviito zvisingafaniri kuitwa.
\v 10 Abhimereki ndokuti kuna Abhurahama: Waonei, kusvika waita chinhu ichi?
\p
\v 11 Abhurahama ndokuti: Nekuti ndakafunga \add kuti:\add* Zvirokwazvo kutya Mwari hakumo munzvimbo ino; uye vachandiuraya nekuda kwemukadzi wangu.
\v 12 Zvakadarowo zvirokwazvo \add i\add*hanzvadzi yangu, mukunda wababa vangu, asi haasi mukunda wamai vangu; ndokuva mukadzi wangu.
\v 13 Zvino zvakaitika Mwari paakandidzungaidza kubva paimba yababa vangu, kuti ndakati kwaari: Uyu ndiwo moyo wakanaka waunofanira kundiitira, panzvimbo dzose patichasvika, uti pamusoro pangu: Ihanzvadzi yangu.
\p
\v 14 Abhimereki ndokutora makwai nemombe nevaranda nevarandakadzi, ndokupa kuna Abhurahama, ndokumudzosera Sara mukadzi wake.
\v 15 Zvino Abhimereki wakati: Tarira, nyika yangu iri pamberi pako; gara pakanakira meso ako.
\v 16 Nekuna Sara wakati: Tarira, ndapa hanzvadzi yako makobiri esirivha ane chiuru chezana; tarira, chifukidziro chemeso ako kune vose vanewe; nevose, naizvozvo wakadzorwa.
\p
\v 17 Zvino Abhurahama wakanyengetera kuna Mwari; Mwari ndokuporesa Abhimereki nemukadzi wake nevarandakadzi vake kuti vabereke.
\v 18 Nekuti Jehovha wakange avhara zvizvaro zvose zveveimba yaAbhimereki nekuda kwaSara mukadzi waAbhurahama.

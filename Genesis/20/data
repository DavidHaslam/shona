\c 20
\s Abhurahamu munyika yeGerari, anoti Sara haazi mukadzi wake
\p
\v 1 Zvino Abhurahamu wakabvapo, akaenda kunyika yenyasi, aka­ndogara pakati peKadheshi neShuri; akava mutorwa muGerari.
\v 2 Abhurahamu akati pamusoro paSara, mukadzi wake, Ihanzvadzi yangu. Abhimereki, ma­mbo weGerari, akatuma vanhu kundotora Sara.
\v 3 Asi Mwari wakauya kuna Abhi­mereki usiku muchiroto, akati kwaari, Tarira, uchafa nokuda komukadzi wa­watora; nekuti mukadzi uyu ane mu­rume.
\p
\v 4 Zvino Abhimereki wakanga asina kuswedera kwaari; akati, Ishe, muchau­raya norudzi rwakaruramawo here?
\v 5 Ko iye haana kundiudza here, achiti, iha­nzvadzi yangu; naiye mukadzi haana kuti, ihanzvadzi yangu, here? Ndakaita izvozvo nomoyo wakarurama, na­maoko akachena.
\v 6 Mwari akati kwaari muchiroto, Hongu, ndinoziva kuti wa­kaita chinhu ichi nomoyo wakarurama, ndikakudzivisawo kuti urege kundita­dzira; naizvozvo handina kukutendera kumubata.
\v 7 Saka zvino dzosa mukadzi womurume uyu, nekuti muporofita; iye achakunyengeterera, kuti urarame; kana ukasamudzosa, uzive kuti uchafa zviro­kwazvo, iwe navose vari vako.
\p
\v 8 Abhimereki akamuka mangwanani, akadana varanda vake vose, akavaudza izvozvo zvose munzeve dzavo; varume vakavhunduka kwazvo.
\v 9 Ipapo Abhime­reki akadana Abhurahamu akati kwaari, Chiiko chinhu ichi chawatiitira? Ini ndakutadzireiko, zvawauyisa mhosva huru pamusoro pangu napamusoro pou­she hwangu?
\v 10 Abhimereki akati kuna Abhurahamu, Wanga uchiti kudiniko, zvawaita chinhu ichi?
\p
\v 11 Abhurahamu akati, nekuti nda­kati, Zvirokwazvo havatyi Mwari pa­nzvimbo ino; zvimwe vachandiuraya pa­musoro pomukadzi wangu.
\v 12 Uye, zvirokwazvo ihanzvadzi yangu, mukunda wababa vangu, asi haazi mwana wamai vangu; akazowanikwa neni.
\v 13 Zvino Mwari wakati achindibudisa paimba ya­baba vangu, kuti ndidzungaire, ndikati kwaari, Hechi chinhu chakanaka chau­nofanira kundiitira. Pose patinosvika, uti pamusoro pangu, ihanzvadzi yangu.
\p
\v 14 Abhimereki akatora makwai, ne­mombe, navaranda, navarandakadzi, akapa Abhurahamu izvozvo, akamudzo­serawo Sara, mukadzi wake.
\v 15 Abhime­reki akati, Tarira, nyika yangu iri pa­mberi pako; gara hako paunoda.
\v 16 Akati kuna Sara, Tarira, ndapa hanzvadzi yako mashekeri esirivha ane chiuru che­zana; chichava chifukidziro chameso ako kuna vose vaunavo; waruramiswa pa­mberi pavose.
\p
\v 17 Abhurahamu akanyengetera kuna Mwari, Mwari akaporesa Abhimereki, no­mukadzi wake, navarandakadzi vake, va­kabereka vana.
\v 18 nekuti Jehovha wakanga azarira zvizvaro zvose zveveimba yaAbhi­mereki nokuda kwaSara, mukadzi waAbhurahamu.

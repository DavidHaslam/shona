\c 44
\s Josefa anoidza madzikoma ake
\p
\v 1 Zvino wakaraira mutariri weimba yake, achiti: Zadza masaga evarume nekudya, sezvavanogona kutakura, uisewo mari yemurume umwe neumwe pamuromo wesaga rake.
\v 2 Nemukombe wangu, mukombe wesirivha, uise pamuromo wesaga remudukusa, nemari yake yezviyo. Iye ndokuita zvichienderana neshoko Josefa raakange ataura.
\v 3 Mangwanani kwaedza varume vakatenderwa kuenda, ivo nembongoro dzavo.
\v 4 Vakati vabuda muguta, vasati vaenda kure, Josefa ndokuti kumutariri weimba yake: Simuka, tevera varume; zvino kana wavabata, uti kwavari: Sei manditsindika?
\v 5 Hausi iwo unonwirwa naishe wangu, newaanoshopera nawo here? Maita chakaipa, nezvamaita.
\p
\v 6 Zvino wakavabata, ndokutaura kwavari mashoko iyawa.
\v 7 Zvino vakati kwaari: Ishe wangu anotaurirei mashoko akadai? Ngazvisadaro, varanda venyu havangaiti chinhu ichi.
\v 8 Tarirai, mari yatakawana pamiromo yemasaga edu takadzosa kubva kunyika yeKenani; taigoba sei kubva mumba maishe wako sirivha kana goridhe?
\v 9 Ani nani wevaranda venyu anowanikwa anawo, ngaafe; nesu tichava vasungwa vashe wangu.
\p
\v 10 Iye ndokuti, Ikozvinowo, ngazvive semashoko enyu; iye anowanikwa anawo, achava nhapwa yangu; asi imwi muchava vasina mhosva.
\v 11 Zvino vakakurumidza umwe neumwe kuburutsira saga rake pasi, umwe neumwe ndokusunungura saga rake.
\v 12 Iye ndokutsvaka, akatanga kumukurusa, ndokuguma kumudukusa; mukombe ndokuwanikwa musaga raBhenjamini.
\v 13 Zvino vakabvarura nguvo dzavo, umwe neumwe ndokutakudza mbongoro yake, ndokudzokera kuguta.
\p
\v 14 Zvino Judha nevana vababa vake vakasvika kuimba yaJosefa, nokuti iye wakange achirimo, zvino vakawira pasi pamberi pake.
\v 15 Zvino Josefa wakati kwavari: Chiitoi ichi chamaita? Hamuzivi kuti zvirokwazvo munhu wakaita seni anogona kushopera here?
\p
\v 16 Judha ndokuti: Tichatii kuna ishe wangu? Tichataurei? kana tichazvichenesa sei? Mwari wakawana kutadza kwevaranda vnyu; tarirai tiri nhapwa kuna ishe wedu, zvose isu naiye akawanikwa muruoko rwake wakawanikwa ane mukombe.
\p
\v 17 Iye akati, Ngazvisadaro, handingaiti saizvozvo; munhu uyo akawanikwa ano mukombe muruoko, ndiye achava musungwa wangu; kana muri imwi, endai henyu norugare kuna baba venyu.
\p
\v 18 Ipapo Judha akaswedera kwaari, akati, Haiwa, ishe wangu, dotenderai henyu muranda wenyu kutaura shoko munzeve dzashe wangu, kutsamwa kwenyu kurege kumukira muranda wenyu, nokuti imwi makaenzana naFarao.
\v 19 Ishe wangu akabvunza varanda vake, achiti, Muna baba here, kana munin'ina?
\v 20 Isu tikati kuna ishe wedu, Tina baba vavamutana, vanomwana woutana hwavo, achiri muduku hake; mukoma wake akafa, iye akasara ari oga, mwana wamai vake, baba vake vanomuda.
\v 21 imwi mukati kuvaranda venyu, Burukai naye kwandiri, ndimuone nameso angu.
\v 22 Isu tikati kuna ishe wedu, Mukomana haangasii baba vake, nokuti kana akasiya baba vake, baba vake vangafa.
\v 23 Zvino makati kuvaranda venyu, Kana munin'ina wenyu worugotwe asingaburuki nemi, hamungaonizve chiso changu.
\v 24 Zvino takati takwira kumuranda wenyu, baba vedu, tikavaudza mashoko ashe wedu.
\v 25 Baba vedu vakati, Endaizve, mutitengere zvokudya zvishomanana.
\v 26 Isu tikati, Hatingaburuki, kana munin'ina wedu asingaburuki nesu; nokuti hatingaoni chiso chomurume uya, kana munin'ina wedu asinesu.
\v 27 Muranda wenyu, baba vedu, vakati kwatiri, Munoziva kuti mukadzi wangu akandiberekera vanakomana vaviri;
\v 28 umwe akabva kwandiri, ndikati, Zvirokwazvo akabvamburwa; kubva musi iwoyo handina kuzomuonazve;
\v 29 kana mukanditorera nouyuwo, akawirwa nenjodzi, muchaburutsira vhudzi rangu jena kuguva nokuchema.
\v 30 Naizvozvo, kana zvino ndikanosvika kumuranda wenyu, baba vangu, tisinaiye mukomana, mweya wavo zvawakabatanidzwa nomweya womukomana,
\v 31 vachati kana vachiona kuti mukomana asinesu, vachafa; naizvozvo varanda venyu vachaburutsira vhudzi jena romuranda wenyu, baba vedu, kuguva nokuchema.
\v 32 Nokuti muranda wenyu akazviita rubatso rwomukomana kuna baba vangu, ndikati, Kana ndikasauya naye kwamuri,ini ndichava nemhosva kuna baba vangu nokusingaperi.
\v 33 Naizvozvo zvino ndinokumbira kuti muranda wenyu agare hake ari musungwa washe wangu pachigaro chomukomana, asi mukomana akwire hake navana vababa vake.
\v 34 Nokuti ndingakwira sei kuna baba vangu, ndisina mukomana? Ndirege hangu kuona njodzi ichawira baba vangu.

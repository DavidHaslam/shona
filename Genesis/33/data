\c 33
\s Jakove anosangana naEsau
\p
\v 1 Zvino Jakove wakasimudza meso ake, ndokuona, zvino tarira, Esau achiuya nevarume mazana mana vanaye. Iye ndokugovera vana kuna Reya nekuna Rakeri nekuvarandakadzi vaviri.
\v 2 Zvino wakaisa varandakadzi nevana vavo mberi, naRea nevana vake shure, naRakeri naJosefa pakupedzisira.
\v 3 Zvino iye pachake akapfuura mberi kwavo, akakotamira pavhu kanomwe kusvikira asvika pedo nemukoma wake.
\v 4 Esau ndokumhanyira kunomuchingamidza, ndokumumbundikira, ndokuwira pamutsipa wake, ndokumutsvoda; zvino vakachema.
\v 5 Zvino wakasimudza meso ake ndokuona vakadzi nevana, ndokuti: Ndivana ani ava vaunavo? Iye ndokuti: Vana Mwari vaakapa muranda wenyu nenyasha.
\v 6 Varandakadzi ndokuswedera, ivo nevana vavo, ndokukotama.
\v 7 NaReawo vakaswedera nevana vake, vakakotama; uye pashure Josefa naRakeri vakaswedera, ndokukotama.
\v 8 Ndokuti: Wakanangei neboka iri rose randasangana naro? Iye ndokuti: Kuti \add ndi\add*wane nyasha pameso paishe wangu.
\p
\v 9 Esau ndokuti: Ndine zvizhinji, munin'ina wangu, zvaunazvo ngazvive zvako.
\v 10 Jakove ndokuti: Haiwa kwete! Kana ikozvino ndawana nyasha pameso enyu, gamuchirai chipo changu kubva paruoko rwangu; nokuti naizvozvo ndaona chiso chenyu sendaona chiso chaMwari, uye mafadzwa neni.
\v 11 Gamuchirai henyu chipo changu chinouiswa kwamuri; nokuti Mwari wakandipa nenyasha, uye nekuti ndine zvose. Zvino wakamugombedzera, kusvikira agamuchira.
\p
\v 12 Ndokuti: Ngatisimuke tifambe, uye ndichakutungamirira.
\v 13 Asi wakati kwaari: Ishe wangu unoziva kuti vana vachiri vatete, uye kuti makwai nemombe zvandinazvo zvinoyamwisa; zvino kana vakazvitinha nesimba zuva rimwe, boka rose richafa.
\v 14 Ishe wangu ngaapinde hake mberi kwemuranda wake; uye ini ndichanyatsosesedza sezvazvinogona kufamba iro basa riri pamberi pangu, nemafambiro evana, kudzamara ndasvika kuna ishe wangu paSeiri.
\p
\v 15 Esau ndokuti: Zvino ngandisiye kwauri \add vamwe\add* vevanhu vaneni. Iye ndokuti: Nekuda kwei izvi? Ngandiwane nyasha pameso aishe wangu.
\v 16 Esau ndokudzoka zuva iroro, akaenda Seiri.
\v 17 Zvino Jakove wakapfuurira akaenda kuSukoti, ndokuzvivakira imba, akaitira zvipfuwo zvake matanga ane matenga; naizvozvo wakatumidza zita renzvimbo iyo \add kuti\add* Sukoti.
\p
\v 18 Jakove ndokusvika akachengetedzeka kuguta reShekemu, riri panyika yeKenani, pakubva kwake paPadhanaramu; ndokudzika matende ake pamberi peguta.
\v 19 Zvino chikamu chedunhu paakange adzika tende rake wakachitenga muruoko rwevana vaHamori baba vaShekemu, nemakobiri zana emari.
\v 20 Ndokumisapo aritari, akaritumidza kuti Eri-Erohe-Israeri.

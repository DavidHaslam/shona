\c 33
\s Jakove anosangana naEsau
\p
\v 1 Zvino Jakove wakasimudza meso ake, ndokuona, zvino tarira, Esau achiuya nevarume mazana mana vanaye\x + 32.6.\x*. Iye ndokugovera vana kuna Rea nekuna Rakeri nekuvarandakadzi vaviri.
\v 2 Zvino wakaisa varandakadzi nevana vavo mberi, naRea nevana vake shure, naRakeri naJosefa pakupedzisira.
\v 3 Zvino iye wakapfuura mberi kwavo, ndokukotamira pavhu\x + 18.2; 42.6; 43.26.\x* kanomwe kusvika asvika pedo nemukoma wake.
\v 4 Esau ndokumhanya kunomuchingamidza, ndokumumbundikira\x + 32.28.\x*, ndokuwira pamutsipa wake, ndokumutsvoda\x + 45.14.\x*; zvino vakachema.
\v 5 Zvino wakasimudza meso ake ndokuona vakadzi nevana, ndokuti: Ndivana ani ava vaunavo? Iye ndokuti: Vana Mwari vaakapa muranda wenyu nenyasha\x + 48.9. Map. 127.3. Isa. 8.18.\x*.
\v 6 Varandakadzi ndokuswedera, ivo nevana vavo, ndokukotama.
\v 7 NaReawo wakaswedera nevana vake, zvino vakakotama; uye pashure Josefa naRakeri vakaswedera, ndokukotama.
\v 8 Ndokuti: Wakanangei neboka iri rese\x + 32.16.\x* randasangana naro? Iye ndokuti: Kuti \add ndi\add*wane nyasha pameso paishe wangu\x + 32.5; 33.15.\x*.
\v 9 Esau ndokuti: Ndine zvizhinji, munin'ina wangu, zvako ngazvive zvako.
\v 10 Jakove ndokuti: Haiwa kwete! Kana ikozvino ndawana nyasha pameso enyu, zvino gamuchirai chipo changu kubva paruoko rwangu; nokuti naizvozvo\x + 18.5; 19.8.\x* ndaona chiso chenyu sendaona chiso chaMwari\x + 2 Zvak. 14.32. Mat. 18.10.\x*, uye mafadzwa neni.
\v 11 Gamuchirai henyu chipo changu chinouiswa kwamuri\x + Vato. 1.15. 1 Zvak. 25.27; 30.26. 2 Madz. 5.15.\x*; nokuti Mwari wakandipa nenyasha, uye nokuti ndine zvose. Zvino wakamugombedzera kusvika agamuchira\x + 19.3. 2 Zvak. 13.25,27. 2 Madz. 5.23.\x*.
\v 12 Ndokuti: Ngatisimuke tifambe, uye ndichakutungamirira.
\v 13 Asi wakati kwaari: Ishe wangu anoziva kuti vana vachiri vatete, uye kuti makwai nemombe zvandinazvo zvinoyamwisa; zvino kana vakazvitinha nesimba zuva rimwe, boka rese richafa.
\v 14 Ishe wangu ngaapfuure hake mberi kwemuranda wake; uye ini ndichanyatsosesedza\x + 2 Zvak. 18.5. Isa. 8.6.\x* zvichienderana nemafambiro ebasa riri pamberi pangu, uye nemafambiro evana, kudzamara ndasvika kuna ishe wangu paSeiri\x + 33.16; 32.3.\x*.
\v 15 Esau ndokuti: Zvino ngandiise hangu kwauri \add vamwe\add* vevanhu vaneni. Iye ndokuti: Nekuda kwei izvi? Ngandiwane nyasha pameso aishe wangu\x + 33.8; 34.11; 47.25. Rut. 2.13.\x*.
\p
\v 16 Esau ndokudzoka zuva iroro panzira yake, kuenda kuSeiri.
\v 17 Zvino Jakove wakapfuurira kuenda kuSukoti\x + Josh. 13.27. Vato. 8.5. Map. 60.6.\x*, ndokuzvivakira imba, akaitira zvipfuwo zvake matanga ane matenga; naizvozvo wakatumidza zita renzvimbo iyo \add kuti\add* Sukoti.
\p
\v 18 Jakove ndokusvika akachengetedzeka kuguta reShekemu\x + Josh. 24.1. Vato. 9.1 Map. 60.6.\x*, riri panyika yeKenani, pakubva kwake paPadhani-Aramu; ndokudzika matende pamberi peguta.
\v 19 Zvino chikamu chedunhu paaiva adzika tende rake wakachitenga muruoko rwevana vaHamori baba vaShekemu\x + Josh. 24.32. Joh. 4.5.\x*, nemakobiri zana emari.
\v 20 Ndokumisapo aritari\x + 35.7.\x*, ndokuritumidza Eri-Erohe-Israeri.
\c 48
\s Jakove anoropafadza vanakomana vaJosefa
\p
\v 1 Zvino zvakaitika shure kwezvinhu izvi, kuti kwakanzi kuna Josefa: Tarira, baba vako vanorwara. Iye ndokutora pamwe naye vanakomana vake vaviri, Manase naEfuremu.
\v 2 Zvino kwakaudzwa Jakove, ndokunzi: Tarira, mwanakomana wako, Josefa, wauya kwauri. Israeri ndokuzvisimbisa, ndokugara pamubhedha.
\v 3 Zvino Jakove wakati kuna Josefa: Mwari Wemasimbaose\x + 17.1.\x* wakaonekwa kwandiri paRuzi\x + 28.13,19; 35.6,9.\x*, munyika yeKenani, ndokundiropafadza,
\v 4 ndokuti kwandiri: Tarira, ndichakuberekesa, nekukuwanza, uye ndichakuita chaunga chevanhu; uye ndichapa nyika ino kuchizvarwa chako chinokutevera ive fuma nekusingaperi\x + 17.8.\x*.
\v 5 Zvino ikozvino vanakomana vako vaviri\x + 41.50-52; 46.20.\x*, Efuremu naManase vawakaberekerwa panyika yeEgipita, ndisati ndasvika kwauri kuEgipita, ndevangu; saRubheni naSimioni, vachava vangu\x + Josh. 13.7; 14.4.\x*.
\v 6 Asi chizvarwa chako, chawakabereka shure kwavo, chichava chako, chichadanwa nezita remadzikoma avo panhaka yavo.
\v 7 Asi ini, pandakabva kuPadhani, Rakeri wakafira\x + 35.16-19.\x* pandiri panyika yeKenani munzira pachine chinhambwe chidiki kusvika kuEfurati\x + 35.16.\x*, zvino ndakamuvigapo panzira \add ye\add*Efurati, ndiro Bheterehemu.
\p
\v 8 Israeri ndokuona vanakomana vaJosefa, ndokuti: Ndivana ani ava?
\v 9 Josefa ndokuti kuna baba vake: Ndivo vanakomana vangu Mwari vaakandipa\x + 33.5.\x* muno. Ivo ndokuti: Douya navo kwandiri ndigovaropafadza\x + 27.4; 49.25,26. VaHeb. 11.21.\x*.
\v 10 Zvino meso aIsraeri aiva orema nekuda kwezera, asingagoni kuona\x + 27.1.\x*; ndokuvaswededza kwaari; iye ndokuvatsvoda, ndokuvambundikira\x + 27.27.\x*.
\v 11 Israeri ndokuti kuna Josefa: Handina kufunga kuona chiso chako, zvino tarira, Mwari wandiratidzawo chizvarwa chako.
\v 12 Josefa akavabudisa kubva pamabvi ake\x + 48.10.\x*, iye ndokukotama chiso chake chiri pasi.
\v 13 Josefa ndokuvatora vari vaviri, Efuremu muruoko rwake rwerudyi kuruoko rweruboshwe rwaIsraeri, naManase muruoko rwake rweruboshwe kurudyi rwaIsraeri, ndoku\add va\add*swededza paari.
\v 14 Israeri ndokutandavadza ruoko rwake rwerudyi ndokuisa pamusoro waEfuremu, aiva mudiki, neruoko rwake rweruboshwe pamusoro waManase, akaruramisa maoko ake achiziva\x + 48.19.\x*, nokuti Manase waiva wedangwe.
\p
\v 15 Zvino wakaropafadza Josefa, ndokuti: Mwari iye madzibaba angu Abhurahama naIsaka\x + 17.1; 24.40.\x* wavakafamba pamberi pake, Mwari wakandifudza kubva pakuvapo kwangu kusvika zuva ranhasi;
\v 16 mutumwa\x + 28.13,15; 31.11,13,24; 18.2.\x* wakandidzikunura\x + Isa. 44.22,23; 49.7. 2 Sam. 4.9.\x* pazvakaipa zvose, aropafadze vakomana ava; uye zita rangu ngaritumidzwe kwavari, nezita remadzibaba angu, Abhurahama naIsaka\x + Amo. 9.12. Mab. 15.17.\x*, uye vawande vave vazhinji pakati penyika.
\v 17 Zvino Josefa wakati aona kuti baba vake vaisa ruoko rwavo rwerudyi pamusoro waEfuremu, zvakava zvakaipa pameso ake; iye ndokubata ruoko rwababa vake, kurubvisa pamusoro waEfuremu, aruise pamusoro waManase.
\v 18 Josefa ndokuti kuna baba vake: Kwete saizvozvo, baba vangu, nokuti uyu idangwe, isai ruoko rwenyu rwerudyi pamusoro wake.
\v 19 Asi Baba vake vakaramba, ndokuti: Ndinoziva, mwanakomana wangu, ndinoziva\x + 48.14.\x*; iyewo achava rudzi, naiyewo achava mukuru; asi zvakadaro munin'ina wake achava mukuru kwaari\x + Num.. 1.33,35; 2.19,21. Det. 33.17.\x*, uye chizvarwa chake chichava kuzara kwendudzi.
\v 20 Zvino wakavaropafadza nezuva iro achiti: Mauri\x + Rut. 4.11,12.\x* Israeri acharopafadza, achiti: Mwari ngaakuite saEfuremu uye saManase. Zvino wakaisa Efuremu mberi kwaManase.
\v 21 Zvino Israeri wakati kuna Josefa: Tarira, ndofa; asi Mwari achava nemwi, ndokukudzosai kunyika yemadzibaba enyu\x + 46.4; 50.24.\x*.
\v 22 Uye ini ndakupa mugove umwe kupfuura vana vababa vako\x + Josh. 24.32. Joh. 4.5.\x*, wandakatora kubva muruoko rweVaAmori nemunondo wangu uye neuta hwangu.
\c 29
\s Jakove kumusha kwaRabhani
\p
\v 1 Zvino Jakove wakasimudza tsoka dzake, akaenda kunyika yevana vekumabvazuva.
\v 2 Zvino wakaona, tarira, tsime musango, zvino tarira ipapo, mapoka matatu emakwai avete pariri; nokuti patsime iri vaimwisa mapoka; paiva neibwe guru patsime iroro.
\v 3 Uye ndipapo paiungana mapoka ose; zvino vaikungurutsa ibwe kubva pamuromo wetsime, ndokumwisa makwai, vachidzosera ibwe pamuromo wetsime panzvimbo yaro.
\p
\v 4 Jakove ndokuti kwavari: Hama dzangu, munobvepi? \add Ivo\add* ndokuti: Tinobva kuHarani.
\p
\v 5 Zvino wakati kwavari: Munoziva here Rabhani mwanakomana waNahori? \add Ivo\add* ndokuti: Tino\add mu\add*ziva.
\p
\v 6 Zvino wakati kwavari: Wakafara here? \add Ivo\add* ndokuti: Wakafara; zvino tarira, Rakeri mukunda wake, unouya nemakwai.
\p
\v 7 Zvino wakati: Tarirai, achiri masikati makuru, haisi nguva yekuti zvipfuwo zviunganidzwe; mwisai makwai, mugonoafudza.
\p
\v 8 Zvino vakati: Hatingagoni kusvikira mapoka ose aunganidzwa, vagokungurusa ibwe pamuromo wetsime; ndipo patichamwisa makwai.
\p
\v 9 Achiri kutaura navo, Rakeri wakasvika nemakwai ababa vake, nokuti waiva mufudzikadzi.
\v 10 Zvino zvakaitika Jakobho achiona Rakeri mukunda waRabhani hanzvadzi yamai vake nemakwai aRabhani hanzvadzi yamai vake, kuti Jakove wakaswedera, akakungurutsa ibwe kubva pamuromo wetsime, akamwisa makwai aRabhani, hanzvadzi yamai vake.
\v 11 Jakove ndokutsvoda Rakeri, akasimudza inzwi rake akabudisa misodzi.
\v 12 Jakove ndokuudza Rakeri kuti ihama yababa vake, uye kuti mwanakomana waRabheka, ndokumhanya, ndokuudza baba vake.
\v 13 Zvino zvakaitika Rabhani anzwa mashoko aJakove mwanakomana wehanzvadzi yake, kuti wakamhanya kunomuchingamidza, ndokumumbundikira, ndokumutsvoda, ndokumuisa mumba make. Jakove ndokuudza Rabhani zvinhu izvo zvose.
\v 14 Rabhani ndokuti kwaari: Zvirokwazvo uri pfupa rangu nenyama yangu. Akagara naye mwedzi wose.
\v 15 Zvino Rabhani wakati kuna Jakove: Nokuti uri hama yangu, ungandibatira pachena here? Ndiudze kuti mubayiro wako uchava chii.
\v 16 Zvino Rabhani wakange ane vakunda vaviri; zita remukuru rakange riri Rea, uye zita remuduku Rakeri.
\v 17 Rea wakange ane meso akaneta, asi Rakeri wakange akanaka kwazvo pachimiro nepachiso.
\p
\v 18 Zvino Jakove wakada Rakeri. Ndokuti: Ndichakubatirai makore manomwe pamusoro paRakeri, mukunda wenyu muduku.
\p
\v 19 Rabhani ndokuti: Zviri nani kuti ndimupe kwauri pakuti ndimupe umwe murume; gara neni.
\v 20 Jakove ndokubatira Rakeri makore manomwe; asi akava pameso ake semazuva mashoma, nekuda kwekumuda kwake.
\p
\v 21 Jakove ndokuti kuna Rabhani: \add Ndi\add*pei mukadzi wangu, nokuti mazuva angu azadzisika, kuti ndipinde kwaari.
\v 22 Rabhani ndokuunganidza vanhu vose venzvimbo iyo, ndokuita mabiko.
\v 23 Zvino zvakaitika madekwani, kuti wakatora Rea, mukunda wake, ndokumuisa kwaari; \add iye\add* ndokupinda kwaari.
\v 24 Rabhani ndokupa kumukunda wake Rea Ziripa murandakadzi wake, \add ave\add* mushandiri wake.
\v 25 Zvino zvakaitika, kuti mangwanani, tarira, ndiRea; ndokuti kuna Rabhani: Chii ichi chamaita kwandiri? Handina kukubatirai pamusoro paRakeri here? Mandinyengedzererei?
\p
\v 26 Rabhani ndokuti: Hakunzarwo panzvimbo yekwedu kupa munin'ina kutangira dangwe.
\v 27 Pedzisa vhiki yeuyu, tigokupa uyuwo pamusoro pebasa rauchabata nenizve mamwe makore manomwe.
\p
\v 28 Jakove ndokuita saizvozvo, ndokuzadzisa vhiki yeuyu; ndokupa kwaari Rakeri, mukunda wake kuva mukadzi.
\v 29 Rabhani ndokupa kuna Rakeri Bhiriha murandakadzi wake, ave murandakadzi kwaari.
\v 30 Jakove ndokupindawo kuna Rakeri, ndokudawo Rakeri kupfuura Rea, ndokubata pamwe naye mamwe makore manomwezve.
\p
\v 31 Kuzoti Jehovha aona kuti Rea waivengwa, wakazarura chibereko chake, asi Rakeri waiva mhanje.
\v 32 Rea ndokubata mimba, ndokubereka mwanakomana, ndokutumidza zita rake \add kuti\add* Rubheni, nokuti wakati: Jehovha wakaona dambudziko rangu; naizvozvo ikozvino murume wangu uchandida.
\v 33 Akabata mimbazve, ndokubereka mwanakomana, ndokuti: Nokuti Jehovha wanzwa kuti ndinovengwa, naizvozvo wandipawo uyu; ndokutumidza zita rake \add kuti\add* Simioni.
\v 34 Akabata mimbazve, ndokubereka mwanakomana, ndokuti: Ikozvino nguva ino murume wangu achazvibatanidza neni, nokuti ndamuberekera vanakomana vatatu; naizvozvo zita rake rakanzi Revhi.
\v 35 Zvino wakabata mimbazve, akabereka mwanakomana, ndokuti: Nenguva ino ndicharumbidza Jehovha; naizvozvo wakamutumidza zita rake \add kuti\add* Judha; akamira kubereka.

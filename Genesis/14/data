\c 14
\s Abhuramu anorwira Roti
\p
\v 1 Zvino zvakaitika mumazuva aAmuraferi mambo weShinari, Arioki mambo weErasari, Kedhoriraomeri mambo weEramu, naTidhari, mambo wemarudzi,
\v 2 \add kuti\add* vakaita hondo naBhera mambo weSodhoma, naBhirisha mambo weGomora, Shinabhi mambo weAdhima, naShemebheri mambo weZebhoimi, namambo weBhera, rinova Zoari.
\v 3 Ava vese vakasangana mumupata weSidhimu unova Gungwa reMunyu.
\v 4 Makore gumi nemaviri vakashandira Kedhoriraomeri, asi negore regumi nematatu vakapanduka.
\v 5 Zvino mugore regumi nemana kwakauya Kedhoriraomeri, nemadzimambo aiva naye, vakarova vaRefaimi paAshitoreti-Karinaimi, nevaZuzimi paHamu, nevaEmimi paShavhe-Kiriataimi,
\v 6 nevaHori pagomo ravo Seiri, kusvikira paEriparani riri pedo nerenje.
\v 7 Zvino vakadzoka vakasvika Enimishipati rinova Kadheshi, ndokurova nyika yese yevaAmareki, nevaAmoriwo, vaigara paHazazoni-Tamari.
\p
\v 8 Zvino kwakabuda mambo weSodhoma namambo weGomora, namambo weAdhima namambo weZebhoimi, namambo weBhera ndiro Zoari, vakarongedza hondo kuzorwa navo pamupata weSidhimu,
\v 9 kurwisana naKedhoriraomeri mambo weEramu, naTidhari mambo wemarudzi, naAmuraferi mambo weShinari, naArioki mambo weErasari; madzimambo mana akamirisana nemashanu.
\v 10 Zvino mupata weSidhimu waiva \add ne\add*makomba makomba etara; uye madzimambo eSodhoma neGomora akatiza, ndokuwiramo; uye vakasara vakatizira kugomo.
\v 11 Ivo ndokutora nhumbi dzese dzeSodhoma neGomora, nekudya kwavo kwese, ndokuenda.
\v 12 Zvino vakatora Roti, mwanakomana wemunin'ina waAbhuramu, nenhumbi dzake, nokuti waigara paSodhoma, ndokuenda.
\p
\v 13 Zvino kwakauya wakange apukunyuka ndokuudza Abhuramu muHebheru, waigara pamiouki* yaMamure muAmori, munin'ina waEshikori nemunin'ina waAneri vakange vaita sungano naAbhuramu.
\v 14 Abhuramu wakati anzwa kuti hama yake yatapwa, akashongedza zvombo vakange vadzidziswa vake, vakazvarwa muimba yake, mazana matatu negumi nevasere, ndoku\add va\add*teverera kusvikira paDhani.
\v 15 Zvino wakazvikamura kurwa navo usiku, iye nevaranda vake, ndokuvarova, ndokuvateverera kusvikira paHobha, riri kuruboshwe rweDhamasiko.
\v 16 Zvino wakadzosa nhumbi dzese, akadzosawo Roti hama yake nenhumbi dzake, nevakadziwo nevanhu.
\v 17 Mambo weSodhoma ndokubuda kunosangana naye shure kwekudzoka kwake kunouraya Kedhoraomari nemadzimambo aiva naye, pamupata weShavhe, unova mupata wamambo.
\v 18 Merikizedheki mambo weSaremi ndokuuya nechingwa newaini; uye iye mupristi waMwari Wekumusoro-soro.
\p
\v 19 Zvino wakamuropafadza ndokuti: Ngaaropafadzwe Abhuramu kuna Mwari Wekumusoro-soro, Muridzi wematenga nepasi.
\v 20 Uye ngaaropafadzwe Mwari Wekumusoro-soro, wakakumikidza vavengi vako muruoko rwako. Ndokumupa chegumi chezvese.
\p
\v 21 Zvino mambo weSodhoma wakati kuna Abhuramu: Ndipe vanhu, asi uzvitorere nhumbi.
\v 22 Abhuramu ndokuti kuna mambo weSodhoma: Ndasimudzira ruoko rwangu kuna Jehovha Mwari Wekumusoro-soro, Muridzi wematenga nepasi,
\v 23 kuti handingatori kuti kubva kurushinda kusvika kurukanda rweshangu pane chese chaunacho, kuti murege kuzoti: Ini ndakafumisa Abhuramu.
\v 24 Handina mugove kunze kweizvo chete majaya zvaakadya, nemugove wevarume vakainda neni, Aneri, Eshikori naMamure, ivo ngavatore mugove wavo.

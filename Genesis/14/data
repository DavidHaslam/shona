\c 14
\s Abhuramu anorwira Roti, uye anosangana naMerikizedheki
\p
\v 1 Zvino nenguva yaAmuraferi, mambo weShinari, naArioki ma­mbo weErasari, naKedhoriraomeri, ma­mbo weEramu, naTidhari, mambo we-Goyimi,
\v 2 vakarwa naBhera, mambo weSodhomu, naBherisha, mambo we-Gomora, naShinabhi, mambo weA-dhamu, naShemebheri, mambo weZe­bhoimi, namambo weBhera (rinonziwo Zoari).
\v 3 Ava vose vakasangana mumu­pata weSidhimu (ndiro Gungwa roMu­nyu).
\v 4 Vakanga vava varanda veKedho­riameri makore ane gumi namaviri, vakamumukira negore regumi namatatu.
\v 5 Ipapo Kedhoriameri wakauya negore regumi namana, namadzimambo aaka­nga anawo, akakunda vaRefaimi paAshitoreti karinaimi, navaZuzimi paHamu, navaEmimi paShave-kiriataimi,
\v 6 navaHori pagomo ravo reSeiri, kusvi­kira paEriparani, pedyo nesango.
\v 7 Va­kadzoka, vakasvika Enimishipati (rino­nziwo Kadheshi), vakakunda nyika yose yavaAmareki, navaAmori, vakanga va­gere paHazazoni-tamari.
\p
\v 8 Zvino mambo weSodhomu, nama­mbo weGomora, namambo weAdhamu, namambo weZebhoimi, namambo we-Bhera (rinonziwo Zoari), vakabuda vaka­gadzira hondo kuzorwa navo pamupata weSidhimu;
\v 9 kuti varwe naKedhorirao­meri, mambo weEramu, naTidhari, ma­mbo weGoyimi, naAmuraferi, mambo weShinari, naArioki, mambo weErasari; madzimambo mana kuti arwe namadzi­mambo mashanu.
\v 10 Zvino mupata weSi­dhimu wakanga uzere namakomba ane tara, madzimambo eSodhomu neGomora vakatiza vakawiramo; vakasara vakatizira kugomo.
\v 11 Vakatora pfuma yose yeSo­dhomu neGomora, nezvokudya zvavo zvose, vakaenda.
\v 12 Vakatorawo Roti, mwanakomana womun'una waAbhu­ramu wakanga agere paSodhomu, ne­pfuma yake, vakaenda.
\p
\v 13 Zvino mumwe wakanga apuku­nyuka wakasvika, akaudza Abhuramu, muHebheru; iye wakanga agere pamiti yemiouki yaMamure, muAmori, mu­nun'una waEshikori, munun'una waAneri; ava vakanga vaita sungano naAbhuramu.
\v 14 Zvino Abhuramu wakati achinzwa kuti hama yake yatapwa, akaraira varume vake vakanga vadzidziswa kurwa, vaka­zvarwa paimba yake, vana mazana ma­tatu negumi navasere, akavateverera ku­svikira paDhani;
\v 15 akakamura varwi vake usiku, iye navaranda vake, akavaku­nda, akavateverera kusvikira paHobha, riri kurudyi rweDhamasiko.
\v 16 Akadzosa pfuma yose, akadzosawo Roti, hama yake, nepfuma yake, navakadziwo nava­nhu.
\v 17 Ipapo mambo weSodhomu waka­buda kundosangana naye pakudzoka kwake pakuuraya Kedhoriameri nama­dzimambo akanga anavo pamupata wemShave (ndiwo mupata wamambo).
\v 18 Me­rikizedheki, mambo weSaremi, akauya nechingwa newaini; iye wakanga ari mupristi waMwari woKudenga-denga.
\p
\v 19 Akamuropafadza, akati, "Abhuramu ngaaropafadzwe naMwari woKudenga­denga, muridzi wokudenga napasi.
\p
\v 20 Mwari woKudenga-denga ngaaku­dzwe, wakapa vavengi venyu mumaoko enyu." Akamupa chegumi chezvose.
\p
\v 21 Zvino mambo weSodhomu akati kuna Abhuramu, "Ndipe vanhu, iwe utore hako pfuma. "
\p
\v 22 Abhuramu akati kuna mambo we-Sodhomu, "Ndakasimudzira ruoko rwa­ngu kuna Jehovha, Mwari woKudenga­denga, muridzi wokudenga napasi,
\v 23 kuti handingatori rushinda kana rukanda rwe­shangu, kana chinhu chimwe chezvinhu zvenyu, kuti murege kuzoti, `Ndini nda­kapfumisa Abhuramu',
\v 24 ini handidi ha­ngu, asi zvakadyiwa namajaya chete, nomugove wavanhu vakaenda neni, va­naAneri, naEshikori, naMamure, ngava­tore migove yavo."

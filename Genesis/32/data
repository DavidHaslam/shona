\c 32
\s Jakobho unorwa nemutumwa uye unosangana naEsau
\p
\v 1 Zvino Jakobho akaenda nenzira yake, vatumwa vaMwari ndoku­sangana naye.
\v 2 Zvino Jakobho paakavaona wakati: Iyi ihondo yaMwari. Ndokutumidza zita renzvimbo iyo \add kuti\add* Mahanaimi.
\p
\v 3 Zvino Jakobho wakatuma nhume mberi kwake kuna Esau mukoma wake, kunyika yeSeiri, nyika yekwaEdhomu.
\p
\v 4 Ndokuvaraira achiti: Mutaure seizvi kuna ishe wangu Esau: Ndizvo zvinotaura muranda wenyu Jakobho: NaRabhani ndanga ndichigara semutorwa, ndikarivara kusvikira ikozvino;
\v 5 uye ndine mombe nembongoro, makwai, nevaranda nevarandakadzi; ndatumira kuzokumikidza kuna ishe wangu izvozvi, kuti ndiwane nyasha pameso enyu.
\p
\v 6 Zvino nhume dzakadzoka kuna Jako­bho dzichiti: Takasvika kumukoma wenyu Esau; naiye unouya kuzokuchingamidzai nevarume mazana mana.
\p
\v 7 Jakobho ndokutya zvikuru, akatambu­dzika. Zvino wakaparadzanisa vanhu vaiva naye nemakwai nemombe nemaka­mera, kuita mapoka maviri;
\v 8 nekuti wakati: Kana Esau akasvika kune rimwe boka akarirova, boka rakasara richapukunyuka.
\p
\v 9 Zvino Jakobho wakati: Mwari wababa vangu Abhurahamu, naMwari wababa vangu Isaka, Jehovha makati kwandiri: Dzokera kunyika yekwako nekuhama dzako, ndigokuitira zvakanaka;
\v 10 handina kufanira nyasha dzenyu dzose nekutendeka kwe­nyu kose kwamakaitira muranda we­nyu; nekuti ndakayambuka Jorodhani urwu netsvimbo yangu; zvino ndava mapoka maviri.
\v 11 Dondinunurai paruoko rwemukoma wangu, paruoko rwaEsau; nekuti ndinomutya, zvimwe asvike andirove, amai pamwe nevana.
\v 12 Uye imwi makati: Zvirokwazvo ndichakuitira zvakanaka, nekuita mbeu yako sejecha regungwa risingagoni kuverengwa nekuwa­nda.
\p
\v 13 Zvino wakavatapo usiku ihwohwo; aka­tora pane zvakasvika muruoko rwake, chipo chaEsau mukoma wake,
\v 14 Nhunzvi dzembudzi ma­zana maviri nenhongo makumi maviri, nenhunzvi dzemakwai mazana maviri nemakondohwe makumi ma­viri,
\v 15 makamera anoyamwisa ma­kumi matatu nemhuru dzawo, mhou makumi mana, nehando gumi, makadzi embo­ngoro makumi maviri, nemadhongwana gumi.
\v 16 Zvino wakazvipa mumaoko evara­nda vake boka rimwe nerimwe riri roga, ndokuti kuvaranda vake: Yambukai mberi kwangu, musiye chinhambwe pakati peboka neboka.
\v 17 Zvino wakaraira we­kutanga achiti: Kana Esau mukoma wangu, akasangana newe, ndokukubvunza achiti: Uri waani? Uye unoende­pi? Uye ndezvani zviri pamberi pako?
\v 18 Ugoti: Ndezvemuranda wenyu Jakobho, chipo chakatumirwa ishe wa­ngu Esau; tarirai, naiyewo amene uri kumashure kwedu;
\v 19 ndokuraira newechipiri ne­wechitatu nevose vaitevera mapoka achiti: Kana mukamuwana Esau, nenzira iyi mutaure kwaari;
\v 20 mutiwo: Tarirai, muranda wenyu Jakobho uri mumashure medu. Nekuti akati: Ndichambomunyaradza nechipo chinofamba mberi kwangu, uye mumashure ndichaona chiso chake; zvimwe achagamuchira chiso changu.
\v 21 Naizvozvo chipo chakayambuka mberi kwake; asi iye wakarara usiku ihwohwo mumisasa.
\p
\v 22 Zvino akamuka usiku ihwohwo, akatora vakadzi vake vaviri nevarandaka­dzi vake vaviri, navana vake vane gumi nomumwe, akayambuka zambuko reJakobho.
\v 23 Akavatora, akavayambutsa parukova, akayambutsawo zvaakanga anazvo.
\v 24 Jakobho ndokusara ari oga; zvino murume wakatsutsurudzana naye kusvikira utonga huchitsvuka.
\v 25 Asi aona kuti haagoni kumukunda, wakabata pamhango yehudyu, hudyu ikasvogodoka achitsutsurudzana naye.
\v 26 Zvino akati: Ndirege ndiende nekuti utonga hwatsvuka. asi wakati: Handingakuregei muchienda musati mandiropafadza.
\v 27 Zvino akati: Zita rako ndiani? Ndokuti: Jako­bho.
\v 28 Akati, Zita rako harichazonzi Jakobho, asi Isiraeri, nekuti wakarwa naMwari nevanhu, ukakunda.
\v 29 Jako­bho ndokubvunza akati: Ndiudzeiwo zita renyu. Iye ndokuti: Sei uchibvunza zita rangu? Akamuropafadza ipapo.
\p
\v 30 Zvino Jakobho wakatumidza zita renzvi­mbo iyo \add kuti\add* Penieri; nekuti \add wakati\add*: Ndaona Mwari chiso nachiso, uye upenyu hwangu hwaponeswa.
\v 31 Zvino zuva raka­mubudira opfuura paPenieri; akaka­mhina pahudyu yake.
\v 32 Naizvozvo vana vaIsiraeri havadyi runda rwehudyu riri pamhango yehudyu kusvikira zuva ranhasi; nekuti akabata mhango yehudyu yaJakobho parunda rehudyu.

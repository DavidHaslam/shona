\c 32
\s Jakove unorwa nemutumwa uye unosangana naEsau
\p
\v 1 Zvino Jakove wakaenda nenzira yake, vatumwa vaMwari ndokusangana naye.
\v 2 Jakove wakati avaona akati: Iyi ihondo yaMwari. Ndokutumidza zita renzvimbo iyo \add kuti\add* Mahanaimi.
\p
\v 3 Zvino Jakove wakatuma nhume mberi kwake kuna Esau mukoma wake, kunyika yeSeiri, nyika yekwaEdhomu.
\p
\v 4 Ndokuvaraira achiti: Mutaure seizvi kuna ishe wangu Esau: Unotaura kudai muranda wenyu Jakove: NaRabhani ndanga ndichigara semutorwa, ndikarivara kusvikira ikozvino;
\v 5 uye ndine mombe nembongoro, makwai nevaranda nevarandakadzi; uye ndatumira kunopira kuna ishe wangu kuti ndiwane nyasha pameso enyu.
\p
\v 6 Zvino nhume dzakadzoka kuna Jakove dzichiti: Takasvika kumukoma wenyu Esau; naiye unouya kuzokuchingamidzai nevarume mazana mana.
\p
\v 7 Jakove ndokutya zvikuru, akatambudzika. Zvino wakaparadzanisa vanhu vaiva naye nemakwai nemombe nemakamera, kuita mapoka maviri;
\v 8 Nokuti wakati: Kana Esau akasvika kune rimwe boka akarirova, boka rakasara richapukunyuka.
\p
\v 9 Zvino Jakove wakati: Mwari wababa vangu Abhurahama, naMwari wababa vangu Isaka, Jehovha makati kwandiri: Dzokera kunyika yekwako nekuhama dzako, ndigokuitira zvakanaka;
\v 10 handina kufanira nyasha dzenyu dzose nekutendeka kwenyu kose kwamakaitira muranda wenyu; nokuti ndakayambuka Joridhani urwu netsvimbo yangu; zvino ndava mapoka maviri.
\v 11 Dondinunurai paruoko rwemukoma wangu, paruoko rwaEsau; nokuti ndinomutya, zvimwe asvike andirove, amai pamwe nevana.
\v 12 Uye imwi makati: Zvirokwazvo ndichakuitira zvakanaka, nekuita mbeu yako sejecha regungwa risingagoni kuverengwa nekuwanda.
\p
\v 13 Zvino wakavatapo usiku ihwohwo; akatora pane zvakasvika muruoko rwake, chipo chaEsau mukoma wake,
\v 14 Nhunzvi dzembudzi mazana maviri nenhongo makumi maviri, nenhunzvi dzemakwai mazana maviri nemakondohwe makumi maviri,
\v 15 makamera anoyamwisa makumi matatu nemhuru dzawo, mhou makumi mana, nehando gumi, makadzi embongoro makumi maviri, nemadhongwana gumi.
\v 16 Zvino wakazvipa mumaoko evaranda vake boka rimwe nerimwe riri roga, ndokuti kuvaranda vake: Yambukai mberi kwangu, musiye chinhambwe pakati peboka neboka.
\v 17 Zvino wakaraira wekutanga achiti: Kana Esau mukoma wangu, akasangana newe, ndokukubvunza achiti: Uri waani? Uye unoendepi? Uye ndezvani zviri pamberi pako?
\v 18 Ugoti: Ndezvemuranda wenyu Jakove, chipo chakatumirwa ishe wangu Esau; tarirai, naiyewo amene uri kumashure kwedu;
\v 19 ndokuraira newechipiri newechitatu nevose vaitevera mapoka achiti: Kana mukamuwana Esau, nenzira iyi mutaure kwaari;
\v 20 mutiwo: Tarirai, muranda wenyu Jakove uri mumashure medu. Nokuti akati: Ndichambomunyaradza nechipo chinofamba mberi kwangu, uye mumashure ndichaona chiso chake; zvimwe achagamuchira chiso changu.
\v 21 Naizvozvo chipo chakayambuka mberi kwake; asi iye wakarara usiku ihwohwo mumisasa.
\p
\v 22 Zvino akamuka usiku ihwohwo, akatora vakadzi vake vaviri nevarandakadzi vake vaviri, navana vake vane gumi nomumwe, akayambuka zambuko reJakove.
\v 23 Akavatora, akavayambutsa parukova, akayambutsawo zvaakange anazvo.
\v 24 Jakove ndokusiiwa oga; zvino murume wakatsutsurudzana naye kusvikira utonga huchitsvuka.
\v 25 Asi aona kuti haagoni kumukunda, wakabata pamhango yehudyu, hudyu ikasvogodoka achitsutsurudzana naye.
\v 26 Zvino akati: Ndirege ndiende nokuti utonga hwatsvuka. asi wakati: Handingakuregei muchienda musati mandiropafadza.
\v 27 Zvino akati: Zita rako ndiani? Ndokuti: Jakove.
\v 28 Akati, Zita rako harichazonzi Jakove, asi Israeri, nokuti wakarwa naMwari nevanhu, ukakunda.
\v 29 Jakove ndokubvunza akati: Ndiudzeiwo zita renyu. Iye ndokuti: Sei uchibvunza zita rangu? Akamuropafadza ipapo.
\p
\v 30 Zvino Jakove wakatumidza zita renzvimbo iyo \add kuti\add* Penieri; nokuti \add wakati\add*: Ndaona Mwari chiso nachiso, uye upenyu hwangu hwaponeswa.
\v 31 Zvino zuva rakamubudira opfuura paPenieri; akakamhina pahudyu yake.
\v 32 Naizvozvo vana vaIsraeri havadyi runda rwehudyu riri pamhango yehudyu kusvikira zuva ranhasi; nokuti akabata mhango yehudyu yaJakove parunda rehudyu.

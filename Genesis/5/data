\c 5
\s Vana vaAdhamu
\p
\v 1 Iri ibhuku renhoroondo yedzinza raAdhamu. Pazuva Mwari raakasika munhu, wakamuita nemufananidzo waMwari.
\v 2 Wakavasika murume nemukadzi, ndokuvaropafadza, akatumidza zita ravo \add kuti\add* Munhu, pazuva ravakasikwa.
\v 3 Zvino Adhamu wakararama makore zana nemakumi matatu, akabereka \add mwanakomana\add* wakafanana naye, wakamutodza; akamutumidza zita rinonzi Seti.
\v 4 Zvino mazuva aaAdhamu shure kwekubereka kwake Seti aiva makore mazana masere; akabereka vanakomana nevanasikana.
\v 5 Zvino mazuva ose eupenyu hwaAdhamu aiva makore mazana mapfumbamwe nemakumi matatu, ndokufa.
\p
\v 6 Zvino Seti wakararama makore zana nemashanu, akabereka Enosi;
\v 7 Seti ndokurarama makore mazana masere nemanomwe shure kwekubereka kwake Enosi, ndokubereka vanakomana nevanasikana.
\v 8 Zvino ose mazuva aSeti aiva makore mazana mapfumbamwe negumi nemaviri, ndokufa.
\p
\v 9 Zvino Enosi wakararama makore makumi mapfumbamwe, ndokubereka Kenani;
\v 10 Zvino Enosi wakararama shure kwekubereka kwake Kenani makore mazana masere negumi nemashanu; ndokubereka vanakomana nevanasikana;
\v 11 Zvino mazuva ose aEnosi aiva makore mazana mapfumbamwe nemashanu, ndokufa.
\p
\v 12 Zvino Kenani wakararama makore makumi manomwe, akabereka Maharareri;
\v 13 Kenani ndokurarama shure kwekubereka kwake Maharareri makore mazana masere nemakumi mana; ndokubereka vanakomana nevanasikana.
\v 14 Nemazuva ose aKenani aiva makore mazana mapfumbamwe negumi, ndokufa.
\p
\v 15 Zvino Maharareri wakararama makore makumi matanhatu nemashanu, akabereka Jaredhi.
\v 16 Maharareri ndokuraramama shure kwekubereka kwake Jaredhi makore mazana masere nemakumi matatu, ndokubereka vanakomana nevanasikana.
\v 17 Uye mazuva ose aMaharareri aiva makore mazana masere nemakumi mapfumbamwe nemashanu, ndokufa.
\p
\v 18 Zvino Jaredhi wakararama makore zana nemakumi matanhatu nemaviri, akabereka Enoki.
\v 19 Zvino Jaredhi wakararama shure kwekubereka kwake Enoki Jaredhi makore mazana masere; ndokubereka vanakomana nevanasikana;
\v 20 Zvino mazuva ose aJaredhi aiva makore mazana mapfumbamwe nemakumi matanhatu nemaviri, ndokufa.
\p
\v 21 Zvino Enoki wakararama makore makumi matanhatu nemashanu, ndokubereka Metusera.
\v 22 Zvino Enoki wakafamba naMwari shure kwekubereka kwake Metusera makore mazana matatu; ndokubereka vanakomana nevanasikana.
\v 23 Nemazuva ose aEnoki aiva makore mazana matatu nemakumi matanhatu nemashanu.
\v 24 Enoki ndokufamba naMwari, uye haachipo, nekuti Mwari wakamutora.
\p
\v 25 Zvino Metusera wakararama makore zana nemakumi masere namanomwe, ndokubereka Rameki;
\v 26 Zvino Metusera wakararama shure kwekubereka kwake Rameki makore mazana manomwe namakumi masere namaviri; ndokubereka vanakomana nevanasikana.
\v 27 Zvino mazuva ose aMetusera aiva makore mazana mapfumbamwe nemakumi matanhatu nemapfumbamwe, ndokufa.
\p
\v 28 Rameki ndokurarama makore zana nemakumi masere nemaviri; ndokubereka mwanakomana.
\v 29 Zvino wakamutumidza zita \add kuti\add* Nowa, achiti: Uyu achanyaradza pabasa redu nepakushingaira kwemaoko edu, nekuda kwepasi Jehovha paakatuka.
\v 30 Rameki akararama shure kwekubereka kwake Nowa, Rameki akagara makore ana mazana mashanu namakumi mapfumbamwe namashanu; akabereka vanakomana navanasikana.
\v 31 Nemazuva ose aRameki aiva makore mazana manomwe nemakumi manomwe nemanomwe, ndokufa.
\p
\v 32 Zvino Nowa waiva nemakore mazana mashanu, Nowa ndokubereka Shemu, naHamu, naJafeti.

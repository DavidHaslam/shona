\c 35
\s Mwari unoropafadza Jakove paBheteri
\p
\v 1 Zvino Mwari wakati kuna Jakove: Simuka, ukwire kuBheteri, ugonogara ikoko; ugoitira ipapo aritari Mwari wakaonekwa kwauri pawaitiza pachiso chaEsau mukoma wako.
\p
\v 2 Jakove ndokuti kuimba yake nekune vose vaiva naye: Bvisai vamwari vendudzi vari pakati penyu, uye zvinatsei, uye chinjai nguvo dzenyu.
\v 3 Ngatisimukewo, tigokwira kuBheteri; uye ndichaitira ipapo Mwari aritari, iye wakandipindura pazuva rekutambudzika kwangu, uye wakava neni panzira yandaifamba nayo.
\v 4 Zvino vakapa Jakove vamwari vose vendudzi vaiva paruoko rwavo, nemhete dzaiva panzeve dzavo; Jakove ndokuzviviga pasi pemuouki* waiva paShekemu.
\p
\v 5 Zvino vakafamba; uye kutya Mwari kwaiva pamusoro pemaguta akavapoteredza, uye havana kudzingirira vanakomana vaJakove.
\v 6 Jakove ndokusvika paRuzi riri panyika yeKenani, ndiro Bheteri, iye nevanhu vose vaiva naye.
\v 7 Zvino wakavakapo aritari, ndokutumidza nzvimbo \add kuti\add* Eri-Bheteri, nokuti ipapo Mwari wakaonekwa kwaari pakutiza kwake pachiso chemukoma wake.
\v 8 Zvino Debhora mureri waRabheka wakafa, akvigwa zasi kweBheteri munyasi memuouki; naizvozvo wakatumidza zita rapo Aronibhakuti.
\p
\v 9 Zvino Mwari wakazviratidzazve kuna Jakove pakubva kwake Padhani-Aramu, akamuropafadza.
\v 10 Mwari ndokuti kwaari: Zita rako ndiJakove; zita rako harichazonzi Jakove, asi Israeri richava zita rako; akatumidza zita rake \add kuti\add* Israeri.
\v 11 Zvino Mwari akati kwaari: Ndini Mwari Wemasimbaose; bereka uwande; rudzi, hongu, boka rendudzi zvichabva kwauri, nemadzishe achabuda pachiuno chako.
\v 12 Uye nyika yandakapa Abhurahama naIsaka ndichapa kwauri, nekumbeu yako shure kwako ndichaipa nyika.
\v 13 Mwari ndokukwira achibva kwaari panzvimbo paakataura naye.
\v 14 Jakove ndokumisa mbiru panzvimbo paakataura naye, mbiru yebwe; akadurura pamusoro payo chipiriso chechinwiwa, akadira pamusoro payo mafuta.
\v 15 Jakove ndokutumidza zita renzvimbo Mwari paakataura naye, Bheteri.
\v 16 Zvino vakafamba vachibva Bheteri; chichiri chinhambo kusvika Efurati; Rakeri akapona, akarwadziwa pakupona.
\v 17 Zvino zvikaitika pakurwadziwa achipona, kuti nyamukuta wakati kwaari: Usatya, nokuti uchava nemwanakomanazve.
\v 18 Zvino zvakaitika mweya wake wobuda, nokuti wakafa, kuti wakatumidza zita rake Bhenoni; asi baba vake vakamutumidza Bhenjamini.
\p
\v 19 Rakeri ndokufa, akavigwa panzira inoenda Furati, ndiro Bheterehemu.
\v 20 Jakove ndokumisa mbiru pamusoro peguva rake; ndiyo mbiru yeguva raRakeri kusvikira zuva ranhasi.
\v 21 Israeri ndokufamba, akadzika tende rake mhiri kweshongwe yeEdheri.
\p
\v 22 Zvino zvakaitika Israeri agere munyika, kuti Rubheni wakaenda akanorara naBhiriha, murongo wababa vake, Israeri ndoku\add zvi\add*nzwa.
\s Vanakomana vaJakove
\p Zvino vanakomana vaJakove vaiva gumi nevaviri;
\v 23 vanakomana vaRea: Rubheni, dangwe raJakove, naSimioni, naRevhi, naJudha, nalsakari, naZebhuroni;
\v 24 vanakomana vaRakeri: Josefa naBhenjamini;
\v 25 uye vanakomana vaBhiriha, murandakadzi waRakeri: Dhani naNafutari;
\v 26 uye vanakomana vaZiripa, murandakadzi waRea: Gadhi naAsheri. Ndivo vanakomana vaJakove, vaakaberekerwa paPadhani-Aramu.
\v 27 Jakove ndokusvika kuna Isaka baba vake paMamure, paKiriyati-Abha ndiro Hebhuroni, Abhurahama paaigara naIsaka vari vatorwa.
\v 28 Zvino mazuva aIsaka aiva makore zana nemakumi masere.
\v 29 Isaka ndokupera, akafa, akaunganidzwa pamarudzi ekwake, akwegura, azara nemazuva; vanakomana vake Esau naJakove vakamuviga.

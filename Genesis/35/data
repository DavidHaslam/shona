\c 35
\s Mwari unoropafadza Jakove paBheteri
\p
\v 1 Zvino Mwari wakati kuna Jakove: Simuka, ukwire kuBheteri, ugonogara ikoko; ugoitira ipapo aritari Mwari wakaonekwa kwauri pawaitiza pachiso chaEsau mukoma wako.
\p
\v 2 Jakove ndokuti kuimba yake nekune vese vaiva naye: Bvisai vamwari vendudzi vari pakati penyu, uye zvinatsei, uye chinjai nguvo dzenyu.
\v 3 Ngatisimukewo, tigokwira kuBheteri; uye ndichaitira ipapo Mwari aritari, iye wakandipindura pazuva rekutambudzika kwangu, uye wakava neni panzira yandaifamba nayo.
\v 4 Zvino vakapa Jakove vamwari vese vendudzi vaiva paruoko rwavo, nemhete dzaiva panzeve dzavo; Jakove ndokuzviviga pasi pemuouki* waiva paShekemu.
\p
\v 5 Zvino vakafamba; uye kutya Mwari kwaiva pamusoro pemaguta akavapoteredza, uye havana kudzingirira vanakomana vaJakove.
\v 6 Jakove ndokusvika paRuzi riri panyika yeKenani, ndiro Bheteri, iye nevanhu vese vaiva naye.
\v 7 Zvino wakavakapo aritari, ndokutumidza nzvimbo \add kuti\add* Eri-Bheteri, nokuti ipapo Mwari wakaonekwa kwaari pakutiza kwake pachiso chemukoma wake.
\v 8 Zvino Debhora mureri waRabheka wakafa, ndokuvigwa zasi kweBheteri munyasi memuouki; naizvozvo wakatumidza zita rawo \add kuti\add* Aroni-Bhakuti.
\p
\v 9 Zvino Mwari wakaonekwazve kuna Jakove pakubva kwake Padhani-Aramu, ndokumuropafadza.
\v 10 Mwari ndokuti kwaari: Zita rako ndiJakove; zita rako harichazonzi Jakove, asi Israeri richava zita rako. Ndokutumidza zita rake \add kuti\add* Israeri.
\v 11 Zvino Mwari wakati kwaari: Ndini Mwari Wemasimbaose; bereka uwande; rudzi, hongu boka nendudzi zvichabva kwauri, nemadzimambo achabuda pachiuno chako.
\v 12 Uye nyika yandakapa Abhurahama naIsaka ndichaipa kwauri, nekuchizvarwa chako shure kwako ndichaipa nyika.
\v 13 Mwari ndokukwira achibva kwaari panzvimbo paakange ataura naye.
\v 14 Jakove ndokumisa mbiru panzvimbo paakataura naye, mbiru yebwe; ndokudurura pamusoro payo chipiriso chechinwiwa, akadira pamusoro payo mafuta.
\v 15 Jakove ndokutumidza zita renzvimbo Mwari paakataura naye, Bheteri.
\v 16 Zvino vakafamba vachibva Bheteri; asi chichiri chinhambo kusvika Efurati; Rakeri akapona, ndokurwadziwa pakupona kwake.
\v 17 Zvino zvikaitika pakurwadziwa kwake achipona, kuti nyamukuta wakati kwaari: Usatya, nokuti neuyu uchava mwanakomana wako.
\v 18 Zvino zvakaitika mweya wake wobuda, nokuti wakafa, kuti wakatumidza zita rake Bhenoni; asi baba vake vakamutumidza Bhenjamini.
\p
\v 19 Rakeri ndokufa, ndokuvigwa panzira inoenda Efurati, ndiro Bheterehemu.
\v 20 Jakove ndokumisa mbiru pamusoro peguva rake; ndiyo mbiru yeguva raRakeri kusvikira zuva ranhasi.
\v 21 Israeri ndokufamba, ndokudzika tende rake mberi kweshongwe yeEdheri.
\p
\v 22 Zvino zvakaitika Israeri achigara munyika iyo, kuti Rubheni wakaenda ndokunorara naBhiriha, murongo wababa vake, Israeri ndoku\add zvi\add*nzwa.
\s Vanakomana vaJakove
\p Zvino vanakomana vaJakove vaiva gumi nevaviri;
\v 23 vanakomana vaRea: Rubheni, dangwe raJakove, naSimioni, naRevhi, naJudha, naIsaskari, naZebhuruni;
\v 24 vanakomana vaRakeri: Josefa naBhenjamini;
\v 25 uye vanakomana vaBhiriha, murandakadzi waRakeri: Dhani naNafutari;
\v 26 uye vanakomana vaZiripa, murandakadzi waRea: Gadhi naAsheri. Ndivo vanakomana vaJakove vaakaberekerwa paPadhani-Aramu.
\v 27 Jakove ndokusvika kuna Isaka baba vake paMamure, paKiriyati-Aribha ndiro Hebhuroni, Abhurahama paaigara naIsaka vari vatorwa.
\v 28 Zvino mazuva aIsaka aiva makore zana nemakumi masere.
\v 29 Isaka ndokupera, ndokufa, akaunganidzwa pamarudzi ekwake, akwegura, azara nemazuva; vanakomana vake Esau naJakove ndokumuviga.

\c 28
\s Isaka unotuma Jakove kuHarani
\p
\v 1 Zvino Isaka wakadana Jakove, ndokumuropafadza, ndokumuraira ndokuti kwaari: Usawana mukadzi pavakunda veKenani.
\v 2 Simuka, enda kuPadhani-Aramu, kuimba yaBhetueri baba vamai vako, uye uzviwanire ikoko mukadzi kubva kuvakunda vaRabhani, hanzvadzi yamai vako.
\v 3 Zvino Mwari Wemasimbaose ngaakuropafadze, agokuberekese vana, nekukuwanza, kuti uve chaunga chendudzi;
\v 4 agokupa ropafadzo yaAbhurahama, kwauri nekuchizvarwa chaako pamwe newe; kuti ugare nhaka yenyika mauri uri mutorwa, Mwari yaakapa kuna Abhurahama.
\v 5 Isaka ndokuendesa Jakove, iye ndokuenda kuPadhani-Aramu kuna Rabhani mwanakomana waBhetueri, muSiriya, hanzvadzi yaRabheka, mai vaJakove naEsau.
\p
\v 6 Zvino Esau wakaona kuti Isaka waropafadza Jakove, ndokumuendesa kuPadhani-Aramu kunozvitorera ikoko mukadzi, paakamuropafadza wakamuraira achiti: Usatora mukadzi kuvakunda veKenani;
\v 7 uye kuti Jakove wakateerera baba vake namai vake, ndokuenda kuPadhani-Aramu.
\v 8 Esau ndokuona kuti vakunda veKenani vaiva vakaipa pameso aIsaka baba vake.
\v 9 Naizvozvo Esau wakaenda kuna Ishimaeri, ndokuzvitorera Maharati mukunda walshimaeri, mwanakomana waAbhurahama, hanzvadzi yaNebhayoti ave mukadzi wake pamusoro pevakadzi vaaiva navo.
\p
\v 10 Zvino Jakove wakabuda kubva paBheerishebha, ndokuenda akananga Harani.
\v 11 Zvino wakasvika panzvimbo, ndokupedza usiku ipapo, nokuti zuva rakange ravira. Ndokutora \add ibwe\add* pamabwe enzvimbo iyo, ndokuita mutsamhiro wake, ndokurara panzvimbo iyo.
\v 12 Zvino wakarota, uye tarira, danhiko ramiswa panyika, nemusoro waro uchibata matenga, zvino tarira, vatumwa vaMwari vachikwira nekuburuka pariri.
\v 13 Zvino tarira, Jehovha wakamira pamusoro paro, ndokuti: Ndini Jehovha Mwari waAbhurahama baba vako, naMwari waIsaka; nyika yauvete pairi ndichaipa kwauri, nekuchizvarwa chako;
\v 14 uye chizvarwa chako chichaita seguruva renyika; zvino uchapararira kumavirazuva nekumabvazuva, nekumaodzanyemba nekuchamhembe; uye mauri nemuchizvarwa chako mhuri dzose dzepanyika dzicharopafadzwa.
\v 15 Zvino tarira, ndinewe, uye ndichakuchengeta kwese kwaunoenda, nekukudzosera kunyika ino; nokuti handingakusii kusvikira ndaita izvo zvandataura kwauri.
\v 16 Zvino Jakobho wakapepuka pahope dzake, ndokuti: Zvirokwazvo Jehovha uri panzvimbo ino, asi ini ndanga ndisingazivi.
\v 17 Zvino wakatya, ndokuti: Nzvimbo ino inotyisa zvakadii! Haisi chimwe chinhu kunze kweimba yaMwari, uye iri isuwo rekudenga.
\p
\v 18 Jakove ndokumuka mangwanani-ngwanani, ndokutora ibwe raakange aita mutsamhiro, ndokurimisa kuva mbiru, ndokudira mafuta pamusoro pemusoro waro.
\v 19 Zvino wakatumidza zita renzvimbo iyo Bheteri, asi zita reguta pakutanga rainzi Ruzi.
\v 20 Jakove ndokupika mhiko achiti: Kana Mwari akava neni, akandichengeta panzira iyi yandinoenda, uye akandipa kudya kwekudya, nechipfeko chekupfeka;
\v 21 kuti ndidzokere nerugare kuimba yababa vangu, ipapo Jehovha achava Mwari wangu,
\v 22 neiri ibwe randakamisa rikava mbiru richava imba yaMwari; nezvose zvamuchandipa, zvirokwazvo ndichapa chegumi chazvo kwamuri.

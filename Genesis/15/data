\c 15
\s Jehovha anoita sungano naAbhuramu
\p
\v 1 Shure kwaizvozvo shoko raJe­hovha rakasvika kuna Abhuramu pane zvaakaratidzwa, richiti, Usatya Abhuramu; ini ndiri nhovo yako nomu­bayiro wako mukuru-kuru.
\p
\v 2 Abhuramu akati, Ishe Jehovha, muchandipeiko, zvondofa hangu ndisina mwana; uchava mudyi wenhaka yeimba yangu ndiEriezeri weDhamasiko kanhi?
\v 3 Abhuramu akati, Tarirai, hamuna ku­ndipa mwana; zvino uyo wakaponerwa mumba mangu ndiye achava mudyi we­nhaka yangu.
\p
\v 4 Ipapo shoko raJehovha rakasvika kwaari rikati, Uyu haangavi mudyi we­nhaka yako; asi uyo, achabuda paura hwako, ndiye achava mudyi wenhaka yako.
\v 5 Akamubudisa panze akati, Zvino tarira kudenga, uverenge nyere­dzi, kana uchigona kudziverenga. Akati kwaari, Ndizvo zvichaita vana vako.
\p
\v 6 Iye akatenda Jehovha, akamuti ndiko kururama kwake.
\p
\v 7 Akati kwaari, Ndini Jehovha wa­kakubudisa panyika yeUri yavaKaradhea, kuti ndikupe nyika iyi, ive nhaka yako.
\p
\v 8 Iye akati, Ishe Jehovha, ndichaziva seiko kuti ichava nhaka yangu?
\p
\v 9 Akati kwaari, Nditorere tsiru rina makore matatu, nesheche yembudzi ina makore matatu, nehondohwe rina makore matatu, nenjiva, nemwana wenjiva.
\v 10 Akandomutorera izvozvo zvose, aka­zvipamura napakati, akagadzika rumwe rutivi rwakatarisana norumwe; asi shiri haana kudzipamura.
\v 11 Ipapo magora aka­burukira kunyama, asi Abhuramu wakaa­dzinga.
\p
\v 12 Zvino zuva rakati rovira, Abhu­ramu ndokubatwa nehope huru; akawi­rwa nokutya kwakabva parima guru.
\v 13 Akati kuna Abhuramu, Uzive kwazvo kuti vana vako vachava vatorwa munyika isati iri yavo, vachava varanda vavo, vachatambudzwa makore ana mazana mana;
\v 14 asi ini ndichatonga rudzi urwo rwavachashumira, pashure vachabudapo nefuma zhinji.
\v 15 Asi iwe uchaenda kuna madzibaba ako norugare; uchavigwa wa­kwegura kwazvo.
\v 16 Rudzi rwechina ru­chadzokera pano, nokuti kusarurama kwavaAmori kuchigere kuzara.
\p
\v 17 Zvino zuva rakati ravira, kwa­sviba, choto chinopfungaira nezhenje romoto zvakaonekwa zvichipfuura napakati penhindi idzodzo dzenyama.
\v 18 Nomusi iwoyo Jehovha akaita sungano naAbhu­ramu, akati, Vana vako ndavapa nyika iyi, kubva parwizi rweEgipita kusvikira kurwizi rukuru, runonzi Yufuratesi.
\v 19 VaKeni, navaKenizi, navaKadhimoni,
\v 20 navaHeti, navaPerezi, navaRefaimi,
\v 21 navaAmori, navaKenani, navaGiriga­shi, navaJebhusi.

\c 25
\s Kufa kwaAbhurahama
\p
\v 1 Zvino Abhurahama wakawanazve mukadzi, uye zita rake raiva Ketura.
\v 2 Iye ndokumuberekera Zimurani, naJokishani, naMedhani, naMidhiani, naIshibhaki, naShua\x + 1 Makor. 1.32,33.\x*.
\v 3 Jokishani ndokubereka Shebha naDhedhani. Zvino vanakomana vaDhedhani vaiva VaAshuri neVaRetushi neVaReumi.
\v 4 Nevanakomana vaMidhiani: Efa naEferi naHanoki naAbhidha naEridhaha. Ava vese vana vaKetura.
\v 5 Abhurahama ndokupa zvose zvaaiva nazvo kuna Isaka\x + 24.36.\x*.
\v 6 Asi kuvanakomana vevarongo Abhurahama vaaiva navo, Abhurahama wakapa zvipo; akavaendesa kubva pana Isaka mwanakomana wake, iye\x + 21.14.\x* achiri mupenyu, akavatuma kumabvazuva kunyika yekumabvazuva\x + Vato. 6.3.\x*.
\p
\v 7 Zvino awa mazuva emakore eupenyu hwaAbhurahama aakararama: Makore zana nemakumi manomwe nemashanu.
\v 8 Abhurahama ndokupera, ndokufa pakukwegura kwakanaka, achembera uye agutsikana\x + 15.15.\x*, ndokuunganidzwa pamarudzi ekwake\x + 25.17; 35.29; 49.29,33.\x*.
\v 9 Zvino Isaka naIshimaeri vanakomana vake vakamuviga\x + 35.29.\x* mubako reMakipera, mumunda waEfuroni mwanakomana waZohari muHeti, wakatarisana neMamure,
\v 10 munda Abhurahama waakatenga kuvanakomana VaHeti; ndipo Abhurahama\x + 23.16; 50.13.\x* paakavigwa \add pamwe\add* naSara mukadzi wake\x + 49.31.\x*.
\p
\v 11 Zvino zvakaitika shure kwekufa kwaAbhurahama, kuti Mwari wakaropafadza Isaka mwanakomana wake; Isaka ndokugara patsime\x + 16.14; 24.62.\x* reRahai-Royi.
\p
\v 12 Zvino izvi zvizvarwa zvaIshimaeri mwanakomana waAbhurahama, Hagari muEgipita, murandakadzi waSara, waakaberekera Abhurahama\x + 16.15.\x*.
\v 13 Zvino awa mazita evanakomana VaIshimaeri nemazita\x + 1 Makor. 1.29-31.\x* avo zvichienderana nekuzvarwa kwavo: Dangwe raIshimaeri ndiNebhayoti, naKedhari, naAdhibheeri, naMibhisami,
\v 14 naMishima, naDhuma, naMasa,
\v 15 Hadhadhi, naTema, Jeturi, Nafishi, naKedhema;
\v 16 ava vanakomana VaIshimaeri, uye awa mazita avo nemisha yavo uye nematumba avo; machinda gumi nemaviri zvichienderana\x + 17.20.\x* nemarudzi avo.
\v 17 Uye awa makore eupenyu hwaIshimaeri, makore zana nemakumi matatu nemanomwe; iye ndokupera, ndokufa, ndokuunganidzwa pamarudzi ekwake\x + 25.8.\x*.
\v 18 Zvino vakagara kubva paHavhira\x + 1 Zvak. 15.7.\x* kusvika\x + 16.7; 20.1. Eki. 15.22.\x* paShuri iri mberi kweEgipita, uchienda kuAsiriya; akawira pamberi pechiso chehama dzake dzose.
\s Kuberekwa kwaEsau naJakove
\p
\v 19 Zvino awa mazera aIsaka mwanakomana waAbhurahama: Abhurahama wakabereka Isaka\x + Mat. 1.2.\x*.
\v 20 Zvino Isaka waiva wemakore makumi mana pakuwana kwake Rabheka mukunda waBhetueri muSiriya\x + 22.23.\x* wePadhani-Aramu, hanzvadzi\x + 28.2.\x* yaRabhani muSiriya\x + 24.29.\x*, kuva mukadzi wake.
\v 21 Zvino Isaka wakanyengeterera mukadzi wake kuna Jehovha, nokuti waiva ari mhanje; Jehovha ndokunyengetereka\x + 2 Zvak. 21.14; 24.25. 1 Makor. 5.20. 2 Makor. 33.13. Ezi. 8.23.\x* naye, Rabheka mukadzi wake ndokubata mimba.
\v 22 Zvino vana vakapipiridzana mukati make, iye ndokuti: Kana zvakadaro, sei ndakadai? Ndokunobvunza\x + 1 Zvak. 9.9.\x* Jehovha.
\v 23 Jehovha ndokuti kwaari: Marudzi maviri ari muchizvaro chako, uye\x + 17.16; 24.60.\x* marudzi maviri achaparadzana kubva muura hwako. Zvino rudzi ruchasimba pane \add rumwe\add* rudzi, uye mukuru achashumira mudiki\x + 27.29,40. VaRom. 9.12.\x*.
\p
\v 24 Zvino mazuva ake ekubereka akati azadziswa, tarira, mapatya muchizvaro chake.
\v 25 Zvino wekutanga akabuda ari mutsvuku, wose akaita senguvo\x + 27.11,16,23.\x* ine mvere; ivo ndokutumidza zita rake Esau.
\v 26 Zvino pashure paizvozvo munin'ina wake wakabuda, uye ruoko rwake rwakabata chitsitsinho chaEsau\x + Hos. 12.3.\x*; iye ndokutumidza zita rake\x + 27.36.\x* Jakove. Zvino Isaka waiva wemakore makumi matanhatu pakuvabereka.
\v 27 Vakomana ndokukura; Esau ndokuva mudzimba wakachenjera, murume\x + 27.3,5.\x* wesango; uye Jakove murume wakarurama, achigara\x + 6.9. Job. 1.1,8; 2.3. Map. 37.37.\x* mumatende\x + VaHeb. 11.9.\x*.
\v 28 Isaka ndokuda Esau, nokuti waidya nyama yemhuka, asi Rabheka\x + 27.4.\x* wakada Jakove.
\p\x + 27.6.\x*
\v 29 Zvino Jakove waiva abika kudya kwakabikwa, Esau ndokusvika kubva kusango uye waiva oziya;
\v 30 Esau ndokuti kuna Jakove: Donditenderawo ndiminye zvezvitsvuku izvo zvitsvuku, nokuti ndoziya. Naizvozvo zita rake rakatumidzwa Edhomu.
\v 31 Jakove ndokuti: Nditengesere nhasi udangwe hwako.
\v 32 Esau ndokuti: Tarira, ndodofa; zvino udangwe chii kwandiri?
\v 33 Jakove ndokuti: Ndipikire nhasi. Iye ndokupika kwaari, ndokutengesa udangwe hwake kuna Jakove\x + VaHeb. 12.16.\x*.
\v 34 Jakove ndokupa Esau chingwa nerupiza; iye ndokudya nekunwa, ndokusimuka ndokuenda; Esau akazvidza udangwe hwake saizvozvo\x + VaHeb. 12.16.\x*.
\c 25
\s Kufa kwaAbhurahamu
\p
\v 1 Zvino Abhurahamu akawana­zve mumwe mukadzi, wainzi Ke­tura.
\v 2 Iye akamuberekera Zimurami, naJokishani, naMedhani, naMidhiani, naIshibhaki, naShua.
\v 3 Jokishani akabe­reka Shebha naDhedhani. Vanakomana vaDhedhani vakanga vari vaAshuri, na­vaRetushi, navaReumi.
\v 4 Vanakomana vaMidhiani vakanga vari Efa, naEferi, naHanoki, naAbhidha, naEridha. Ava vose vakanga vari vana vaKetura.
\p
\v 5 Abhurahamu akapa Isaka zvose zvaakanga anazvo.
\v 6 Asi vanakomana va­varongo vaAbhurahamu vaakanga anavo, Abhurahamu wakavapa zvipo; akava­tuma, iye achiri mupenyu, vabve kuna Isaka mwanakomana wake, vaende ku­mabvazuva, kunyika yokumabvazuva.
\p
\v 7 Ndiwo mazuva amakore oupenyu hwaAbhurahamu. Makore ane zana na­makumi manomwe namashanu.
\v 8 Abhu­rahamu akabudisa mweya wake, akafa akwegura kwazvo, ava mutana, makore ake ave mazhinji, akasanganiswa nava­nhu vake.
\v 9 Isaka naIshimaeri, vanako­mana vake, vakamuviga mubako reMa­kapera, mumunda waEfuroni, mwanakomana waZohari, wavaHeti, wa­katarisana neMamure;
\v 10 ndiwo munda wakanga watengwa naAbhurahamu ku­vana vaHeti; ndipo pakavigwa Abhura­hamu naSara, mukadzi wake.
\v 11 Zvino Abhurahamu wakati afa, Mwari akaropa­fadza Isaka, mwanakomana wake; Isaka akagara paBheeri-rakai-roi.
\p
\v 12 Ndiwo marudzi alshimaeri, mwa­nakomana waAbhurahamu, wakabereke­rwa Abhurahamu naHagari, muljipiti, mu­randakadzi waSara.
\v 13 Ndiwo mazita avanakomana vaIshimaeri, ndiwo mazita avo pakuzvarwa kwavo. Wedangwe waIshimaeri wakanga ari Nebhayoti, naKe­dhari, naAdhibheri, naMibhisami,
\v 14 naMi­shima, naDhurina, naMasa,
\v 15 naHadhadhi, naTema, naJeturi, naNafishi, naKedhema;
\v 16 ndivo vanakomana vaIshimaeri, ndiwo mazita avo, pamisha yavo napamatende avo; machinda ane gumi namaviri nendu­dzi dzavo.
\v 17 Ndiwo makore oupenyu hwaIshimaeri, makore ane zana namakumi matatu namanomwe; akabudisa mweya wake, akafa, akasanganiswa navanhu vake.
\v 18 Vakagara kubva paHavhira kusvi­kira paShuri, mberi kweEgipita, kana mu­nhu achienda Asiria; akandogara akatari­sana nehama dzake dzose.
\s Kuzvarwa kwaEsau naJakobho
\p
\v 19 Ndiwo marudzi alsaka, mwanako­mana waAbhurahamu. Abhurahamu aka­bereka Isaka;
\v 20 Isaka akanga ana makore ana makumi mana pakuwana kwake Rabheka, mukunda waBhetueri, muAramu, wePadhanaramu, hanzvadzi yaRa­bhani, muAramu, kuti ave mukadzi wake.
\v 21 Zvino Isaka wakanyengeterera muka­dzi wake kuna Jehovha, nokuti wakanga asingabereki; Jehovha akanzwa kunye­ngetera kwake, Rabheka, mukadzi wake, akave nemimba.
\v 22 Zvino vana vakasu­ndana mukati make, akati, Kana zvaka­daro, ndakaitirweiko izvozvi? Akando­bvunza Jehovha.
\v 23 Jehovha akati kwaari, Mune ndudzi mbiri muchizvaro chako, ndudzi mbiri dzichaparadzana, dzichibva mudumbu rako; rumwe rudzi ruchakunda rumwe rudzi nesimba; mukuru achashumira muduku.
\p
\v 24 Zvino mazuva ake okubereka akati asvika, onei vana vaviri vari muchizvaro chake.
\v 25 Wokutanga akabuda ari mu­tsvuku, muviri wose wakaita senguvo ine mvere; vakatumidza zita rake Esau.
\v 26 Pa­shure munun'una wake akabuda, ruoko rwake rwakabata chitsitsinho chaEsau, vakatumidza zita rake Jakobho. Isaka akanga ana makore makumi matanhatu pakuberekwa kwavo.
\v 27 Vakomana vaka­kura; Esau akava mudzimba wakache­njera, murume wesango; Jakobho waka­nga ari murume wakarurama, waigara mumatende.
\v 28 Isaka akada Esau, nokuti waida nyama yemhuka, asi Rabheka wakanga achida Jakobho.
\p
\v 29 Zvino Jakobho wakanga abika zvokudya, Esau akasvika achibva kusa­ngo aziya;
\v 30 Esau akati kuna Jakobho, Dondipawo izvo zvakatsvuka ndidye, nokuti ndaziya; saka wakatumidzwa zita rinonzi Edhomu.
\p
\v 31 Jakobho akati, Chimbonditenge­sera udangwe hwako.
\p
\v 32 Esau akati, Tarira, ndofa hangu, udangwe uchandibatsireiko?
\p
\v 33 Jakobho akati, Chimbondipi­kira; akamupikira, akatengesera Jako­bho udangwe hwake.
\v 34 Jakobho akapa Esau chingwa nezvokudya zvenyemba; akadya, akamwa, akasimuka, ndokuenda hake; Esau akazvidza udangwe hwake saizvozvo.

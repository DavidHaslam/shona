\c 47
\s Jakove anokwazisana naFarao
\p
\v 1 Zvino Josefa wakauya, ndokuudza Farao, ndokuti: Baba vangu nevana vababa vangu nemakwai avo nemombe dzavo nezvose zvavanazvo vasvika kubva kunyika yeKenani, zvino tarirai, vari munyika yeGosheni.
\v 2 Zvino wakatora vamwe vevana vababa vake varume vashanu ndokuvakumikidza kuna Farao.
\v 3 Farao ndokuti kuvana vababa va\add Josefa\add*, Basa renyu chii? Ivo ndokuti kuna Farao: Varanda venyu vafudzi, tose isu nemadzibaba edu.
\v 4 Vakatizve kuna Farao: Tapinda kuva vatorwa munyika; nokuti hakuna mafuro emapoka varanda venyu avanawo, nokuti nzara ihuru munyika yeKenani; zvino ikozvino regai henyu varanda venyu vagare munyika yeGosheni.
\v 5 Farao ndokutaura kuna Josefa, achiti: Baba vako nevana vababa vako vauya kwauri.
\v 6 Nyika yeEgipita iri pamberi pako; panzvimbo yakanakisisa, garisa baba vako nevana vababa vako, munyika yeGosheni ngavagare, uye kana uchiziva nyanzvi pakati pavo, zvino udziite vatungamiriri pamusoro pezvipfuwo zvangu.
\v 7 Josefa ndokupinda naJakove baba vake, ndokuvamisa pamberi paFarao; Jakove ndokuropafadza Farao.
\v 8 Farao ndokuti kuna Jakove: Mangani mazuva emakore eupenyu hwenyu?
\v 9 Jakove ndokuti kuna Farao: Mazuva emakore ekufamba kwangu makore zana nemakumi matatu; mazuva emakore eupenyu hwangu aiva mashoma uye akaipa, uye haana kusvika pamazuva emakore eupenyu hwemadzibaba angu pamazuva ekufamba kwavo.
\v 10 Jakove ndokuropafadza Farao, ndokubuda kubva pamberi paFarao.
\v 11 Zvino Josefa wakagadza baba vake nevana vababa vake, ndokuvapa mugove munyika yeEgipita, pakanakisisa penyika, panyika yeRamesesi, Farao sezvaakange araira.
\v 12 Josefa ndokuriritira baba vake nevana vababa vake, neimba yababa vake yose nechingwa, zvichienderana nedzimhuri
\s Josefa anotengera Farao nyika nezvokudya
\p
\v 13 Zvino kwakange kusina kudya panyika yose, nokuti nzara yakange iri huru, nyika yeEgipita nenyika yeKenani ndokuziya nekuda kwenzara.
\v 14 Josefa ndokuunganidza mari yose yakawanikwa munyika yeEgipita, nemunyika yeKenani, yezviyo zvavakatenga, Josefa ndokuuya nemari mumba maFarao.
\v 15 Mari yakati yapera munyika yeEgipita, nemunyika yeKenani, vaEgipita vose vakauya kuna Josefa, ndokuti: Tipei kudya, nokuti tinofirei pamberi penyu? Nokuti mari yapera.
\v 16 Josefa ndokuti: Ipai mombe dzenyu, uye ndichakupai pazvipfuwo zvenyu, kana mari yapera.
\v 17 Zvino vakauya nezvipfuwo zvavo kuna Josefa; Josefa ndokuvapa kudya pamabhiza, nepamakwai nepazvipfuwo zvemombe, nepambongoro; ndokuvariritira nekudya, pazvipfuwo zvavo zvose gore iroro.
\v 18 Gore iroro rakati rapera, vakauya kwaari gore rechipiri, ndokuti kwaari: Hatingavanziri ishe wangu kuti mari yedu sezvayapera, nemapoka ezvipfuwo hazvina kusara pachiso chashe wangu; asi miviri yedu neminda yedu.
\v 19 Tinofirei pamberi pemeso enyu, zvose isu neminda yedu? Titengei nekudya isu neminda yedu, zvino isu neminda yedu tichava varanda kuna Farao; tipeiwo mbeu kuti tirarame uye tirege kufa, kuti nyika isava dongo.
\v 20 Zvino Josefa wakatengera Farao nyika yose yeEgipita, nokuti vaEgipita vakatengesa umwe neumwe munda wake, nokuti nzara yakasimba pamusoro pavo, nyika ndokuva yaFarao.
\v 21 Zvino kana vari vanhu, wakavatamisira kumaguta, kubva kumugumo wemiganhu yeEgipita kusvika kumugumo wayo.
\v 22 Nyika yevapristi yoga haana kuitenga, nokuti vapristi vakange vane mugove kubva kuna Farao; uye vaidya mugove wavo wavaipiwa naFarao. Naizvozvo havana kutengesa nyika yavo:
\v 23 Zvino Josefa wakati kuvanhu: Tarirai, ndatengera Farao imwi nenyika yenyu nhasi, tarirai mbeu yenyu, uye muchadzvara pamunda.
\v 24 Zvino zvichaitika pamaguta, kuti muchapa cheshanu kuna Farao uye chechina chichava chenyu chembeu yemunda uye chekudya kwenyu nekweveimba yenyu nechekudya kwevana venyu dzenyu.
\v 25 Ivo ndokuti: Maponesa upenyu hwedu; ngatiwane nyasha pachiso chashe wangu, uye tichava varanda vaFarao.
\v 26 Josefa ndokuzvimisa kuva murairo pamusoro penyika yeEgipita kusvika nhasi; Farao anofanira kuwana cheshanu kunze kwenyika yevapristi yoga haina kuva yaFarao.
\v 27 Zvino Israeri wakagara panyika yeEgipita, panyika yeGosheni, zvino vakawana mugove imomo, ndokukura ndokuwanda zvikurusa.
\s Mazuva ekupedzisira aJakove
\p
\v 28 Jakove ndokugara panyika yeEgipita makore gumi nemanomwe; uye mazuva aJakove, makore eupenyu hwake, aiva makore zana nemakumi mana nemanomwe.
\v 29 Zvino nguva yakaswedera kuti Israeri afe; zvino wakadana mwanakomana wake Josefa, ndokuti kwaari: Kana ikozvino ndawana nyasha pachiso chako, isa hako ruoko rwako pasi pechidya changu, ugondiitira tsitsi nechokwadi; rega hako kundiviga paEgipita;
\v 30 asi kana ndarara nemadzibaba angu, uchanditakurawo undibvise paEgipita, ugondiviga muguva rawo. Iye ndokuti: Ini ndichaita seshoko renyu.
\v 31 Iye ndokuti: Ndipikire; iye ndokuvapikira. Israeri ndokukotamira pamusoro pemusoro wemubhedha wake.

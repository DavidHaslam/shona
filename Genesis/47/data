\c 47
\s Jakove anokwazisana naFarao
\p
\v 1 Zvino Josefa wakauya, ndokuudza Farao, ndokuti: Baba vangu nevana vababa vangu nemakwai avo nemombe dzavo nezvose zvavanazvo vasvika kubva kunyika yeKenani, zvino tarirai, vari munyika yeGosheni.
\v 2 Zvino wakatora vamwe vevana vababa vake varume vashanu ndokuvakumikidza kuna Farao.
\v 3 Farao ndokuti kuvana vababa va\add Josefa\add*, Basa renyu chii? Ivo ndokuti kuna Farao: Varanda venyu vafudzi, tose isu nemadzibaba edu.
\v 4 Vakatizve kuna Farao: Tapinda kuva vatorwa munyika; nokuti hakuna mafuro emapoka varanda venyu avanawo, nokuti nzara ihuru munyika yeKenani; zvino ikozvino regai henyu varanda venyu tinokumbira kuti varanda venyu vagare munyika yeGosheni.
\v 5 Ipapo Farao akataura naJosefa, akati, Baba vako navana vababa vako vauya kwauri;
\v 6 nyika yeEgipita iri pamberi pako; baba vako navana vababa vako ngavagare panzvimbo yakaisvonaka panyika ino, ngavagare panyika yeGosheni; kana uchiziva kuti pakati pavo pana varume vakangwara, uvaite vatariri vemombe dzangu.
\p
\v 7 Josefa akapinda naJakove, baba vake, akavaisa pamberi paFarao; Jakove akaropafadza Farao.
\v 8 Farao akati kuna Jakove, Manganiko mazuva amakore oupenyu hwenyu?
\p
\v 9 Jakove akati kuna Farao, Mazuva amakore outorwa hwangu makore ane zana namakumi matatu; mazuva amakore oupenyu hwangu aiva mashoma hawo, akaipa, haana kusvikira pamazuva amakore oupenyu hwamadzibaba angu pamazuva outorwa hwavo.
\v 10 Jakove akaropafadza Farao, akabuda pamberi paFarao.
\v 11 Zvino Josefa akapa baba vake navana vababa vake pokugara, akavapa nzvimbo panyika yeEgipita, kuti ive yavo, pakaisvonaka panyika iyo, panyika yeRamesesi, sezvaakarairwa naFarao.
\v 12 Josefa akachengeta baba vake, navana vababa vake, navose veimba yababa vake, akavapa zvokudya achiverenga navana vavowo.
\s Josefa anotengera Farao nyika yose nezvokudya
\p
\v 13 Zvino pakange pasina zvokudya panyika yose, nokuti nzara yakange iri huru, nyika yeEgipita nenyika yeKenani dzikaziya nenzara.
\v 14 Josefa akaunganidza mari yose yakange iri panyika yeEgipita, napanyika yeKenani, yavakatenga zviyo nayo, Josefa akaisa mari iyo mumba maFarao.
\v 15 Mari yose yakati yapera munyika yeEgipita, napanyika yeKenani, vaEgipita vose vakauya kuna Josefa, vakati, Tipei zvokudya, nokuti tingafa sei pamberi penyu? Nokuti mari yapera.
\p
\v 16 Josefa akati, Uyai nemombe dzenyu, ndikupei zvokudya pamusoro pezvipfuwo zvenyu, kana mari yapera.
\v 17 Zvino vakauya kuna Josefa nezvipfuwo zvavo; Josefa akavapa zvokudya, vachitsinhanha namabhiza, namakwai, nemombe, nembongoro; akavararamisa nezvokudya, vachitsinhanha nezvipfuwo zvavo zvose gore iroro.
\p
\v 18 Gore iroro rakati rapera, vakauya kwaari negore rechipiri, vakati kwaari, Hatingavanziri ishe wedu kuti mari yedu yose yapera, mapoka ezvipfuwo ava ashe wedu; hakuchina chakasara pamberi pashe wedu, asi miviri yedu neminda yedu;
\v 19 zvino tingafa sei pamberi penyu, isu nenyika yedu? Titengei henyu, isu nenyika yedu, tive varanda vaFarao; tipeiwo mbeu tirarame tirege kufa, nenyika irege kushanduka iite sango.
\p
\v 20 Zvino Josefa akatengera Farao nyika yose yeEgipita, nokuti vaEgipita vakatengesa umwe neumwe munda wake, nokuti nzara yakange iri huru pamusoro pavo, nyika ikava yaFarao.
\v 21 Kana vari vanhu akavatamisa kumaguta, kubva kumuganhu umwe weEgipita kusvikira kuno umwe muganhu wayo.
\v 22 Asi nyika yavapristi yoga haana kuitenga, nokuti vapristi vakange vaganhurirwa mugove wavo naFarao; vaidya mugove wavo wavaipiwa naFarao. Naizvozvo havana kutengesa nyika yavo:
\v 23 Zvino Josefa akati kuvanhu, Tarirai, ndakatengera Farao imwi nenyika yenyu nhasi, hedzi mbeu, mudzvare panyika.
\v 24 Nenguva yokukohwa munofanira kupa Farao cheshanu, zvina zvichava zvenyu, zvive mbeu dzeminda, nezvokudya zvenyu, nezvavari mudzimba dzenyu, nezvokudya zvepwere dzenyu.
\p
\v 25 Ivo vakati, Ndimwi makatichengeta; ngatiwane hedu nyasha panashe wedu, tive varanda vaFarao.
\v 26 Josefa akatema mutemo panyika yeEgipita, uripo nanhasi, kuti Farao apiwe cheshanu; asi nyika yavapristi yoga haina kuva yaFarao.
\v 27 Zvino vaIsraeri vakagara panyika yeEgipita, panyika yeGosheni, vakazviwanira fuma imomo, vakabereka vana, vakawanda kwazvo.
\s Mazuva okupedzisira aJakove
\p
\v 28 Jakove akagara panyika yeEgipita makore ane gumi namanomwe; naizvozvo mazuva aJakove makore oupenyu hwake, aiva makore ane zana namakumi mana namanomwe.
\v 29 Zvino nguva yokufa kwaIsraeri yakange yaswedera, iye akadana mwanakomana wake Josefa, akati kwaari, Kana ndawana nyasha kwauri, chiisa hako ruoko rwako pasi pechidya changu, undiitire tsitsi nechokwadi; rega hako kundiviga paEgipita;
\v 30 asi kana ndarara namadzibaba angu, undibvise paEgipita, unondiviga muguva ravo. Iye akati, Ndichaita sezvamataura.
\p
\v 31 Vakati, Ndipikire; iye akavapikira. Ipapo Israeri akakotamira pamusoro wouvato hwake.

\c 43
\s Madzikoma aJosefa anodzokera kuEgipita naBenjamini
\p
\v 1 Zvino nzara yakange yakanyanya munyika.
\v 2 Zvino zvakaitika pavakange vapedza zviyo, zvavakange vauya nazvo kubva kuEgipita, kuti baba vavo vakati kwavari: Dzokerai, mutitengere kudya kushoma.
\p
\v 3 Judha ndokutaura kwavari, achiti: Murume uya akatiyambira kwazvo, achiti: Hamungaoni chiso changu, kunze kwekuti munin'ina wenyu anemwi.
\v 4 Kana muchituma munin'ina wedu nesu, tichaburuka, tigonokutengerai kudya,
\v 5 asi kana musinga\add mu\add*tumi, hatiburuki; nokuti murume wakati kwatiri: Hamungatongooni chiso changu, kunze kweukuti munin'ina wenyu anemwi.
\p
\v 6 Israeri ndokuti: Makandiitirei zvakaipa nekuudza murume uyu kuti mune umwe munin'ina?
\v 7 Ivo ndokuti: Murume uya akatibvunzisisa maererano nesu nemaererano nehama dzedu, achiti: Baba venyu vachiri vapenyu here? Mune munin'ina here? Zvino takamuudza, nemashoko aya; taiziva zvirokwazvo here kuti achati: Burukai nemunin'ina wenyu?
\p
\v 8 Zvino Judha wakati kuna Israeri baba vake: Tumai mukomana neni, tigosimuka, tiende, tirarame, tirege kufa, tose isu nemwi, nevadiki vedu.
\v 9 Ini ndichava rubatso rwake; muchamutsvaka muruoko rwangu; kana ndikasamuuisa kwamuri, nekumuisa pamberi penyu, ipapo ndichava nemhosva kwamuri nekusingaperi.
\v 10 Nokuti kunze kwekuti tanonoka, zvirokwazvo ikozvino tingadai tadzoka kaviri.
\p
\v 11 Baba vavo Israeri ndokuti kwavari: Kana zvakadaro ikozvino, itai ichi: Torai zvemichero yakanakisisa yenyika mumidziyo yenyu, muburukire kumurume nechipo, bharsami* shoma, neuchi ushoma, zvinonhuhwira nemura*, shomwe dzepisitakio*, nemaarimondi*;
\v 12 uye torai mari yakapamhidzwa kaviri muruoko rwenyu, nemari yakange yadzoserwa pamuromo wemasaga enyu, itakureizve muruoko rwenyu; zvimwe yaiva mhosho.
\v 13 Toraiwo munin'ina wenyu, musimuke, mudzokere kumurume uyo.
\v 14 Zvino Mwari Wemasimbaose ngaakupei ngoni pamberi pemurume uyo, kuti akusunungurirei umwe munin'ina wenyu naBhenjamini. Zvino ini kana ndatorerwa vana, ndatorerwa vana.
\p
\v 15 Zvino varume vakatora chipo icho, vakatorawo mari yakapamhidzirwa kaviri muruoko rwavo, naBhenjamini, ndokusimuka, ndokuburukira kuEgipita, ndokumira pamberi paJosefa.
\v 16 Josefa wakati achiona Bhenjamini anavo, wakati kumutariri weimba yake: Uya navarume mumba, ugobaya, ugogadzirira, nokuti varume ava vachadya neni masikati.
\v 17 Zvino murume wakaita sezvakareva Josefa, murume uyo ndokupinza varume mumba maJosefa.
\p
\v 18 Zvino varume vakatya, nokuti vakauiswa mumba maJosefa, ndokuti: Tinouiswamo nekuda kwemari yakadzoserwa muhomwe dzedu panguva yekutanga, kuti atijume, nekuzviwisira pamusoro pedu, agotitora kuva varanda, nembongoro dzedu.
\v 19 Zvino vakaswedera kumutariri weimba yaJosefa, ndokutaurirana naye pamusuwo weimba,
\v 20 ndokuti: Haiwa, ishe wangu, zvirokwazvo takaburuka pakutanga kuzotenga kudya;
\v 21 zvino zvakaitika patakasvika paimba yevaeni, kuti takazarura masaga edu, zvino tarira, mari yemurume umwe neumwe iri pamuromo wesaga rake, mari yedu yakazara; zvino tadzoka nayo paruoko rwedu.
\v 22 Neimwe mari taburuka nayo mumaoko edu kuzotenga kudya; hatizivi kuti ndiani wakaisa mari yedu mumasaga edu?
\p
\v 23 Zvino wakati: Rugare kwamuri, musatya. Mwari wenyu naMwari wababa venyu wakakupai fuma mumasaga enyu; mari yenyu yakauya kwandiri. Akabudisira Simioni kwavari.
\p
\v 24 Zvino murume wakaisa varume avo muimba yaJosefa, aka\add va\add*pa mvura, zvino vakagezesa tsoka dzavo, akapawo mbongoro dzavo kudya.
\v 25 Zvino vakagadzira chipo kusvikira kuuya kwaJosefa pamasikati, nokuti vakange vanzwa kuti vachadya chingwa ipapo.
\v 26 Josefa wakati asvika kumba, ivo ndokumuvigira chipo chakange chiri muruoko rwavo mumba, ndokumukotamira pasi.
\v 27 Zvino wakavabvunza mufaro, ndokuti: Baba venyu vakafara here, uya mutana wamakareva? Vachiri vapenyu here?
\p
\v 28 zvino vakati: Muranda wenyu baba vedu vakafara, vachiri vapenyu. Zvino vakakotama vakanamata.
\p
\v 29 Zvino iye wakasimudza meso ake, ndokuona munin'ina wake Bhenjamini, mwanakomana wamai vake, ndokuti: Ndiye here munin'ina wenyu mudiku, wamakataura nezvake kwandiri? Ndokuti: Mwari ngaave nenyasha newe, mwanakomana wangu.
\v 30 Zvino Josefa wakakurumidza, nokuti ura hwake hwakapisira munin'ina wake, akatsvaka \add pa\add*angachema; ndokupinda muimba yemukati, ndokuchemamo.
\v 31 Zvino wakagezesa chiso chake, ndokubuda, ndokuzvidzora ndokuti: Isai chingwa.
\v 32 Zvino vakamuisira ari ega, naivo vari vega, nevaEgipita vakange vachidya naye vari vega, nokuti vaEgipita havangadyi chingwa nevaHebheru. Nokuti ichi chinyangadzo kuvaEgipita.
\v 33 Zvino vakagara pamberi pake, wedangwe zvichienderana ne paudangwe hwake, nomuduku kuna vose pauduku hwake; varume vakatarirana, vakashamiswa.
\v 34 Akavagovera zvokudya zvakange zviri pamberi pake, asi mugove waBhenjamini wakaenzana nowavashanu vavo. Vakanwa , vakafara naye.

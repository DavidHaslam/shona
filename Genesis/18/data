\c 18
\s Abhurahama anovimbiswa mwana
\p
\v 1 Zvino Jehovha wakaonekwa kwaari pamiouki* yeMamure iye agere pamusuwo wetende pakupisa kwezuva,
\v 2 ndokusimudza meso ake akaona, zvino tarira, varume vatatu vamire pamberi pake; zvino paaka\add va\add*ona wakamhanya kunovachingamidza pamusuwo wetende, akakotamira pasi,
\v 3 ndokuti: Ishe, kana zvino ndawana nyasha pameso penyu, musapfuura henyu kubva pamuranda wenyu.
\v 4 Ngakuuiswe hako mvura shoma, mugoshambidza tsoka dzenyu, uye muzembere pasi pemuti.
\v 5 Zvino ndichauisa chimedu chechingwa, mugosimbisa moyo yenyu; shure kwaizvozvo mopfuura, nekuti ndizvo zvamapfuurira nekumuranda wenyu. Ivo ndokuti: Ita saizvozvo sezvawataura.
\p
\v 6 Abhurahama ndokukurumidza kuenda mutende kuna Sara, ndokuti: Kurumidza \add ugadzire\add* zviyero zvitatu zveupfu hwakatsetseka! Kanya, ubike makeke.
\p
\v 7 Abhurahama ndokumhanyira kumombe, ndokutora mhuru \add ine nyama\add* yakapfava, yakanaka, ndokupa kujaya, iro ndokukurumidza kuigadzira.
\v 8 Zvino wakatora mukaka wakafa, nemukaka mumbishi, nemhuru yaakange agadzira, ndokuzviisa pamberi pavo; ndokumira pedo navo muzasi memuti, ivo ndokudya.
\p
\v 9 Ivo ndokuti kwaari: Uripi Sara mukadzi wako? Iye ndokuti: Tarirai, mutende.
\v 10 Zvino akati: Zvirokwazvo ndichadzoka kwauri nenguva \add iyi\add* yeupenyu; zvino tarira, Sara mukadzi wako a\add chava\add* nemwanakomana. Sarawo aka\add zvi\add*nzwa ari pamusuwo wetende waiva shure kwake.
\v 11 Zvino Abhurahama naSara vakange vakwegura, vava nemakore mazhinji. Mutowo wevakadzi wakange waguma kuna Sara.
\v 12 Naizvozvo Sara wakaseka mukati make achiti: Ndakwegura, ndingava nemufaro here, naishe wangu wachembera?
\v 13 Jehovha ndokuti kuna Abhurahama: Sara wasekerei, achiti: Zvirokwazvo ndichabereka ini ndakwegura here?
\v 14 Kune chinhu chinorema kukunda Jehovha here? Nenguva yakatarwa ndichadzoka kwauri, nenguva \add ino \add*yeupenyu, uye Sara achava nemwanakomana.
\p
\v 15 Sara ndokuramba achiti: Handina kuseka, nekuti waitya. Asi \add iye\add* akati: Kwete asi waseka.
\s Abhurahama anonyengeterera Sodhoma
\p
\v 16 Zvino varume vakasimuka kubva ipapo ndokutarira Sodhoma; Abhurahama ndokuenda navo achivaperekedza.
\v 17 Zvino Jehovha wakati: Ini ndichavanzira Abhurahama zvandinoita here?
\v 18 Nekuti zvirokwazvo Abhurahama achava rudzi rukuru rwune simba; nendudzi dzose dzenyika dzicharopafadzwa nemaari.
\v 19 Nekuti ndamuziva, kuti araire vana vake neimba yake shure kwake, vagochengeta nzira yaJehovha kuti vaite kururama nekutonga; kuti Jehovha auyise pana Abhurahama izvo zvaakataura maererano naye.
\p
\v 20 Jehovha ndokuti: Nekuti kuchema kweSodhoma neGomora kukuru, uye nekuti chivi chavo chinorema zvikuru,
\v 21 ndichaburuka zvino ndigoona kana vakaita zvizere zvinoenderana nekuchema kwaro kwasvika kwandiri; asi kana zvisina \add kudaro\add*, ndichaziva.
\p
\v 22 Zvino varume vakafuratira ipapo, ndokuenda vakananga Sodhoma; asi Abhurahama wakange achakamira pamberi paJehovha.
\v 23 Zvino Abhurahama wakaswedera, ndokuti: Muchaparadzawo wakarurama pamwe newakaipa here?
\v 24 Zvimwe varipo vakarurama makumi mashanu mukati meguta; muchaparadzawo mukasaregerera nzvimbo iyo nekuda kwevakarurama makumi mashanu vari mariri here?
\v 25 Ngazvive kure nemwi kuita chinhu chakadaro, kuuraya wakarurama pamwe newakaipa, kuti wakarurama ave sewakaipa; ngazvive kure nemwi. Mutongi wenyika yose haangaiti kururamisira here?
\p
\v 26 Jehovha ndokuti: Kana ndikawana muSodhoma vakarurama makumi mashanu mukati meguta, ipapo ndicharegerera nzvimbo yose nekuda kwavo.
\p
\v 27 Zvino Abhurahama wakapindura ndokuti: Tarirai henyu, ndatsunga kutaura naJehovha, ini guruva nedota.
\v 28 Zvimwe kuchashaikwa vashanu kuvakarurama makumi mashanu; muchaparadza guta rose nekuda kwevashanu here? Ndokuti: Handingariparadzi kana ndikawanamo makumi mana nevashanu.
\p
\v 29 Zvino wakataurazve naye ndokuti: Zvimwe kuchawanikwamo makumi mana. \add Iye\add* ndokuti: Handinga\add zvi\add*iti nekuda kwamakumi mana.
\p
\v 30 Zvino akati: Jehovha arege hake kunditsamwira, apo ndichitaura. Zvimwe makumi matatu vachawanikwa. \add Iye\add* ndokuti: Handinga\add zvi\add*iti kana ndikawanamo makumi matatu.
\p
\v 31 Zvino akati: Tarira zvino, ndatsunga kutaura kuna Jehovha; zvimwe kuchawanikwamo makumi maviri. \add Iye\add* ndokuti: Handinga\add ri\add*paradzi nekuda kwemakumi maviri.
\p
\v 32 Zvino wakati: Jehovha ngaarege hake kutsamwa, ndichataurazve ikozvino kamwe; zvimwe kuchawanikwa gumi. \add Iye\add* ndokuti: Handinga\add ri\add*paradzi nekuda kwevane gumi.
\v 33 Zvino Jehovha wakabva apedza kutaura naAbhurahama; naAbhurahama akadzokera kunzvimbo yake.

\c 3
\s Kuwa kwemunhu
\p
\v 1 Zvino nyoka yakange ine unyengeri kupfuura mhuka yose yesango Jehovha Mwari yaakange aita. Ndokuti kumukadzi: Nhai ndizvo here kuti Mwari wakati: Musadya muti umwe neumwe wemunda?
\p
\v 2 Mukadzi ndokuti kunyoka: Tingadya zvemuchero wemiti yemunda;
\v 3 asi zvemuchero wemuti uri pakati pemunda, Mwari wakati: Musadya pauri, kana kuubata, zvimwe mufe.
\p
\v 4 Nyoka ndokuti kumukadzi: Hamufi zvirokwazvo.
\v 5 Nekuti Mwari anoziva kuti nemusi wamunodya pauri, meso enyu achasvinudzwa, uye muve saMwari, muchiziva chakanaka nechakaipa.
\p
\v 6 Zvino mukadzi wakati achiona kuti muti wakanakira kuva kudya, uye kuti unofadza meso, uye muti unodikanwa kungwadza, akatora zvemuchero wawo, akadya, akapawo kumurume wake pamwe naye, uye akadya.
\v 7 Zvino meso avo vari vaviri akasvinudzwa, ndokuziva kuti vakashama; vakasonanidza mashizha emuonde, vakazviitira mafasikoto.
\v 8 Zvino vakanzwa inzwi raJehovha Mwari achifamba mumunda pakutonhorera kwezuva; munhu nemukadzi wake ndokuhwanda pamberi paJehovha Mwari pakati pemiti yemunda.
\v 9 Jehovha Mwari ndokudana kumunhu, akati kwaari: Uripi?
\p
\v 10 Iye ndokuti: Inzwi renyu ndarinzwa mumunda ndikatya, nekuti ndanga ndisina kupfeka, ndokuzvivanza.
\p
\v 11 Zvino wakati: Ndiani wakuudza kuti wakashama? Wadya kanhi zvemuti wandakakuraira nezvawo kuti usadya?
\p
\v 12 Munhu ndokuti: Mukadzi wamakapa \add kuti\add* \add ave\add* neni, iye wandipa zvemuti, zvino ndikadya.
\p
\v 13 Zvino Jehovha Mwari wakati kumukadzi: Chii ichi chawakaita? Mukadzi ndokuti: Nyoka yandinyengera, zvino ndikadya.
\v 14 Zvino Jehovha Mwari wakati kunyoka: Nekuti waita izvi, iwe watukwa kupfuura chipfuwo chose nemhuka yose yesango. Nedumbu rako uchafamba, uye guruva uchadya mazuva ose eupenyu hwako.
\v 15 Uye ndichaisa ruvengo pakati pako nemukadzi, nepakati pevana vako nevana vake, ivo vachakupwanya musoro, newe uchavapwanya chitsitsinho.
\p
\v 16 Kumukadzi wakati: Nekupamhidzira ndichapamhidzira kurwadziwa kwako uye kubata mimba kwako, mukurwadziwa uchabereka vana, nechishuwo chako chichava kumurume wako, uye iye uchakutonga.
\p
\v 17 Zvino kumunhu wakati: Nekuti wateerera kuinzwi remukadzi wako, ukadya muti wandakakuraira ndichiti: Usadya zvawo, pasi patukwa nemhosva yako, nekutambudzika uchadya zvibereko zvayo mazuva ose eupenyu hwako.
\v 18 Zvino ichakuberekera mhinzwa neubayambeva, uye uchadya miriwo yemusango.
\v 19 Neziya rechiso chako uchadya kudya kusvikira wadzokera kuvhu; nekuti wakatorwa kwariri. nekuti uri guruva, uchadzokerazve kuguruva.
\p
\v 20 Zvino munhu wakatumidza mukadzi wake \add kuti\add* Evha; nekuti ndiye mai vevapenyu vose.
\v 21 Zvino Jehovha Mwari wakaitira munhu nemukadzi wake nguvo dzamatehwe, akavafukidza nadzo.
\p
\v 22 Zvino Jehovha Mwari akati, Tarirai, munhu ava somumwe wedu zvaanoziva zvakanaka nezvakaipa; zvino zvimwe angatambanudza ruoko rwake akatorawo zvomuti woupenyu, akadya, akararama nokusingaperi.
\v 23 Naizvozvo Jehovha Mwari akamubudisa mumunda weEdheni, kuti arime ivhu raakatorwa kwariri.
\v 24 Naizvozvo akadzinga munhu, akaisa makerubhi kurutivi rwamabvazuva rwomunda weEdheni, nomurazvo womunondo waimonereka kumativi ose, kurindira nzira yomuti woupenyu.

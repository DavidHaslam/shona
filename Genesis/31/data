\c 31
\s Jakobho anotiza
\p
\v 1 Zvino \add Jakobho\add* wakanzwa mashoko evanakomana vaRabhani vachiti: Jakobho atora zvose zvababa vedu; nezvaiva zvababa vedu vachiita mbiri iyi.
\v 2 Jakobho akaonawo chiso chaRabhani, zvino tarira, chakanga chisakaita kwaari sepakutanga.
\v 3 Jehovha ndokuti kuna Jakobho: Dzokera kunyika yemadzibaba ako nekuhama dzako; ndigova newe.
\p
\v 4 Zvino Jakobho wakatuma ndokudanira Rakeri naRea kusango kuboka rake,
\v 5 ndokuti kwavari: Ndi­noona chiso chababa venyu kuti hachisa­kaita kwandiri sepakutanga; asi Mwari wababa vangu wange aneni.
\v 6 Zvino munoziva kuti nesimba rangu rose dakashandira baba venyu.
\v 7 Uye baba venyu vakandinyenge­dzera, vakashandura mubayiro wangu kagumi, asi Mwari haana kuvatendera kundiitira zvakaipa.
\v 8 Kana vakataura sezvizvi: Zvine mavara zvichava mubairo wako, ipapo boka rose rakabereka zvine mavara. Zvino vataura seizvi: Zvine mitsetse zvichava mubayiro wako, ipapo boka rose raka­bereka zvine mitsetse.
\v 9 Saizvozvo Mwari wakatora zvipfuwo zvababa venyu, akapa kwandiri.
\p
\v 10 Zvino zvakaitika panguva iyo boka richitora mazamu, kuti ndakasimudza meso angu ndikaona muchiroto, zvino tarira, nhongo dzino­kwira boka, \add dzaiva\add* nemitsetse, nemavara, nedzakaita pfumbu.
\v 11 Zvino mutumwa waMwari wakati kwandiri muchiroto: Jakobho! Ndikati: Ndi\add ri\add* pano.
\v 12 Ndokuti: Simudza hako meso ako uone, nhongo dzose, dzinokwira boka, dzine mitsetse, dzine mavara, dzakaita pfumbu; nekuti ndaona zvose Rabhani zvaanoita kwauri.
\v 13 Ndini Mwari weBheteri, pawakazodza mbiru, pawakandipikira mhiko. Ikozvino, simuka, ubude munyika ino, udzo­kere kunyika yechizvarigo chako.
\p
\v 14 Rakeri naRea ndokupindura vakati kwaari: Ko tichine mugove ne­nhaka kuimba yababa vedu here?
\v 15 Ko ha­tiverengwi sevatorwa kwavari here? nekuti vakatitengesa, uye vakapedzawo chose mari yedu.
\v 16 Nekuti fuma yose Mwari yaakato­rera baba vedu ndeyedu ne­vana vedu; naizvozvo ikozvino chose Mwari chaareva kwauri, chiite.
\p
\v 17 Jakobho ndokusimuka, ndokuta­svisa vana vake nevakadzi vake pama­kamera;
\v 18 ndokutinha zvipfuwo zvake zvose, nenhumbi dzake dzose dzaakange awana, zvipfuwo zvaakange anazvo, zvaakange awana paPa­dhanaramu, kuti aende kuna Isaka baba vake kunyika yeKanani.
\v 19 Zvino Rabhani wakange aenda kunoveura makwai ake, Rakeri ndokuba chifana­nidzo baba vake chavaiva nacho.
\v 20 Jakobho akabva achiverevedza kuna Rabhani muSiriya, nekuti haana kumuzivisa kuti unotiza.
\v 21 Zvino wakatiza iye nezvose zvaakange anazvo, ndokusimuka, ndokuya­mbuka rwizi, ndokuringisa chiso chake \add ku\add*gomo reGi­riadhi.
\p
\v 22 Zvino zvakaudzwa Rabhani nezuva retatu kuti Jakobho watiza.
\v 23 Iye akatora hama dzake naye akadzingirirana naye rwendo rwemazuva manomwe, vaka­muwana mugomo reGiriadhi.
\v 24 Mwari ndokuuya kuna Rabhani muSiriya muchiroto usiku, ndokuti kwaari: Zvichenjerere, zvimwe ungataura kuna Jakobho chakanaka kana chakaipa.
\v 25 Rabhani ndokuwana Jakobho. Zvino Jakobho wakange adzika tende rake mugomo; Ra­bhaniwo nehama dzake vakadzika matende avo mugomo reGiriadhi.
\p
\v 26 Zvino Rabhani ndokuti kuna Jako­bho: Waitei, kuti waverevedza ndisingazivi, uchitora vakunda vangu nechisimba sevatapwa nemunondo?
\v 27 Watizirei pachivande, uchindiverevedza, usingandiudzi, kuti ndingadai ndakuoneka nemufaro nenziyo, nengoma nerudimhwa?
\v 28 Uye hauna kundi­tendera kutsvoda vanakomana va­ngu nevakunda vangu. Ikozvino waita sebe­nzi pakuita.
\v 29 Zviri pasimba reruoko rwangu kukuitirai zvakaipa; asi Mwari wababa vako wakataura neni usiku hwazuro achiti: Zvichenjerere kuti urege kutaura naJako­bho kana chakanaka kana chakaipa.
\v 30 Zvino ikozvino, kuenda waenda, nekuti ­wanga uchishuva zvikuru imba yababa vako; wabirei vamwari vangu?
\p
\v 31 Jakobho ndokupindura ndokuti kuna Rabhani: Nekuti ndakanga ndichitya, nekuti ndakati: Zvimwe munganditorera vakunda venyu nechisimba.
\v 32 Uyo wamunowana kwaari vamwari venyu ngaarege kurarama; zvino pamberi pehama dzedu, zviongororerei zvenyu zviri kwandiri, muzvitorere. Nekuti Jakobho waka­nge asingazivi kuti Rakeri wakange aba.
\p
\v 33 Rabhani ndokupinda mutende raJakobho, nemutende raRea, nemutende revarandakadzi vaviri, asi haana ku\add zvi\add*wana. Zvino wakabuda mutende raRea, ndokupinda mutende raRakeri.
\v 34 Zvino Rakeri wakange atora zvifananidzo, akazviisa muchigaro chekamera, ndokugara pamusoro pazvo. Rabhani ndokubata-bata pose mute­nde, asi haana ku\add zvi\add*wana.
\v 35 Iye ndokuti kuna baba vake: Ngazirege kusafadza pameso paishe wangu kuti handigoni kusimuka pamberi penyu; nekuti mutowo wevakadzi uri kwandiri. Iye akatsvakisisa, asi haana kuwana zvifananidzo.
\p
\v 36 Zvino Jakobho wakatsamwa, ndokupikisana naRabhani; Jakobho ndokupindura ndokuti kuna Rabhani: Kudarika kwangu chii, chivi changu chii, kuti mundidzingirire neshungu?
\v 37 Zvamabata-bata nhumbi dzangu dzose mawanei chenhumbi dzekumba kwenyu? Zviisei pano pamberi pehama dzangu nehama dzenyu kuti vato­nge pakati pedu isu vaviri.
\v 38 Makore awa makumi maviri ndinemwi; nhu­nzvi dzenyu dzemakwai nenhunzvi dzenyu dzembudzi hazvina kusvodza, nemakondobwe enyu emapoka handina kuadya.
\p
\v 39 Zvakabvamburwa handina kuzviuisa kwamuri; ini ndakazviripa; pamaoko angu makazvireva, zvaka­biwa masikati  kana zvakabiwa usiku.
\p
\v 40 Masikati ndakapedzwa nezuva, neveta usiku; hope dzangu dzikatiza kumeso angu.
\v 41 Makore aya makumi maviri ndakagara mumba menyu; ndakakubatirai makore ane gumi namana pamusoro pavakunda venyu vaviri, namakore matanhatu pamu­soro pezvipfuwo zvenyu; mukashandura mubayiro wangu kagumi.
\v 42 Dai Mwari wababa vangu, Mwari waAbhurahamu, iye wakatyiwa naIsaka, asaiva neni, zvi­rokwazvo mungadai maindiendesa ndi­sina chinhu. Mwari akaona kutambudzika kwangu namabasa amaoko angu, akaku­rairai usiku hwazuro.
\v 43 Rabhani akapi­ndura, akati kuna Jakobho, Vakunda ava vakunda vangu; vana ava vana vangu; zvipfuwo izvi zvipfuwo zvangu, nezvose zvaunoona ndezvangu; nhasi ndingaitei kuvakunda vangu ava, kana vana vavo vavakazvara?
\v 44 Uya zvino ngatiite su­ngano, ini newe; chive chapupu pakati pangu newe.
\p
\v 45 Jakobho akatora ibwe, akarimisa, rikava shongwe.
\v 46 Jakobho akati kuhama dzake, Unganidzai mabwe; ivo vaka­tora mabwe, vakaita murwi; vakadya ipapo pamurwi.
\v 47 Rabhani akautumidza Jegarisahadhuta; asi Jakobho akautumi­dza Garidhi.
\v 48 Rabhani akati, Murwi uyu ngachive chapupu pakati pangu newe zuva ranhasi. Naizvozvo akatumidzwa zita rinonzi Garidhi,
\v 49 uyewo Mizipa, nekuti akati, Jehovha ngaarinde pakati pangu newe, kana tisingaonani.
\v 50 Kana ukazotambudza vakunda vangu, kana ku­wana vamwe vakadzi kunze kwavakunda vangu, hakuna munhu achava nesu; asi tarira, Mwari ndicho chapupu pakati pangu newe.
\v 51 Zvino Rabhani akati kuna Jakobho, Tarira murwi uyu, tarira shongwe iyi, yandakamisa pakati pangu newe.
\v 52 Murwi uyu chichava chapupu, neshongwe iyi chichava chapupu, kuti ini handingapfuuri murwi uyu, neshongwe iyi, ndichienda kwauri, kuti tiitirane zva­kaipa.
\v 53 Mwari waAbhurahamu, Mwari waNahori, Mwari wababa vavo, ngaato­nge pakati pedu. Jakobho akapika naiye waityiwa naIsaka, baba vake.
\v 54 Ipapo Jakobho akabayira chibayiro mugomo; akakoka hama dzake kuti vadye zvoku­dya; vakadya zvokudya, vakavata usiku mugomo.
\v 55 Rabhani akamuka mangwa­nani, akatsvoda vanakomana vake nava­kunda vake, akavaropafadza; Rabhani akabva, akadzokera kumusha kwake.

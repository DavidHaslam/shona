\c 13
\s Abhuramu naRoti vanoparadzana
\p
\v 1 Zvino Abhuramu wakakwira kubva Egipita, iye nemukadzi wake nezvose zvaakange anazvo, naRoti anaye, vakaenda kumaodzanyemba.
\v 2 Zvino Abhuramu wakange akafuma kwazvo pazvipfuwo, pasirivheri, nepandarama.
\v 3 Zvino wakafamba nzendo dzake kubva kumaodzanyemba kusvikirawo paBheteri, panzvimbo paiva netende rake pakutanga, pakati peBheteri neAi;
\v 4 kunzvimbo yearitari yaakange aitapo pakutanga; Abhuramu ndokudana zita raJehovha ipapo.
\p
\v 5 NaRotiwo, waifamba naAbhuramu, wakange ane makwai nenzombe nematende.
\v 6 Nyika ndokukonewa kuvatakura kuti vagare pamwe; nekuti fuma yavo yakange iri zhinji, zvekuti vakange vasingagoni kugara pamwe.
\v 7 Zvino pakava negakava pakati pevafudzi vezvipfuwo zvaAbhuramu nevafudzi vezvipfuwo zvaRoti. Zvino nenguva iyo vaKenani nevaPerezi vaigara panyika iyo.
\p
\v 8 Abhuramu ndokuti kuna Roti: Ngakurege hako kuva negakava pakati pangu newe, nepakati pevafudzi vangu nevafudzi vako, nekuti tiri hama.
\v 9 Nyika yose haizi pamberi pako here? Paradzana hako neni; kana \add ukaenda\add* kuruboshwe, ndichaenda kurudyi; uye kana \add ukaenda\add* kurudyi ndichaenda kuruboshwe.
\p
\v 10 Roti ndokusimudza meso ake, ndokuona rose bani reJoridhani kuti rakadiridzwa zvakanaka kwese, Jehovha asati aparadza Sodhoma neGomora; \add rakaita\add* semunda waJehovha, senyika yeEgipita, kana uchienda Zoari.
\v 11 Roti ndokuzvisarudzira bani rose reJoridhani; Roti ndokuenda kumabvazuva; ndokuzviparadzanisa umwe kubva kune umwe.
\v 12 Abhuramu ndokugara munyika yeKenani, Roti ndokugara pamaguta emapani, akadzikawo tende pedo neSodhoma.
\v 13 Asi vanhu veSodhoma vaiva vakaipa uye vatadzi pamberi paJehovha zvikuru.
\p
\v 14 Jehovha ndokuti kuna Abhuramu shure kwekunge Roti aparadzana naye: Simudza hako meso ako, utarire ipapo paugere, kumaodzanyemba nekuchamhembe nekumabvazuva nekumavirira;
\v 15 nekuti nyika yose yaunoona ndichaipa kwauri, nekuchizvarwa chako kusvikira rinhi narinhi.
\v 16 Uye ndichaita chizvarwa chako seguruva renyika, kuti kana munhu achigona kuverenga guruva renyika, nechizvarwa chako chingaverengwawo.
\v 17 Simuka, famba uchigura nyika, paurefu hwayo, nepaupamhi hwayo, nekuti ndichaipa kwauri.
\v 18 Abhuramu ndokubvisa tende, ndokusvika ndokugara pamiouki* yeMamure iri muHebhuroni, ndokuvakirapo Jehovha aritari.

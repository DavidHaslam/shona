\c 42
\s Jakove anotuma vanakomana vake kundotenga zviyo Egipita
\p
\v 1 Zvino Jakove paakaona kuti kwaiva nezviyo muEgipita, Jakove ndokuti kuvanakomana vake: Sei muchitarirana?
\v 2 Akatiwo: Tarirai, ndanzwa kuti kune zviyo muEgipita; burukiraiko, munotitengera kubva ikoko, kuti tirarame, nekurega kufa.
\v 3 Zvino madzikoma aJosefa ane gumi akaburuka kunotenga zviyo muEgipita.
\v 4 Asi Bhenjamini, munin'ina waJosefa, Jakove haana kumutuma pamwe nemadzikoma ake nokuti wakati: Zvimwe angawirwa nenjodzi.
\v 5 Zvino vanakomana vaIsraeri vakauya kuzotenga pakati pevaiuya, nokuti nzara yakange iri panyika yeKenani.
\v 6 Zvino Josefa aiva mutungamiriri panyika; ndiye aitengesa kuvanhu vose venyika; zvino madzikoma aJosefa akauya, akamupfugamira, zviso zvakatarira pasi.
\v 7 Josefa ndokuona madzikoma ake, ndokuvaziva, asi wakazviita seasingazikanwi kwavari, ndokutaura navo zvinhu zvakaoma, ndokuti kwavari: Mabvepi? Ivo ndokuti: Kunyika yeKenani kuzotenga zvokudya.
\v 8 Zvino Josefa wakaziva madzikoma ake, asi ivo havana kumuziva.
\v 9 Zvino Josefa wakarangarira hope dzaakarota pamusoro pavo, ndokuti kwavari: Muri vashori, mauya kuzoona kushama kwenyika.
\v 10 Ivo ndokuti kwaari: Kwete, ishe wangu, asi varanda venyu vauya kuzotenga kudya.
\v 11 Isu tose tiri vanakomana vemunhu umwe chete; isu tiri vanhu vakatendeka, varanda venyu havazi vashori.
\v 12 Iye ndokuti kwavari: Kwete, asi mauya kuzoona kushama kwenyika.
\v 13 Ivo ndokuti: Isu varanda venyu, tiri madzikoma nevanin'inina vane gumi nevaviri, tiri vanakomana vemunhu umwe panyika yeKenani; zvino tarirai, werugotwe ari kuna baba vedu nhasi; uye umwe haachisipo.
\v 14 Josefa ndokuti kwavari: Izvi ndizvo zvandataura kwamuri, ndichiti: Muri vashori.
\v 15 Nechinhu ichi muchaedzwa: \add Ne\add*upenyu hwaFarao, hamungabudi pano, kunze kwekuti munin'ina wenyu werugotwe auya pano.
\v 16 Tumai umwe wenyu agonotora munin'ina wenyu, asi imwi muchagara makasungwa, kuti mashoko enyu aedzwe, kana chokwadi chiri mamuri; kana zvisina kudaro, neupenyu hwaFarao! muri vashori zvirokwazvo.
\v 17 Zvino wakavaisa vose mutirongo mazuva matatu.
\p
\v 18 Josefa ndokuti kwavari nezuva retatu: Itai ichi kuti murarame: Ndinotya Mwari.
\v 19 Kana muri muchokwadi, umwe wemadzikoma nevanin'ina venyu ngaagare akasungwa mutirongo renyu; asi imwi endai, takurai zviyo zvenzara zvemhuri dzenyu.
\v 20 Mugouisa munin'ina wenyu werugotwe kwandiri; ipapo mashoko enyu achasimbiswa, kuti musafa. Zvino vakaita saizvozvo.
\v 21 Zvino vakataurirana \add vachiti:\add* Zvirokwazvo tine mhosva nokuda kwemunin'ina wedu, nokuti takaona dambudziko remweya wake, paakatinyengetera, asi hatina kumuteerera; naizvozvo dambudziko iri ratiwira.
\p
\v 22 Zvino Rubheni wakavapindura, achiti: Handina kutaura kwamuri here, ndichiti: Regai kutadzira mwana? Asi hamuna kunditeerera. Naizvozvo tarirai, ropa rakewo rotsvakwa.
\v 23 Zvino vakange vasingazivi kuti Josefa ano\add va\add*nzwa, nokuti kwanga kuine mupinduri pakati pavo.
\v 24 Zvino wakatendeuka kubva kwavari, ndokuchema; ndokudzokerazve kwavari, ndokutaura kwavari, ndokutora kubva pavari Simioni, ndokumusunga pamberi pemeso avo.
\v 25 Zvino Josefa wakaraira kuti vazadze midziyo yavo nezviyo, nekudzosera mari yeumwe neumwe musaga rake, nekuvapa mbuva yerwendo; ndokuita saizvozvo kwavari.
\v 26 Ipapo vakatakudza zviyo zvavo pambongoro dzavo, vakabvapo.
\v 27 Umwe wavo wakati achisunungura saga rake kuti ape mbongoro yake kudya paimba yevaenzi, akawana mari yake; nokuti tarira, yakange iri pamuromo wesaga rake.
\v 28 Zvino wakati kuhama dzake: Mari yangu yadzoswa; zvino tarirai, iri musaga rangu; hana yavo ndokurova, vakatarirana, zvino vakabvunda, umwe neumwe vachiti: Chii ichi Mwari chaaita kwatiri?
\p
\v 29 Zvino vakasvika kuna Jakove baba vavo kunyika yeKenani, ndokumuudza zvose zvavakasangana nazvo, vachiti:
\v 30 Murume, ishe wenyika iyo, wakataura zvakaoma kwatiri, akatitora sevashori venyika.
\v 31 Asi takati kwaari: Tiri muchokwadi; hatisi vashori,
\v 32 tiri madzikoma nevanin'ina, vanakomana vababa vedu; umwe ha\add a\add*chipo, werugotwe nhasi una baba vedu munyika yeKenani.
\v 33 Zvino murume, ishe wenyika iyo, wakati kwatiri: Hechi chandichaziva nacho kuti muri muchokwadi, Siyai umwe wemadzikoma nevanin'ina venyu neni, mutore \add zve\add*nzara yedzimba dzenyu, muende.
\v 34 Zvino uisai munin'ina wenyu werugotwe kwandiri; ipapo ndichaziva kuti hamusi vashori, asi muri muchokwadi, ndichakupai munin'ina wenyu, mutengeserane munyika \add ino\add*.
\p
\v 35 Zvino zvakaitika vachidurura masaga avo, zvino tarira, chisumbu chemari yemurume umwe neumwe chakange chiri musaga rake; zvino ivo nababa vavo vakati vaona zvisumbu zvemari, vakatya.
\v 36 Zvino Jakove baba vavo wakati kwavari: Manditorera vana; Josefa haa\add chi\add*po, naSimioni haa\add chi\add*po, zvino motora Bhenjamini; zvinhu izvi zvose zvinopokana neni.
\p
\v 37 Zvino Rubheni wakataura kuna baba vake, akati: Mungauraya henyu vanakomana vangu vaviri, kana ndisingadzoki naye kwamuri; chimuisai henyu mumaoko angu, ini ndichauya nayezve kwamuri.
\p
\v 38 Vakati, Mwanakomana wangu haangaburuki nemi, nokuti mukoma wake wakafa, iye asiiwa ari oga; kana akawirwa nenjodzi parwendo rwamunofamba, muchaburutsira vhudzi rangu jena kuguva nokuchema.

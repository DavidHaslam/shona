\c 42
\s Jakove anotuma vanakomana vake kundotenga zviyo Egipita
\p
\v 1 Zvino Jakove paakaona kuti kwaiva nezviyo muEgipita\x + Mab. 7.11,12.\x*, Jakove ndokuti kuvanakomana vake: Sei muchitarirana?
\v 2 Akatiwo: Tarirai, ndanzwa kuti kune zviyo muEgipita; burukiraiko, munotitengera kubva ikoko, kuti tirarame, uye tirege kufa\x + 43.8.\x*.
\v 3 Zvino madzikoma aJosefa gumi akaburuka kunotenga zviyo muEgipita.
\v 4 Asi Bhenjamini\x + 35.18.\x*, munin'ina waJosefa, Jakove haana kumutuma pamwe nemadzikoma ake, nokuti wakati: Zvimwe angawirwa nenjodzi\x + 42.38.\x*.
\p
\v 5 Zvino vanakomana VaIsraeri vakauya kuzotenga pakati pevaiuya, nokuti nzara yaiva iri panyika yeKenani.
\v 6 Zvino Josefa aiva mutungamiriri panyika\x + 41.41.\x*; ndiye aitengesa kuvanhu vese venyika; zvino madzikoma aJosefa akauya, ndokumufugamira zviso zvakatarira pasi\x + 37.7,9,10.\x*.
\v 7 Josefa ndokuona madzikoma ake, ndokuvaziva, asi wakazviita seasingazikanwi kwavari, ndokutaura navo zvinhu zvakaoma, ndokuti kwavari: Mabvepi? Ivo ndokuti: Kunyika yeKenani kuzotenga kudya.
\v 8 Zvino Josefa wakaziva madzikoma ake, asi ivo havana kumuziva.
\v 9 Zvino Josefa wakarangarira hope dzaakarota pamusoro pavo\x + 37.5,9.\x*, ndokuti kwavari: Muri vashori\x + Det. 1.24. Josh. 14.7.\x*, mauya kuzoona kushama kwenyika.
\v 10 Ivo ndokuti kwaari: Kwete, ishe wangu, asi varanda venyu vauya kuzotenga kudya.
\v 11 Tese tiri vanakomana vemunhu umwe chete; tiri muchokwadi, varanda venyu havasi vashori.
\v 12 Iye ndokuti kwavari: Kwete, asi mauya kuzoona kushama kwenyika.
\v 13 Ivo ndokuti: Isu varanda venyu, tiri madzikoma nevanin'ina gumi nevaviri, tiri vanakomana vemunhu umwe panyika yeKenani; zvino tarirai, mudikisa ari kuna baba vedu nhasi; uye umwe haapo\x + 37.30.\x*.
\v 14 Josefa ndokuti kwavari: Izvi ndizvo zvandataura kwamuri, ndichiti: Muri vashori.
\v 15 Nechinhu ichi muchaedzwa: \add Ne\add*upenyu hwaFarao\x + 1 Zvak. 1.26; 17.55.\x*, hamungabudi pano, kunze kwekuti munin'ina wenyu mudikisa auya pano.
\v 16 Tumai umwe wenyu agotora munin'ina wenyu, asi imwi muchasungwa, kuti mashoko enyu aedzwe, kana chokwadi chiri mamuri; kana zvisina kudaro, \add ne\add*upenyu hwaFarao! muri vashori zvirokwazvo.
\v 17 Zvino wakavaunganidza muchitokisi mazuva matatu.
\v 18 Josefa ndokuti kwavari nezuva retatu: Itai ichi kuti murarame: Ndinotya Mwari\x + Rev. 25.43. Neh. 5.15.\x*.
\v 19 Kana muri muchokwadi, umwe wemadzikoma nevanin'ina venyu ngaagare akasungwa mumba yechitokisi chenyu; asi imwi endai, takurai zviyo zvenzara zvedzimba dzenyu.
\v 20 Mugounza munin'ina wenyu mudikisa kwandiri\x + 42.34; 43.5; 44.23.\x*; ipapo mashoko enyu achasimbiswa, kuti musafa. Zvino vakaita saizvozvo.
\p
\v 21 Zvino vakataurirana \add vachiti:\add* Zvirokwazvo tine mhosva nekuda kwemunin'ina wedu, nokuti takaona dambudziko remweya wake, paakatinyengetera, asi hatina kuteerera; naizvozvo dambudziko iri rauya kwatiri\x + Job. 36.8,9.\x*.
\v 22 Zvino Rubheni wakavapindura, achiti: Handina kutaura kwamuri here, ndichiti: Regai kutadzira\x + 37.21.\x* mukomana? Asi hamuna kuteerera. Uyewo ropa rake, tarirai, rinotsvakwa\x + 9.5. 2 Makor. 24.22. Map. 9.12. Ruk. 11.50,51.\x*.
\v 23 Zvino ivo vaiva vasingazivi kuti Josefa ano\add va\add*nzwa, nokuti kwaiva nemuturikiri\x + Job. 33.23.\x* pakati pavo.
\v 24 Zvino wakatendeuka kubva kwavari, ndokuchema; ndokudzokera kwavari, ndokutaura kwavari, ndokutora kubva pavari Simioni, ndokumusunga pamberi pemeso avo.
\p
\v 25 Zvino Josefa wakaraira kuti vazadze midziyo yavo nezviyo, nekudzosera mari yeumwe neumwe musaga rake, nekuvapa mbuva yerwendo; ndokuita saizvozvo kwavari.
\v 26 Ipapo vakatakudza zviyo zvavo pambongoro dzavo, vakabvapo.
\v 27 Umwe wakati achizarura saga rake\x + 42.35; 43.21.\x* kuti ape mbongoro yake kudya paimba yevaeni, akaona\x + 43.21. Eki. 4.24.\x* mari yake; nokuti tarira, yaiva iri pamuromo wesaga rake.
\v 28 Zvino wakati kumadzikoma ake: Mari yangu yadzoswa; zvino tarirai, iri musaga rangu; ipapo vakapera moyo, zvino vakabvunda, umwe kune umwe vachiti: Chii ichi Mwari chaaita kwatiri?
\p
\v 29 Zvino vakasvika kuna Jakove baba vavo kunyika yeKenani, ndokumuudza zvose zvavakasangana nazvo, vachiti:
\v 30 Murume, ishe wenyika iyo, wakataura zvakaoma kwatiri, ndokutitora sevashori venyika.
\v 31 Asi takati kwaari: Tiri muchokwadi; hatisi vashori.
\v 32 Tiri madzikoma nevanin'ina gumi nevaviri, vanakomana vababa vedu; umwe haapo\x + 37.30.\x*, mudikisa nhasi una baba vedu munyika yeKenani.
\v 33 Zvino murume, ishe wenyika iyo, wakati kwatiri: Hechi chandichaziva nacho kuti muri muchokwadi: Siyai umwe wemadzikoma nevanin'ina venyu\x + 42.15,19,20.\x* neni, mutore zvenzara yedzimba dzenyu\x + 42.19.\x*, muende.
\v 34 Zvino unzai munin'ina wenyu mudikisa kwandiri; ipapo ndichaziva kuti hamusi vashori, asi muri muchokwadi. Ndichakupai munin'ina wenyu, mutengeserane munyika \add ino\add*\x + 34.10,21.\x*.
\p
\v 35 Zvino zvakaitika vachidurura masaga avo, zvino tarira, chisumbu chemari cheumwe neumwe chaiva chiri musaga rake; zvino vakati vaona zvisumbu zvemari yavo, ivo nababa vavo, vakatya.
\v 36 Zvino Jakove baba vavo wakati kwavari: Manditorera vana; Josefa\x + 27.45; 43.14. Rev. 26.22. 1 Zvak. 15.33. 2 Zvak. 17.8. Zvir. 17.12. Jer. 18.21. Hos. 13.8.\x* haa\add chi\add*po, naSimioni haa\add chi\add*po, zvino motora Bhenjamini; zvinhu izvi zvose zvinorwa neni.
\v 37 Zvino Rubheni wakataura kuna baba vake, achiti: Urayai vaviri vevanakomana\x + 46.9.\x* vangu, kana ndikasamuunza kwamuri; mupei mumaoko angu, uye ini ndichamudzosa kwamuri.
\v 38 Zvino \add Jakove\add* wakati: Mwanakomana wangu haangaburuki nemwi, nokuti mukoma\x + 42.13,32,36.\x* wake wakafa, uye iye wasara oga; kana chakaipa chikamuwira panzira yamunofamba, ipapo\x + 42.4; 44.29.\x* muchaburusira vhudzi rangu jena kuguva nekurwadziwa\x + 37.35; 44.31.\x*.
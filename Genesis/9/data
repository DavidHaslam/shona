\c 9
\s Sungano pakati paNowa naMwari
\p
\v 1 Zvino Mwari wakaropafadza Nowa nevanakomana vake, akati kwavari: Berekanai muwande muzadze nyika.
\v 2 Nekutyiwa kwenyu nekuvhundukwa kwenyu kuchava pamusoro pemhuka imwe neimwe yenyikaepamusoro peshiri imwe neimwe yedenga; chose chinokambaira pasi, nehove dzose dzegungwa, zvinopiwa pamaoko enyu.
\v 3 Choga choga chinofamba chipenyu chi­chava chikafu chenyu; kunyange miriwo mitema ndakupa zvose.
\v 4 Asi nyama, kana ine upenyu hwayo, ropa rayo, musadya.
\v 5 Zvino zvirokwazvo ropa renyu, reupenyu hwenyu, ndicharitsvaka; paruoko rwechipenyu chipi nechipi; ndicharitsvaka, neparuoko rwemunhu; paruoko rwehama yeumwe neumwe; ndichatsvaka upenyu hwemunhu.
\v 6 Ani naani anoteura ropa remunhu, nemunhu richateurwa ropa rake; ne­kuti nemufananidzo waMwari wakaita munhu.
\v 7 As imwi berekanai, muwande, berekanai zvikuru panyika, muwande mairi.
\p
\v 8 Zvino Mwari wakataura kunaNowa neva­nakomana vake vaiva vanaye, akati:
\v 9 Zvino ini, tarirai, ini ndinogadza sungano yangu nemwi nembeu yenyu inokuteverai;
\v 10 ne­chipenyu chimwe nechimwe chinemwi, cheshiri, nezvipfuwo, nemhuka ipi neipi yenyika inemwi; zvose zvinobuda paareka, kumhuka ipi neipi yepanyika.
\v 11 Uye ndichamisa sungano yangu nemwi; nenyama yose haingazopedzwizve nemvura zhinji: mvura zhinji haingazovepozve kuti ipara­dze nyika.
\v 12 Ipapo Mwari akati, Ndi­cho chiratidzo chesungano yandinoita pakati pangu nemwi nezvipenyu zvose zvinemi kusvikira kumarudzi asingaperi.
\v 13 Ndinoisa muraraungu wangu mugore, kuti chive chiratidzo chesungano pakati pangu nenyika.
\v 14 Zvino ndichati kana ndikauyisa gore pamusoro penyika, mu­raraungu uyu ukaonekwa mugore,
\v 15 ndi­charangarira sungano yangu iri pakati pangu nemi, napakati pezvipenyu zvose zvenyama, mvura haichazovi zhinjizve kuti iparadze zvose zvenyama.
\v 16 Mura­raungu uchavapo mugore; ndichautarira, kuti ndirangarire sungano isingaperi pa­kati paMwari nezvipenyu zvose zve­nyama zviri panyika.
\v 17 Mwari akati kuna Nowa, Ndicho chiratidzo chesu­ngano yandakaita pakati pangu nezvose zvenyama zviri panyika.
\s Vanakomana vaNowa
\p
\v 18 Vanakomana vaNowa vakabuda muareka ndivava: Shemu, naHamu, naJafeti; Hamu ndiye baba vaKanani.
\v 19 Ndivava vakanga vari vanakomana vaNowa; nyika yose yakazadzwa navo.
\s Kutadza kwaNowa nokutukwa kwaKanani
\p
\v 20 Nowa akatanga kuva murimi, aka­rima munda womuzambiringa;
\v 21 akamwa waini, akabatwa, akazvifukura mutende rake.
\v 22 Zvino Hamu, baba vaKanani, akaona kusasimira kwababa vake, akazi­visa vakuru vake vaviri.
\v 23 Ipapo Shemu naJafeti vakatora nguvo, vakaiisa pamafu­dzi avo, vakaenda manhenda shure, va­kafukidzira kusasimira kwababa vavo; zviso zvavo zvakanga zvakatarira shure, vakasaona kusasimira kwababa vavo.
\v 24 Zvino Nowa akamuka pawaini yake, akaziva zvaakaitirwa nomwanako­mana wake muduku,
\v 25 akati, Kanani ngaatukwe; achava muranda wavaranda kuvakuru vake.
\v 26 Akati, Jehovha Mwari waShemu ngaakudzwe, Kanani ngaave muranda wake.
\v 27 Mwari ngaakurise Jafeti, ngaagare mumatende aShemu, Kanani ngaave muranda wake.
\p
\v 28 Nowa akagara shure kwemvura zhi­nji makore ana mazana matatu namakumi mashanu.
\v 29 Mazuva ose Noa aiva mazana mapfumbamwe nemakumi ma­shanu, akafa.

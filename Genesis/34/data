\c 34
\s Dhina nevanhu veShekemu
\p
\v 1 Zvino Dhina mwanasikana waRea, waakaberekera Jakove, akabuda kunoona vakunda venyika iyoyo.
\v 2 Zvino Shekemu mwanakomana waHamori muHivhi, muchinda wenyika, wakamuona, akamutora, ndokurara naye, ndokumudzikisira.
\v 3 Mweya wake ndokunamatira pana Dhina mukunda waJakove, ndokuda musikana, ndokutaura kumoyo wemusikana.
\v 4 Zvino Shekemu wakataura kuna baba vake Hamori achiti: Nditorerei musikana uyo ave mukadzi \add wangu\add*.
\p
\v 5 Zvino Jakove wakanzwa kuti wakasvibisa Dhina mukunda wake; zvino vanakomana vake vakange vari kuzvipfuwo zvake kusango; Jakove ndokunyarara kusvikira vauya.
\v 6 Hamori baba vaShekemu ndokubuda vakaenda kuna Jakove kunotaurirana naye.
\v 7 Zvino vanakomana vaJakove vakati vachi\add zvi\add*nzwa vakauya vachibva kusango; zvino varume ava vakarwadziwa, vakatsamwa zvikuru, nokuti wakange aita upenzi pakati paIsraeri nekurara nemukunda waJakove; chinhu chisingafaniri kuitwa saizvozvo.
\v 8 Zvino Hamori wakataurirana navo achiti: Shekemu mwanakomana wangu, moyo wake unoda mukunda wenyu; domupai henyu iye ave mukadzi \add wake\add*.
\v 9 Uye waniranai nesu, tipei vakunda venyu, mugozvitorera vakunda vedu.
\v 10 Uye garai nesu, uye nyika ichava pamberi penyu; garai mutengeserane, mupfuwe mairi.
\p
\v 11 Shekemu ndokuti kuna baba ve\add musikana\add* nekuhanzvadzi dzake: Ngandiwane nyasha pameso enyu; uye chamuchareva kwandiri, ndichapa.
\v 12 Pamhidzirai zvikuru kwandiri roora nechipo; uye ndichapa sezvamunoreva kwandiri; asi ndipei musikana ave mukadzi \add wangu\add*.
\p
\v 13 Vanakomana vaJakove ndokupindura Shekemu naHamori baba vake, neunyengeri, ndokuti, nokuti wakasvibisa hanzvadzi yavo Dhina,
\v 14 ndokuti kwavari: Hatigoni kuita chinhu ichi, kupa hanzvadzi yedu kumunhu une ganda repamberi, nokuti chinyadzo kwatiri.
\v 15 Asi nechinhu ichi tingatenderana nemwi, kana mukava sesu, kuti murume umwe neumwe wekwenyu adzingiswe,
\v 16 zvino tichakupai vakunda vedu, nesu vakunda venyu tichazvitorera; uye tichagara nemwi uye tichava rudzi rumwe.
\v 17 Asi kana musingatitereri mukadzingiswa, zvino tichatora mukunda wedu tiende.
\p
\v 18 Mashoko avo akava akanaka pameso aHamori, nepameso aShekemu, mwanakomana waHamori.
\v 19 Jaya harina kunonoka kuita chinhu ichi, nokuti waifarira mukunda waJakove; uye waikudzwa kupfuura imba yese   yababa vake.
\v 20 Zvino Hamori wakasvika, naShekemu mwanakomana wake, kusuwo reguta ravo, ndokutaurirana nevarume veguta ravo, vachiti:
\v 21 Varume ava vane rugare nesu; naizvozvo ngavagare munyika, vagotengeseranamo; nokuti nyika, tarirai, yakafara mativi ese   pamberi pavo; vakunda vavo tichavatora vave vakadzi \add vedu\add*, nevakunda vedu tichavapa ivo.
\v 22 Pachinhu ichi chete varume vachatenderana nesu, kugara nesu, \add ne\add*kuva rudzi rumwe, kana murume wese   wedu adzingiswa, sezvavakadzingiswa ivo.
\v 23 Mombe dzavo nenhumbi dzavo nezvipfuwo zvavo zvese hazvichavi zvedu here? Ngatitenderane navo kwega, vagogara nesu.
\v 24 Zvino vakateerera kuna Hamori nekuna Shekemu mwanakomana wake, vese vaibuda pasuwo reguta rake, murume umwe neumwe, vakadzingiswa, vese vaibuda pasuwo reguta rake.
\p
\v 25 Zvino zvakaitika nezuva retatu vachiri pakurwadziwa, kuti vanakomana vaviri vaJakove, Simioni naRevhi, hanzvadzi dzaDhina, vakatora umwe neumwe munondo wake, vakanyangira guta, ndokuuraya varume vese.
\v 26 Ndokuuraya Hamori naShekemu mwanakomana wake nekwakapinza kwemunondo, vakabudisa Dhina mumba maShekemu, ndokubuda.
\v 27 Vanakomana vaJakove vakauya pamusoro pevakauraiwa, ndokupamba guta, nokuti vakange vasvibisa hanzvadzi yavo.
\v 28 Vakatora makwai avo nemombe dzavo nembongoro dzavo nezvaiva muguta nezvaiva kusango,
\v 29 nefuma yavo yose, nevana vavo vadiki vese, nevakadzi vavo vakatapa vakapamba, nezvinhu zvese zvaiva mumba.
\p
\v 30 Jakove ndokuti kuna Simioni nekuna Revhi: Manditambudza, nekundinhuwisa pakati pevagari vemunyika ino, pakati pevaKenani nevaPerezi; zvino ini ndiri mushoma pauwandu, vachandiunganira, vagondirova; ndigoparadzwa ini neimba yangu.
\p
\v 31 Ivo ndokuti: Aite hanzvadzi yedu sechifeve here?

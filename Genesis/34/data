\c 34
\s Dhina nevanhu veShekemu
\p
\v 1 Zvino Dhina mwanasikana waRea, waakaberekera Jakobho, aka­buda kunoona vakunda venyika iyoyo.
\v 2 Uye Shekemu mwanakomana waHa­mori muHivhi, muchinda wenyika, wakamuona; akamutora, akarara naye, akamufumura.
\v 3 Mweya wake ndokunamatira panaDhina, mukunda waJakobho, ndokuda musikana, akataura kumoyo wemusikana.
\v 4 Zvino Shekemu ndokutaura kuna baba vake Hamori achiti: Ndi­torerei musikana uyo ave mukadzi \add wa­ngu\add*.
\p
\v 5 Zvino Jakobho wakanzwa kuti akasvibisa Dhina mukunda wake; zvino vanakomana vake vakange vari kuzvipfuwo zvake kusango, Jakobho ndokunyarara kusvikira vauya.
\v 6 Hamori baba vaShe­kemu vakabuda vakaenda kuna Jakobho kunotau­rirana naye.
\v 7 Vakati vachinzwa izvozvo vanakomana vaJakobho vakauya vachi­bva kusango; zvino varume ava vakazarirwa kwazvo, vakatsamwa zvi­kuru nekuti wakange aita upenzi pakati pevaIsiraeri nekurara nemukunda waJakobho; chinhu chisingafaniri kuitwa saizvozvo.
\v 8 Zvino Ha­mori wakataurirana navo achiti: Shekemu mwanakomana wangu, moyo wake unodokwairira mukunda wenyu; domupai he­nyu iye ave mukadzi \add wake\add*.
\v 9 Uye waniranai nesu, tipei vakunda venyu, mugozvitorera vakunda vedu.
\v 10 Uye garai henyu nesu, nyika ichava pamberi penyu; garai mutengeserane, mupfuwe mairi.
\p
\v 11 Shekemu ndokuti kuna baba ve\add musikana\add* nekuhanzvadzi dzake, Ngandiwane nyasha pameso enyu; uye chamuchareva kwandiri, ndichakupai.
\v 12 Pamhidzirai zvikuru kwandiri roora nechipo; uye ndichapa sezvamuchareva kwandiri; asi ndipei musikana ave mukadzi \add wangu\add*.
\p
\v 13 Vanakomana vaJakobho ndokupi­ndura Shekemu naHamori baba vake, neunyengeri, vakati, nekuti wakasvibisa hanzvadzi yavo Dhina,
\v 14 ndokuti kwavari: Hatingagoni kuita chinhu ichi, kupa hanzvadzi yedu munhu une ganda repamberi, nekuti chinyadzo kwatiri.
\v 15 Asi nechinhu ichi tingatenderana nemwi, kana mukava sesu, kuti murume umwe neumwe wekwenyu adzingiswe,
\v 16 zvino ticha­kupai vakunda vedu, nesu vakunda venyu tizvitorere; uye tichagara nemwi tive rudzi rumwe.
\v 17 Asi kana musingatitereri mukadzingiswa, tichatora mukunda wedu tiende.
\p
\v 18 Mashoko avo akava akanaka pameso aHamori, nepameso aShekemu, mwanakomana waHamori.
\v 19 Jaya harina kunonoka kuita chinhu ichi, nekuti waifarira muku­nda waJakobho; uye waiku­dzwa kupfuura imba yose yababa vake.
\p
\v 20 Zvino Hamori wakasvika, naShekemu mwa­nakomana wake, kusuwo reguta ravo, ndokutaurirana nevanhu veguta ravo vachiti:
\v 21 Varume ava vane rugare nesu; naizvozvo ngavagare munyika, vagotengeseranamo; nekuti nyika, tarirai, yakafara pamberi pavo; vakunda vavo tichavatora vave vakadzi \add vedu\add*, nevakunda vedu tichavapa ivo.
\v 22 Asi pachinhu ichi chete varume vachatenderana nesu, kugara nesu, nekuva serudzi ru­mwe, kuti murume wose wedu adzingiswa, sezvavakadzingiswa ivo.
\v 23 Ko mo­mbe dzavo, nenhumbi dzavo, nezvipfuwo zvavo zvose hazvichavi zvedu here? Ngatitenderane navo koga, vagogara nesu.
\v 24 Zvino vakateerera Hamori naShe­kemu mwanakomana wake, vose vaibuda pasuwo reguta rake, ndokudzingiswa, murume umwe neumwe, vose vaibuda pasuwo reguta rake.
\p
\v 25 Zvino zvakaitika nezuva retatu vachiri paku­rwadziwa, vanakomana vaviri vaJako­bho, Simioni naRevhi, hanzvadzi dzaDhina, vakatora umwe neumwe munondo wake, vakanyangira guta, ndokuuraya varume vose.
\v 26 Ndokuuraya Hamori naShekemu mwanakomana wake, nekwakapinza kwemunondo, vakabudisa Dhina mumba maShekemu, va­kabuda.
\v 27 Vanakomana vaJakobho vakauya pamusoro pevakauraiwa, vakapamba guta, nekuti vakange vasvibisa hanzvadzi yavo.
\v 28 Vakatora makwai avo nemombe dzavo nembongoro dzavo nezvaiva muguta nezvaiva kusango;
\v 29 nefuma yavo yose, nevana vavo vaduku vose, nevakadzi vavo vakavatapa vakapamba, nezvinhu zvose zvaiva mudzimba.
\p
\v 30 Jakobho ndokuti kuna Simioni naRevhi: Manditambudza, nekundinhuwisa pakati pevagari vemunyika ino, pakati pevaKanani nevaPerezi; ini ndiri mushoma pauwandu, vachandiunganira, vagondirova; ndichaparara ini neimba yangu.
\p
\v 31 Ivo ndokuti: Aite hanzvadzi yedu sechifeve here?

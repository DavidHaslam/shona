\c 34
\s Dhina navanhu veShekemu
\p
\v 1 Zvino Dhina, mwanasikana waRea, waakaberekera Jakobho, aka­buda kundoona vakunda venyika iyoyo.
\v 2 Ipapo Shekemu, mwanakomana waHa­mori, muHivhi, muchinda wenyika, aka­muona; akamutora, akavata naye, akamu­nyadza.
\v 3 Mweya wake ukanamatira Dhina, mukunda waJakobho, akamuda musikana uyo, akataura zvakafadza moyo womusikana.
\v 4 Zvino Shekemu akataura nababa vake, Hamori akati, Ndi­torerei musikana uyo, ave mukadzi wa­ngu.
\p
\v 5 Zvino Jakobho akanzwa kuti aka­chinyira Dhina, mukunda wake; vanakomana vake vakanga vari kuzvipfuwo zvake kusango, Jakobho akanyarara hake kusvikira vauya.
\v 6 Hamori, baba vaShe­kemu, vakaenda kuna Jakobho kundotau­rirana naye.
\v 7 Vakati vachinzwa izvozvo vanakomana vaJakobho vakauya vachi­bva kusango; zvino varume ava vakanga vane shungu kwazvo, vakatsamwa zvi­kuru, nokuti akanga aita chinhu chakaipa kwazvo pakati pavaIsiraeri kuti avate nomukunda waJakobho; chinhu icho cha­kanga chisingafaniri kuitwa.
\v 8 Zvino Ha­mori akataurirana navo, akati, Mweya womwanakomana wangu, Shekemu, unoshuva mukunda wenyu; domupai he­nyu iye, ave mukadzi wake.
\v 9 Wananai henyu nesu, tipei vakunda venyu, mugo­tora vakunda vedu.
\v 10 Garai henyu nesu, nyika ichava pamberi penyu; garaimo, mushambadzire, muzviunganidziremo fuma.
\p
\v 11 Ipapo Shekemu akati kuna baba vake nokuhanzvadzi dzake, Ndiwane hangu nyasha kwamuri; zvamunoreva kwandiri, ndichakupai.
\v 12 Kumbirai he­nyu kwandiri roora guru nechipo chi­kuru; zvamunoreva kwandiri ndichaku­pai; asi ndipei musikana ave mukadzi wangu.
\p
\v 13 Ipapo vana vaJakobho vakapi­ndura Shekemu naHamori, baba vake, nokunyengera, vakataura nokuti akanga achinyira hanzvadzi yavo Dhina,
\v 14 vakati kwavari, Hatingagoni kuita chinhu ichi, kuti tipe munhu asina kudzingiswa hanzvadzi yedu, nokuti izvozvi zvinga­tinyadza;
\v 15 tingatenderana nemwi koga kana mukaita chinhu ichi, kuti muve sesu, murume mumwe nomumwe ari kwamuri adzingiswe;
\v 16 ipapo isu ticha­kupai vakunda vedu, nesuo tichatora vakunda venyu; tigare nemi, tive sava­nhu vamwe.
\v 17 Kana musingatitereri, kuti mudzingiswe, tichatora mukunda wedu, tikabva.
\p
\v 18 Mashoko avo akafadza Hamori naShekemu, mwanakomana waHamori.
\v 19 Jaya harina kunonoka kuita chinhu ichocho, nokuti akanga achifarira muku­nda waJakobho; naiye akanga achiku­dzwa kupfuura vose veimba yose yababa vake.
\p
\v 20 Zvino Hamori naShekemu, mwa­nakomana wake, vakauya kusuo reguta ravo, vakataurirana navanhu veguta ravo vakati,
\v 21 Vanhu ava vane rugare nesu; naizvozvo ngavagare havo munyika ino, vashambadziremo; nokuti tarirai nyika inovaringana; ngatitore vakunda vavo vave vakadzi vedu, nesu tivape vakunda vedu.
\v 22 Asi vanhu ava vachatenderana nesu kugara nesu, nokuita savanhu va­mwe nesu, koga kana tichiita chinhu ichi, kuti varume vose kwatiri vadzingi­swe, sezvavakadzingiswa ivo.
\v 23 Ko mo­mbe dzavo, nefuma yavo, nezvipfuwo zvavo zvose hazvichavi zvedu here? Ngatitenderane navo koga, vagogara nesu.
\v 24 Zvino vose vaibuda pasuo re­guta rake vakateerera Hamori, naShe­kemu, mwanakomana wake; ipapo va­rume vose vakadzingiswa, vose vaibuda pasuo reguta rake.
\p
\v 25 Zvino pazuva retatu, vachiri paku­rwadziwa, vanakomana vaviri vaJako­bho, Simiyoni naRevhi, hanzvadzi dzaDhina, vakatora mumwe nomumwe munondo wake, vakapinda muguta vanhu vasingarindiri, vakauraya varume vose.
\v 26 Vakauraya Hamori naShekemu, mwa­nakomana wake, neminondo inopinza, vakatora Dhina mumba maShekemu, va­kaenda.
\v 27 Vanakomana vaJakobho va­kaenda kune vakauraiwa, vakapamba guta, nemhaka yokuti vakanga vachinyira hanzvadzi yavo.
\v 28 Vakatora makwai avo, nemombe dzavo, nembongoro dzavo, nezvakanga zviri muguta, nezvakanga zviri kusango;
\v 29 vakatapa fuma yavo yose, navana vavo vaduku, navakadzi vavo, vakazviita mhambara, nezvinhu zvose zvakanga zviri mudzimba.
\p
\v 30 Ipapo Jakobho akati kuna Si­meoni naRevhi, Manditorera mufaro, zvamandinhuwisa pakati pavanhu vano­gara munyika ino, pakati pavaKanani navaPerezi; ini zvandiine vanhu va­shoma, vachandiunganira, vakandiu­raya; ndichaparadzwa ini neveimba ya­ngu.
\p
\v 31 Ivo vakati, Iye agoitireiko neha­nzvadzi yedu sezvinoitwa nechifeve?

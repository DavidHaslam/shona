\c 30
\p
\v 1 Zvino Rakeri akati achiona kuti wakange asingaberekeri Jakove, Rakeri wakagodora mukoma wake, ndokuti kuna Jakove: Ndipe vana; kana zvikasa\add daro\add* ndife.
\p
\v 2 Naizvozvo kutsamwa kwaJakove kwakapfutira Rakeri, ndokuti: Ndiri pachinzvimbo chaMwari here, wakakunyima chibereko chechizvaro?
\p
\v 3 Iye ndokuti: Tarira, murandakadzi wangu Bhiriha, pinda kwaari, kuti abereke pamabvi angu, neni ndivakwe kwaari.
\v 4 Zvino wakamupa Bhiriha, murandakadzi wake kuva mukadzi; Jakove ndokupinda kwaari.
\v 5 Zvino Bhiriha wakabata mimba, ndokuberekera Jakove mwanakomana.
\v 6 Rakeri ndokuti: Mwari wanditongera, uye wanzwa inzwi rangu, ndokundipa mwanakomana. Naizvozvo wakatumidza zita rake \add kuti\add* Dhani.
\v 7 Bhiriha murandakadzi waRakeri ndokubata mimbazve, ndokuberekera Jakove mwanakomana wechipiri.
\v 8 Zvino Rakeri wakati: Nemutsimba mukuru, ndakaita mutsimba nemukoma wangu, uye ndakakunda; ndokutumidza zita rake \add kuti\add* Nafutari.
\p
\v 9 Zvino Rea wakati achiona kuti wamira kubereka, wakatora Ziripa murandakadzi wake, akamupa kuna Jakove kuva mukadzi.
\p
\v 10 Zvino Ziripa murandakadzi waRea wakaberekera Jakove mwanakomana.
\v 11 Rea ndokuti: Rombo rakanaka rinouya. Ndokutumidza zita rake \add kuti\add* Gadhi.
\v 12 Ziripa, murandakadzi waRea ndokuberekera Jakove mwanakomana wechipiri.
\v 13 Rea ndokuti: Ndezvemufaro wangu, nokuti vakunda vachanditi ndine mufaro. Ndokutumidza zita rake Asheri.
\p
\v 14 Zvino Rubheni wakaenda pamazuva ekukohwa gorosi, ndokuwana mamandirakisi* mumunda, ndokuavigira mai vake Rea. Rakeri ndokuti kuna Rea: Dondipawo mamandirakisi emwanakomana wako.
\p
\v 15 Iye ndokuti kwaari: Chinhu chiduku here kuti wakatora murume wangu? Zvino woda kutorazve mamandirakisi emwanakomana wangu here? Rakeri ndokuti: Naizvozvo ucharara newe usiku huno nekuda kwemamandirakisi emwanakomana wako.
\p
\v 16 Jakove wakati achidzoka kubva kumunda madekwani, Rea ndokubuda kunomuchingamidza, ndokuti: Unofanira kupinda kwandiri, nokuti kukuhaya* ndakuhaya nemamandirakisi emwanakomana wangu. Ndokurara naye usiku ihwohwo.
\p
\v 17 Zvino Mwari wakanzwa Rea; iye ndokubata mimba, ndokuberekera Jakove mwanakomana wechishanu.
\v 18 Rea ndokuti: Mwari wandipa mubayiro wangu, nokuti ndakapa murandakadzi wangu murume wangu; ndokutumidza zita rake \add kuti\add* Isakari.
\v 19 Rea ndokubata mimbazve, ndokuberekera Jakove mwanakomana wechitanhatu.
\v 20 Rea ndokuti: Mwari wandipa chipo chakanaka; ikozvino murume wangu achagara neni, nokuti ndamuberekera vanakomana vatanhatu; ndokutumidza zita rake \add kuti\add* Zebhuroni.
\v 21 Zvino pashure akabereka mukunda, ndokutumidza zita rake \add kuti\add* Dhina.
\p
\v 22 Zvino Mwari wakarangarirawo Rakeri, Mwari ndokumunzwa, akazarura chibereko chake.
\v 23 Zvino wakabata mimba, ndokubereka mwanakomana, ndokuti: Mwari wabvisa chinyadzo changu.
\v 24 Ndokutumidza zita rake \add kuti\add* Josefa, achiti: Jehovha ngaawedzere kwandiri umwe mwanakomana.
\p
\v 25 Zvino zvakaitia Rakeri abereka Josefa, kuti Jakove wakati kuna Rabhani: Ndiregei ndiende kuti ndiende kunzvimbo yekwedu nekunyika yekwedu.
\v 26 Ipai \add kwandiri\add* vakadzi vangu nevana vangu, vandakakushandirai kuti ndiende, nokuti imwi munoziva basa rangu randakakubatirai.
\p
\v 27 Rabhani ndokuti kwaari: Kana hangu ndawana nyasha pameso ako; ndaona nekutarisa kuti Jehovha wakandiropafadza nekuda kwako.
\v 28 Akatiwo: Nditemere mubayiro wako, ndigo\add ku\add*pa.
\p
\v 29 Iye ndokuti kwaari: Imwi munoziva kuti ndakakushandirai sei, uye kuti zvipfuwo zvenyu zvaiva zvakadii neni.
\v 30 Nokuti zvishoma zvamaiva nazvo ndisati \add ndasvika\add*, zvino zvakawanda zvikava chaunga; Jehovha ndokukuropafadzai pakusvika kwangu; zvino ini ndichabatira imba yangu rinhiwo?
\v 31 Iye ndokuti: Ndichakupei? Jakove ndokuti: Hamungandipi chinhu; kana mukandiitira chinhu ichi, ndichafudzazve nekuchengeta mapoka enyu.
\v 32 Ndichagura nepakati peboka renyu rose nhasi, ndichibvisapo gwai rimwe nerimwe rine mavara nerine makwapa, negwai rimwe nerimwe resvundu pakati pemakwai, nedzine mavara nedzine makwapa pakati pembudzi; zvigova mubayiro wangu.
\v 33 Zvino kururama kwangu kuchandipupurira pazuva rinouya, kana muchiuira mubayiro wangu pamberi pechiso chenyu; zvose zvisina mavara nemakwapa pakati pembudzi, nezvisvundu pamakwai, zvinenge zvabiwa kana zviri kwandiri.
\p
\v 34 Rabhani ndokuti: Tarira, haiwa, ngazvive maererano neshoko rako.
\v 35 Zvino nemusi iwoyo wakatsaura nhongo dzakange dzine mitsetse nedzine makwapa, nenhunzvi dzose dzakange dzine mavara nedzine makwapa, chose chakange chine chichena, nechisvundu pamakwai, ndokupa paruoko rwevana vake.
\v 36 Akaisa chinhambwe chemazuva matatu pakati pake naJakove. Jakove ndokufudza boka raRabhani rakange rasara.
\p
\v 37 Zvino Jakove wakazvitorera matanda manyoro emupopura* neemuarimondi neasina makwande, ndokusvuura mitaro michena paari, akaonesa kuchena kwakange kuri pamanda.
\v 38 Ndokuisa matanda aakange asvuura pamigero muzvinwiro pakanangana nemapoka paiuya mapoka kuzomwa; kuti abate mazamu pakuuya kwawo kuzomwa.
\v 39 Zvino mapoka akabata zamu pamberi pematanda, mapoka ndokubereka zvine mitsetse nezvine mavara nezvine makwapa.
\p
\v 40 Zvino Jakove wakaparadzanisa makwayana, ndokutaridza zviso zvemapoka kune zvaiva nemitsetse nezvose zvisvundu paboka raRabhani; ndokuisa mapoka ake ari oga; akasaaisawo kuzvipfuwo zvaRabhani.
\p
\v 41 Zvino zvakaitika pose akasimba eboka paaibata zamu, kuti Jakove wakaisa matanda pamberi pemeso eboka pamigero, kuti zviteverwe pakati pematanda.
\v 42 Asi kana boka risina simba haana ku\add a\add*isa; naizvozvo zvakange zvisina simba zvakange zviri zvaRabhani, uye zvakasimba zvaJakove.
\v 43 Zvino murume akava mukuru kwazvo, akava nemapoka mazhinji nevaranda nevarandakadzi nemakamera nemadhongi.

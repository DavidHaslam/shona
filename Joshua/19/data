\c 19
\s Mugove waSimioni
\p
\v 1 Zvino mujenya wechipiri wakauya ukaenda kuna Simioni, werudzi rwevana vaSimioni zvichienderana nemhuri dzavo. Zvino nhaka yavo yaiva pakati penhaka yevana vaJudha.
\v 2 Panhaka yavo vakange vane Bheeri-shebha neShebha neMoradha,
\v 3 neHazari-shuari neBhara neEzemi,
\v 4 neEritoradhi neBheturi neHorima,
\v 5 neZikiragi neBheti-Marikabhoti neHazari-susa,
\v 6 neBheti-Mebhaoti neSharuheni; maguta gumi nematatu nemisha yawo.
\v 7 Aini, Rimoni neEteri neAshani; maguta mana nemisha yawo.
\v 8 Nemisha yese yakapoteredza maguta awa kusvika paBhaarati-Bheeri, Rama rechamhembe. Iyi inhaka yerudzi rwevana vaSimioni zvichienderana nemhuri dzavo.
\v 9 Nhaka yevana vaSimioni yakabva pamujenya wevana vaJudha, nokuti mugove wevana vaJudha waiva mukurusa kwavari; naizvozvo vana vaSimioni vakagara nhaka pakati penhaka yavo.
\s Nhaka yaZebhuruni
\p
\v 10 Zvino mujenya wechitatu wakapiwa kuvana vaZebhuruni zvichienderana nemhuri dzavo; uye muganhu wenhaka yavo wakasvika paSaridhi.
\v 11 Zvino muganhu wavo wakakwira kumavirazuva nepaMarara, ndokusenerera paDhabhesheti, ndokusenerera parwizi rwuri pamberi peJokineamu;
\v 12 ndokudzoka kubva paSaridhi nechekumabvazuva kwakananga kunobuda zuva, kusvika kumuganhu weKisiroti-Tabhori, ndokubuda kuenda kuDhabherati, ndokukwira kuJafia;
\v 13 zvino kubva ipapo wakapfuura nekumabvazuva kuenda kuGatiheferi kusvika paEti-Kazini, ndokubuda kuenda paRimoni, ndokudzokera paNea.
\v 14 Zvino muganhu wakapoteredza kumaodzanyemba kuenda kuHanatoni, uye kubuda kwawo kwaiva pamupata weJifitaeri.
\v 15 Uye Katati neNaharari neShimironi neIdhara neBheterehemu; maguta gumi nemaviri pamwe nemisha yawo.
\v 16 Iyi inhaka yevana vaZebhuruni, zvichienderana nemhuri dzavo, maguta awa pamwe nemisha yawo.
\s Nhaka yaIsaskari
\p
\v 17 Mujenya wechina wakabudira Isaskari, wevana vaIsaskari zvichienderana nemhuri dzavo.
\v 18 Zvino muganhu wavo waiva Jezireeri, neKesuroti neShunemi,
\v 19 neHafaraimi neShioni neAnaharati,
\v 20 neRabhiti neKishioni neEbhesi,
\v 21 neRemeti neEniganimi neEni-hadha neBheti-Pazezi;
\v 22 muganhu ndokusenerera paTabhori neShahazuma neBheti-Shemeshi; uye kubuda kwemuganhu wavo kwaiva paJoridhani; maguta gumi nematanhatu nemisha yawo.
\v 23 Iyi inhaka yerudzi rwevana vaIsaskari zvichienderana nemhuri dzavo, maguta nemisha yawo.
\s Nhaka yaAsheri
\p
\v 24 Mujenya wechishanu wakauya ndokuenda kurudzi rwevana vaAsheri zvichienderana nemhuri dzavo.
\v 25 Zvino uganhu wavo waiva Herikati neHari neBheteni neAkishafi,
\v 26 neAramereki neAmadhi neMishiari ndokusenerera paKarimeri kumavirazuva, uye kuShihori-Ribhinati;
\v 27 ndokudzokera kunobuda zuva kuBheti-Dhagoni ndokusvika kuZebhuruni, nekumupata weJifitaeri kwakananga kumaodzanyemba ndokuenda kuBheti-Emeki neNeiyeri, nokubudira kuKabhuri kuruboshwe,
\v 28 neEbhuroni neRehobhi neHamoni neKana, kusvika paZidhoni guru.
\v 29 Zvino muganhu wakadzokera kuRama, nekuguta rakashoshewa reTire; muganhu ndokudzokera kuHosa, nuye kubuda kwawo kwaiva pagungwa, uchibva dunhu kuenda paAkizibhi;
\v 30 uye Uma neAfeki neRehobhi; maguta makumi maviri nemaviri nemisha yawo.
\v 31 Iyi inhaka yerudzi rwevana vaAsheri zvichienderana nemhuri dzavo maguta awa nemisha yawo.
\s Nhaka yaNafutari
\p
\v 32 Mujenya wechitanhatu wakauya ndokuenda kuvana vaNafutari, wevana vaNAfutari zvichienderana nemhuri dzavo.
\v 33 Zvino muganhu wavo waiva kubva paHerefi, kubva pamuouki weZaananimi, neAdhami-Nekebhi, neJabhuneeri, kusvika paRakumi, uye kubuda kwawo kwaiva paJoridhani.
\v 34 Zvino muganhu wakadzoka kumavirazuva, kuenda kuAzinoti-Tabhori; ndokubuda kuenda Hukoki; ndokusenerera kuZebhuruni kuchamhembe, ndokusenerera kuAsheri kumavirazuva, nekuJudha paJoridhani kunobuda zuva.
\v 35 Zvino maguta aiva akashoshewa \add aiva\add* Zidhimu neZera neHamati, Rakati neKinereti,
\v 36 neAdhama neRama neHazori,
\v 37 neKedheshi neEdhirei neEni-harori,
\v 38 neIroni neMigadhari-Eri, Horemu neBheti-Anati neBheti-Shemeshi; maguta gumi nemapfumbamwe nemisha yawo.
\v 39 Iyi inhaka yerudzi rwevana vaNafutari zvichienderana nemhuri dzavo, maguta nemisha yawo.
\s Nhaka yaDhani
\p
\v 40 Mujenya wechinomwe wakauya ndokuenda kurudzi rwevana vaDhani zvichienderana nemhuri dzavo.
\v 41 Zvino muganhu wenhaka yavo \add waiva\add* Zora neEshitaori neIri-Shemeshi;
\v 42 neShaarabhini neAjaroni neJitira,
\v 43 neEroni neTimuna neEkironi,
\v 44 neEriteke neGibhetoni neBhaarati,
\v 45 neJehudhi neBhene-Bheraki neGati-Rimoni,
\v 46 neMejarikoni neRakoni nemuganhu wakatarisana neJopa.
\v 47 Asi miganhu wevana vaDhani wakauya \add uri mudikisa\add*; naizvozvo vana vaDhani vakasimuka kunorwisana neReshemi, varitapa vakarirova nekunopinza kwemunondo, ndokuigara nhaka ndokugaramo; ndokutumidza Reshemi Dhani, nezita rababa vavo Dhani.
\v 48 Iyi inhaka yerudzi rwevana vaDhani zvichienderana nemhuri dzavo, maguta awa nemisha yawo.
\s Joshua anopiwa Timunati-Sera
\p
\v 49 Naizvozvo vakapedza kugovera nyika, yakange iri nhaka yavo nemiganhu yayo; vana vaIsraeri vakapa Joshua mwanakomana waNuni nhaka yake pakati pavo;
\v 50 sezvavakange varairwa naJehovha, vakamupa guta raakakumbira, Timunati-sera, panyika yamakomo yaEfuremu; akavaka guta iro, akagaramo.
\p
\v 51 Ndidzo nhaka dzakagoverwa nemijenya paShiro pamberi paJehovha, pamukova wetende rokusangana, nomupristi Eriazari, naJoshua mwanakomana waNuni, navakuru vedzimba dzamadzibaba amarudzi avana vaIsraeri, kuti dzive nhaka dzavo. Naizvozvo vakapedza kugovera nyika.

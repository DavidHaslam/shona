\c 19
\s Nhaka waSimioni
\p
\v 1 Zvino mujenya wechipiri wakabudira ukaenda kuna Simioni, werudzi rwevana vaSimioni zvichienderana nemhuri dzavo. Zvino nhaka yavo yaiva pakati penhaka yevana vaJudha.
\v 2 Panhaka yavo vakange vane Bheeri-Shebha, neShebha, neMoradha,
\v 3 neHazari-Shuari, neBhara, neEzemi,
\v 4 neEritoradhi, neBheturi, neHorima,
\v 5 neZikiragi, neBheti-Marikabhoti, neHazari-Susa,
\v 6 neBheti-Mebhaoti, neSharuheni: Maguta gumi nematatu pamwe nemisha yawo.
\v 7 Aini, Rimoni, neEteri, neAshani: Maguta mana pamwe nemisha yawo.
\v 8 Nemisha yese yakapoteredza maguta awa kusvika paBhaarati-Bheeri, Rama rechamhembe. Iyi inhaka yerudzi rwevana vaSimioni zvichienderana nemhuri dzavo.
\v 9 Nhaka yevana vaSimioni yakabva pamugove wevana vaJudha, nokuti mugove wevana vaJudha waiva mukurusa kwavari; naizvozvo vana vaSimioni vakagara nhaka pakati penhaka yavo.
\s Nhaka yaZebhuruni
\p
\v 10 Zvino mujenya wechitatu wakauya kuvana vaZebhuruni zvichienderana nemhuri dzavo; uye muganhu wenhaka yavo wakasvika paSaridhi.
\v 11 Zvino muganhu wavo wakakwira kumavirazuva neMarara, ndokusenerera paDhabhesheti, ndokusenerera parwizi rwuri pamberi peJokineamu;
\v 12 ndokudzoka kubva paSaridhi nechekumabvazuva kwakananga kunobuda zuva, kusvika kumuganhu weKisiroti-Tabhori, ndokubuda kuenda kuDhabherati, ndokukwira kuJafia;
\v 13 zvino kubva ipapo wakapfuura nechekumabvazuva kwakatarisa mabvazuva kuenda kuGati-Heferi paEti-Kazini, ndokubuda paRimoni-Metoari paNea.
\v 14 Zvino muganhu wakapoteredza kumaodzanyemba kuenda kuHanatoni; uye kubuda kwawo kwaiva pamupata weJifita-Eri.
\v 15 Uye Katati neNaharari neShimironi neIdhara neBheterehemu: Maguta gumi nemaviri pamwe nemisha yawo.
\v 16 Iyi inhaka yevana vaZebhuruni, zvichienderana nemhuri dzavo, maguta awa pamwe nemisha yawo.
\s Nhaka yaIsaskari
\p
\v 17 Mujenya wechina wakabudira Isaskari, wevana vaIsaskari zvichienderana nemhuri dzavo.
\v 18 Zvino muganhu wavo waiva Jezireeri, neKesuroti, neShunemi,
\v 19 neHafaraimi, neShioni, neAnaharati,
\v 20 neRabhiti, neKishioni, neEbhesi,
\v 21 neRemeti, neEni-Ganimi, neEni-Hadha, neBheti-Pazezi.
\v 22 Muganhu ndokusenerera paTabhori neShahazuma neBheti-Shemeshi; uye kubuda kwemuganhu wavo kwaiva paJoridhani: Maguta gumi nematanhatu pamwe nemisha yawo.
\v 23 Iyi inhaka yerudzi rwevana vaIsaskari zvichienderana nemhuri dzavo, maguta pamwe nemisha yawo.
\s Nhaka yaAsheri
\p
\v 24 Mujenya wechishanu wakauya ndokuenda kurudzi rwevana vaAsheri zvichienderana nemhuri dzavo.
\v 25 Zvino muganhu wavo waiva Herikati, neHari, neBheteni, neAkishafi,
\v 26 neAramereki, neAmadhi, neMishiari; ndokusenerera paKarimeri kumavirazuva, uye kuShihori-Ribhinati;
\v 27 ndokudzokera kunobuda zuva kuBheti-Dhagoni, ndokusvika kuZebhuruni, nekumupata weJifita-Eri kwakananga kumaodzanyemba paBheti-Emeki neNeiyeri, nekubudira kuKabhuri kuruboshwe,
\v 28 neEbhuroni, neRehobhi, neHamoni, neKana, kusvika paZidhoni guru.
\v 29 Zvino muganhu wakadzokera kuRama, nekuguta rakashoshewa reTire; muganhu ndokudzokera kuHosa, uye kubuda kwawo kwaiva pagungwa, uchibva padunhu kuenda paAkizibhi;
\v 30 uye Uma neAfeki neRehobhi: Maguta makumi maviri nemaviri pamwe nemisha yawo.
\v 31 Iyi inhaka yerudzi rwevana vaAsheri zvichienderana nemhuri dzavo, maguta awa pamwe nemisha yawo.
\s Nhaka yaNafutari
\p
\v 32 Mujenya wechitanhatu wakauya ndokuenda kuvana vaNafutari, kuvana vaNafutari zvichienderana nemhuri dzavo.
\v 33 Zvino muganhu wavo waiva kubva paHerefi, kubva pamuouki paZaananimi, neAdhami-Nekebhi, neJabhuneeri, kusvika paRakumi; uye kubuda kwawo kwaiva paJoridhani.
\v 34 Zvino muganhu wakadzoka kumavirazuva, kuenda kuAzinoti-Tabhori; ndokubuda ipapo kuenda Hukoki; ndokusenerera kuZebhuruni kuchamhembe, ndokusenerera kuAsheri kumavirazuva, nekuJudha paJoridhani kunobuda zuva.
\v 35 Zvino maguta akashoshewa \add aiva\add* Zidhimu, Zera, neHamati, Rakati, neKinereti,
\v 36 neAdhama, neRama, neHazori,
\v 37 neKedheshi, neEdhirei, neEni-Hazori,
\v 38 neIroni, neMigadhari-Eri, Horemu, neBheti-Anati, neBheti-Shemeshi: Maguta gumi nemapfumbamwe pamwe nemisha yawo.
\v 39 Iyi inhaka yerudzi rwevana vaNafutari zvichienderana nemhuri dzavo, maguta nemisha yawo.
\s Nhaka yaDhani
\p
\v 40 Mujenya wechinomwe wakauya ndokuenda kurudzi rwevana vaDhani zvichienderana nemhuri dzavo.
\v 41 Zvino muganhu wenhaka yavo waiva Zora, neEshitaori, neIri-Shemeshi,
\v 42 neShaarabhini, neAjaroni, neJitira,
\v 43 neEroni, neTimuna, neEkironi,
\v 44 neEriteke, neGibhetoni, neBhaarati,
\v 45 neJehudhi, neBhene-Bheraki, neGati-Rimoni,
\v 46 neMe-Jarikoni, neRakoni, nemuganhu wakatarisana neJafo.
\v 47 Asi muganhu wevana vaDhani wakauya \add uri mudikisa \add*kwavari; naizvozvo vana vaDhani vakasimuka kunorwisana neReshemi, varitapa, vakarirova nekwakapinza kwemunondo, ndokurigara nhaka, ndokugaramo; ndokutumidza Reshemi Dhani, nezita raDhani baba vavo.
\v 48 Iyi inhaka yerudzi rwevana vaDhani zvichienderana nemhuri dzavo, maguta awa pamwe nemisha yawo.
\s Joshua anopiwa Timunati-Sera
\p
\v 49 Naizvozvo vakapedza kugara nhaka yenyika zvichienderana nemiganhu yayo; vana vaIsraeri vakapa Joshua mwanakomana waNuni nhaka pakati pavo.
\v 50 Maererano nekuraira kwaJehovha vakamupa guta raakakumbira, Timunati-Sera, panyika yezvikomo yaEfuremu; ndokuvaka guta, ndokugaramo.
\p
\v 51 Idzi inhaka Eriazari mupristi naJoshua mwanakomana waNuni nemisoro yemadzibaba erudzi rwevana vaIsraeri dzavakagova kuva nhaka nemujenya paShiro pamberi paJehovha pamukova wetende rekusangana. Naizvozvo vakapedza kugovera nyika.

\c 8
\s Kuputswa kweguta reAi
\p
\v 1 Zvino Jehovha wakati kuna Joshua: Usatya, kana kuvhunduswa; tora pamwe newe vanhu vese vehondo, zvino simukai mukwira kuAi; ona ndapa muruoko rwako mambo weAi nevanhu vake neguta rake nenyika yake.
\v 2 Zvino uchaitira Ai namambo waro sezvawakaitira Jeriko namambo waro; koga zvitapwa zvaro nemombe dzaro muchazvitorera kuva zvakajimbwa; uzviisire vavandiri muguta shure kwaro.
\p
\v 3 Naizvozvo Joshua wakasimuka nevanhu vese vehondo kuti vakwire kuAi; Joshua ndokusarudza varume zvuru makumi matatu vakasimba veumhare, ndokuvatuma usiku.
\v 4 Zvino wakavaraira achiti: Tarirai, muchavandira guta shure kweguta; musaenda kuresa neguta, asi gadzirirai mese.
\v 5 Zvino ini nevanhu vese vanene tichaswedera kuguta. Zvino zvichaitika pavachatibudira sepakutanga kuti isu tichatiza pamberi pavo.
\v 6 Zvino vachabuda shure kwedu kusvika tavakweva vabve muguta; nokuti vachati: Vanotiza pamberi pedu sepakutanga. Naizvozvo tichatiza pamberi pavo.
\v 7 Zvino imwi muchasimuka kubva pakuvandira ndokutapa guta nokuti Jehovha Mwari wenyu acharipa muruoko rwenyu.
\v 8 Zvino kuchati kana matapa guta kuti muchapisa guta nemoto, muchaita zvichienderana neshoko raJehovha. Onai ndakurairai.
\p
\v 9 Zvino Joshua wakavatuma ivo ndokuenda pakuvandira, ndokugara pakati peBheteri neAi kumavirazuva eAi; asi Joshua wakarara pakati pevanhu usiku uhwo.
\v 10 Zvino Joshua wakamuka mangwanani-ngwanani ndokuverenga vanhu, ndokukwira iye nevakuru vaIsraeri, pamberi pevanhu vakaenda kuAi.
\v 11 Nevanhu vese vehondo vaakange anavo vakakwira ndokuswedera vakauya pamberi peguta, ndokudzika matende kumaodzanyemba eAi. Zvino kwaiva nemupata pakati pake neAi.
\v 12 Zvino wakatora varume vanenge zvuru zvishanu ndokuvavandirisa pakati peBheteri neAi kumavirazuva eguta.
\v 13 Zvino vakati vamisa vanhu, hondo yese yaiva kumaodzanyemba eguta, nevavandiri vemavirazuva eguta, Joshua akaenda usiku uhwo pakati pemupata.
\v 14 Zvino zvakaitika mambo weAi paakazviona, kuti wakakurumidza ndokumuka mangwanani-ngwanani, nevarume veguta vakabudira hondo naIsiraeri, iye nevanhu vake vese, nenguva yakatarwa, pamberi pebani, asi iye haana kuziva kuti kune vavandiri seri kweguta.
\v 15 Zvino Joshua naIsraeri wese vakarohwa pamberi pavo, ndokutiza nenzira yerenje.
\v 16 Zvino vanhu vese vaiva muAi vakaunganidzwa kuteverera shure kwavo, zvino vakateverera shure kwaJoshua ndokukweverwa kure kubva muguta.
\v 17 Zvino hakuna kuva nemunhu wakasara muAi kana Bheteri asina kubuda kuteverera Israeri. Zvino vakasiya guta rakashama ndokuteverera shure kwaIsraeri.
\v 18 Zvino Jehovha wakati kuna Joshua: Tandavadzira pfumo riri muruoko rwako kuAi, nokuti ndaripa muruoko rwako. Joshua ndokutandavadzira pfumo raiva muruoko rwake kuguta.
\v 19 Zvino vavandiri vakasimuka nekukurumidza kubva panzvimbo dzavo, ndokumhanya paakangotandavadza ruoko rwake ndokupinda muguta, zvino vakaritapa, ndokukurumidza ndokupisa guta nemoto.
\v 20 Zvino varume veAi vakati vachicheuka, zvino onei utsi, zvino tarira, hweguta huchikwira kumatenga, zvino vakange vasina nzvimbo yavangatizira kuno kana uko; nevanhu vakange vatizira kurenje vakatendeukira mutevereri.
\v 21 Zvino Joshua naIsraeri wese vakati vaona kuti vavandiri vatapa guta, uye kuti utsi hweguta hwokwira, zvino vakadzoka ndokurova varume veAi.
\v 22 Neava vakabuda muguta kuzomirisana navo kusvika vava pakati paIsraeri; vamwe kurutivi rwuno uye vamwe kune urwo; zvino vakavarova, zvino hakuna kusara munhu kwavari, wakasara kana wakapukunyuka.
\v 23 Zvino mambo weAi vaka\add mu\add*tora ari mupenyu ndokumuuisa kuna Joshua.
\v 24 Zvino zvakaitika Israeri apedza kuuraya vagari vese veAi musango murenje mavaivadzingirira, uye vese vawira pakupinza kwemunondo, kusvika vapedzwa, Israeri wese akadzokera kuAi, ndokurirova nemuromo wemunondo.
\v 25 Zvino zvakaitika kuti vese vakawa nezuva iro pavarume nepavakadzi, \add vaiva\add* zvuru gumi nezviviri, varume vese veAi.
\v 26 Nokuti Joshua haana kudzosa ruoko rwake, rwaakatandavadza narwo pfumo, kusvika aparadza chose vagari vese veAi.
\v 27 Koga mombe nezvingatapwa zveguta iro VaIsraeri vakazvitapira, zvichienderana nemuromo waJehovha waakaraira Joshua.
\v 28 Zvino Joshua wakapisa Ai, akariita murwi nekusingaperi, dongo kusvika nhasi.
\v 29 Zvino mambo weAi wakamuremberedza pamuti kusvika madekwani; nepakuvira kwezuva Joshua wakavaraira kuti vaburuse mutumbi wake kubva pamuti mugoukandira pamukova wesuwo reguta ndokumisa pamusoro pawo murwi mukuru wemabwe \add uripo\add* kusvika nhasi.
\p
\v 30 Zvino Joshua wakavakira Jehovha Mwari waIsraeri aritari pagomo reEbhari,
\v 31 Mozisi muranda waJehovha sezvaakaraira vana vaIsraeri, sezvazvakanyorwa mubhuku remurairo waMozisi; aritari yemabwe akakwana; pasina kumboshandiswa dare pamusoro pawo; zvino vakapapo pamusoro payo kuna Jehovha zvipo zvinopiswa, vakabaya zvipo zvekuyananisa.
\p
\v 32 Zvino wakanyorapo pamabwe dzokororo yemurairo waMozisi waakanyora pamberi paIsraeri.
\v 33 Zvino Israeri wese nevakuru vavo nevatariri vavo nevatongi vavo vakamira kuno neuko kweareka pamberi pevapristi VaRevhi, vaitakura areka yesungano yaJehovha, pamwe nemutorwa sewakaberekerwa munyika; hafu yavo yakatarisana negomo reGerizimi, nehafu yavo yakatarisana negomo reEbhari; sekuraira kwaMozisi muranda waJehovha, kuropafadza vana vaIsraeri kekutanga.
\v 34 Zvino pashure wakaverenga mashoko ese emurairo, ropafadzo nechakatukwa, zvichienderana nezvese zvakanyorwa mubhuku remurairo.
\v 35 Kwakange kusina shoko pazvese Mozisi zvaakaraira Joshua raasina kuverenga pamberi peungano yese yaVaIsraeri, pamwe nevakadzi nevanana, nevatorwa vaifamba pakati pavo.

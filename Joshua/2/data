\c 2
\s Joshua anotuma vanhu vaviri kundoshora Kenani
\p
\v 1 Zvino Joshua, mwanakomana waNuni, wakatuma kubva kuShitimi varume vaviri kuva vashori pachivande achiti: Endai munoona nyika neJeriko. Zvino vakaenda, ndokusvikira mumba mechifeve chainzi Rakabhi ndokurarapo.
\v 2 Zvino zvakaudzwa mambo weJeriko zvichinzi: Tarirai, kwapinda pano usiku huno varume vevana vaIsraeri kuzoshora nyika.
\v 3 Zvino mambo weJeriko akatuma kuna Rakabhi achiti: Budisa varume ava vakasvika kwauri, vakapinda mumba mako, nokuti vauya kuzoshora nyika yese.
\v 4 Asi mukadzi wakatora varume ava vaviri ndokuvaviga ndokureva seizvi: Varume vakasvika kwandiri, asi ndakange ndisingazivi kwavanobva.
\v 5 Zvino zvaitika pakuvharwa kwesuwo, kwasviba, varume ndokubuda; handizivi kwakaenda varume; vateverei nekukurumidza, nokuti muchavabata.
\v 6 Asi iye wakange avakwidza padenga, ndokuvaviga nevutanda hwemasosoori hwakange hwakawaridzirwa iye padenga.
\v 7 Zvino varume vakavateverera nenzira yeJoridhani kusvika kumazambuko. Zvino vakapfiga suwo pavakangobuda vakavatevera.
\p
\v 8 Zvino vasati varara iye wakakwira kwavari pamusoro pedenga.
\v 9 Ndokuti kuvarume: Ndinoziva kuti Jehovha wakakupai nyika, uye kuti kutyisa kwenyu kwakawira pamusoro pedu, uye kuti vagari vese venyika vanonyunguduka nekuda kwenyu.
\v 10 Nokuti takanzwa kuti Jehovha wakapwisa sei mvura yeGungwa Dzvuku pamberi penyu pakubuda kwenyu muEgipita, nezvamakaitira madzimambo maviri eVaAmori, vaiva mhiri kwaJoridhani, kuna Sihoni nekuna Ogi, vamakanyangarisa.
\v 11 Patakangonzwa \add izvi\add* moyo wedu wakanyunguduka, uye hakuna kusarazve kushinga pamunhu nekuda kwenyu. Nokuti Jehovha Mwari wenyu ndiMwari kumatenga kumusoro uye panyika pasi.
\v 12 Naizvozvo ikozvino, ndipikirei henyu naJehovha, zvandakakuitirai tsitsi, nemwiwo muchaitira imba yababa vangu tsitsi, uye mundipe chiratidzo chakavimbika,
\v 13 kuti muchengete baba vangu vari vapenyu namai vangu nevana vamai vangu nemadzikoma nevanin'ina vangu, nezvese zvavanazvo, nekununura upenyu hwedu parufu.
\v 14 Zvino varume vakati kwaari: Mweya wedu ngaufe pachinzvimbo chako, kana ukasabudisa pachena nyaya yedu iyi. Uye zvichaitika kuti Jehovha paanenge atipa nyika, tichakuitira tsitsi nechokwadi.
\p
\v 15 Zvino wakavaburusa netambo nepahwindo, nokuti imba yake yaiva pamusoro perusvingo rweguta, uye waigara pamusoro perusvingo.
\v 16 Zvino wakati kwavari: Endai kugomo, zvimwe vateveri vangasangana nemwi, mugozvivigako mazuva matatu, kusvika vateveri vadzoka; zvino pashure mungaenda.
\v 17 Zvino varume vakati kwaari: Isu tichasunungurwa pamhiko yako iyi yawatipikisa.
\v 18 Tarira, pakusvika kwedu munyika uchasungira tambo yerushinda urwu tsvuku pahwindo pawakatiburusa napo; nababa vako namai vako nehanzvadzi dzako nevese veimba yababa vako uvaunganidzire kwauri mumba.
\v 19 Zvino zvichaitika, ani nani achabuda kunze kwemikova yeimba yako ropa rake richava pamusoro pemusoro wake, asi isu tichava vasina mhosva; uye ani nani anewe mumba, ropa rake richava pamusoro pemusoro wedu kana ruoko rwukava pamusoro pake.
\v 20 Asi kana ukabudisa pachena basa redu iri, isu hatingasungwi nemhiko yako yawakatipikisa.
\v 21 Iye ndokuti: Zvichienderana nemashoko enyu, ngazvive saizvozvo. Zvino wakavaendesa vakaenda, iye ndokusungira tambo tsvuku pahwindo.
\v 22 Zvino vakaenda ndokusvika kugomo ndokugarako mazuva matatu kusvika vateveri vadzoka; nokuti vateveri vakavatsvaka panzira iyo yese asi havana kuvawana.
\p
\v 23 Naizvozvo varume ava vaviri vakadzoka vachiburuka mugomo, ndokuyambuka ndokusvika kuna Joshua mwanakomana waNuni; ndokumuudza zvese zvavakange vaitirwa.
\v 24 Zvino vakati kuna Joshua: Zvirokwazvo Jehovha wakakumikidza nyika yese mumaoko edu; uye vanhu vese vagare venyika iyo vanyunguduka pamberi pedu.
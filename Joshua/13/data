\c 13
\s Nyika yakasara inogoverwa
\p
\v 1 Zvino Joshua wakange akwegura, ava nemakore mazhinji; Jehovha ndokuti kwaari: Iwe wakwegura, wava nemakore mazhinji, zvino kuchakasara nyika huru kwazvo kugarwa nhaka.
\v 2 Iyi \add ndiyo\add* nyika yasara: Miganhu yese yeVaFirisitia, neGeshuri yese;
\v 3 kubva paShihori iri pamberi peEgipita kusvika kumuganhu weEkironi kumaodzanyemba waiverengerwa kuVaKenani; madzishe mashanu eVaFirisitia: WeGaza, neweAshidhodhi, neweAshikeroni, weGiti, neweEkironi, neVaAvhimi,
\v 4 kubva kuchamhembe, nyika yese yeVaKenani, neMeara raiva reVaZidhoni, kusvika paAfeki, kusvika kumuganhu weVaAmori;
\v 5 nenyika yeVaGebhari, neRebhanoni rese kuenda kumabvazuva, kubva paBhaari-Gadhi pajinga pegomo reHemoni, kusvika pakupinda paHamati.
\v 6 Vagari vese venyika yezvikomo, kubva paRebhanoni kusvika paMisirefoti-Maimi, VaZidhoni vese, ini ndichadzinga ivo kubva pamberi pevana vaIsraeri; koga igovere nemujenya kuIsraeri ku\add i\add*gara nhaka sezvandakakuraira.
\v 7 Zvino ikozvino uchagovera nyika iyi kuva nhaka kumarudzi mapfumbamwe nehafu yerudzi rwaManase.
\p
\v 8 Pamwe navo VaRubheni nevaGadhi vakagamuchira nhaka yavo, Mozisi yaakavapa mhiri kwaJoridhani kumabvazuva, Mozisi, muranda waJehovha sezvaakavapa.
\v 9 Kubva paAroeri riri pamahombekombe erwizi rweArinoni, neguta raiva pakati perwizi, nebani rese reMedhebha kusvika paDhibhoni;
\v 10 nemaguta ese aSihoni mambo weVaAmori waitonga paHeshibhoni, kusvika kumuganhu wevana vaAmoni;
\v 11 neGiriyadhi, nemuganhu wevaGeshuri nevaMaakati, negomo rese reHemoni, neBhashani rese kusvika paSareka,
\v 12 umambo hwese hwaOgi paBhashani, waitonga paAshitaroti neEdhirei. Ndiye wakasara pamusiiwa weVaRefaimu; Mozisi wakange avarovawo ndokuvadzinga panhaka.
\v 13 Zvakadaro vana vaIsraeri havana kudzinga panhaka vaGeshuri kana vaMaakati, asi vaGeshuri nevaMaakati vagere pakati peVaIsraeri kusvika nhasi.
\v 14 Koga kurudzi rwaVaRevhi haana kupa nhaka; zvibairo zvemoto zvaJehovha Mwari waIsraeri inhaka yavo, sezvaakataura kwavari.
\p
\v 15 Zvino Mozisi wakapa \add mugove\add* kurudzi rwevana vaRubheni nedzimba dzavo.
\v 16 Zvino muganhu wavo wakabva paAroeri riri pamahombekombe erwizi rweArinoni, neguta riri pakati perwizi, nebani rese paMedhebha;
\v 17 Heshibhoni nemaguta aro ese ari pabani; Dhibhoni, neBhamoti-bhaari, neBheti-Bhaari-Meoni;
\v 18 neJahazi, neKedhemoti, neMefahati,
\v 19 neKiriataimi, neSibhima, neZereti-shahari mugomo remupata;
\v 20 neBheti-Peori, neAshidhodhi-Pisiga, neBheti-Jeshimoti,
\v 21 nemaguta ese ebani, neumambo hwese hwaSihoni mambo weVaAmori, waitonga paHeshibhoni, Mozisi waakange arova pamwe nevakuru veMidhiani, Evhi, naRekemi, naZuri, naHuri, naRebha, machinda aSihoni vagari vemunyika iyo.
\p
\v 22 NaBharamu mwanakomana waBheori muvuki, vana vaIsraeri vakamuuraya nemunondo pakati pevakaurawa navo.
\v 23 Nemuganhu wevana vaRubheni waiva Joridhani nemuganhu \add warwo\add*. Iyi inhaka yevana vaRubheni nemhuri dzavo, maguta nemisha yawo.
\p
\v 24 Zvino Mozisi wakapa \add nhaka\add* kurudzi rwaGadhi, kuvana vaGadhi nemhuri dzavo.
\v 25 Zvino muganhu wavo waiva Jazeri nemaguta ese eGiriyadhi nehafu yenyika yevana vaAmoni, kusvika paAroeri riri pamberi peRabha;
\v 26 uye kubva paHeshibhoni kusvika paRamati-mizipe, neBhetonimu; uye kubva paMahanaimu kusvika pamuganhu weDhebhiri;
\v 27 nemumupata Bheti-harami, neBheti-Nemura, neSukoti, neZafoni, umambo hwakasara hwaSihoni mambo weHeshibhoni, Joridhani nemuganhu \add warwo\add*, kusvika pamagumisiro egungwa reKineroti mhiri kwaJoridhani, kumabvazuva.
\v 28 Iyi inhaka yevana vaGadhi nemhuri dzavo iwo maguta nemisha yawo.
\p
\v 29 Zvino Mozisi wakapa \add nhaka\add* kuhafu yerudzi rwaManase; uye yaiva hafu yerudzi rwevana vaManase nemhuri dzavo.
\v 30 Zvino muganhu wavo waibva paMahanaimu, Bhashani rese, umambo hwese hwaOgi mambo weBhashani, nemisha yese yeJairi yaiva paBhashani, maguta makumi matanhatu;
\v 31 nehafu yeGiriyadhi, neAshitaroti, neEdhirei, maguta eumambo hwaOgi paBhashani, yaiva yevana vaMakiri mwanakomana waManase, yehafu yevana vaMakiri nemhuri dzavo.
\v 32 Awa ndiwo Mozisi aakagovera nhaka pamapani aMoabhu mhiri kwaJoridhani paJeriko kumabvazuva.
\p
\v 33 Asi kurudzi rwaRevhi Mozisi haana kupa nhaka; Jehovha Mwari waIsraeri amene ndiye nhaka yavo, sekutaura kwake kwavari.
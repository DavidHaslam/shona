\c 20
\s Maguta matanhatu outiziro
\p
\v 1 Zvino Jehovha wakataura kuna Joshua achiti:
\v 2 Taura kuvana vaIsraeri uti: Zvimisirei maguta eutiziro andakareva kwamuri neruoko rwaMozisi,
\v 3 kuti muurayi anouraya munhu asiri maune asingazivi atizireko. Zvino achava kwamuri utiziro pamutsivi weropa.
\v 4 Kana achitizira kune rimwe remaguta ayo, achamira pamukova wesuwo reguta, uye achareva nyaya yake munzeve dzevakuru veguta iro; zvino vachamugamuchira kwavari muguta ndokumupa nzvimbo kuti agare pakati pavo.
\v 5 Zvino kana mutsivi weropa akamudzingirira, havangapi muurayi muruoko rwake, nokuti wakarova wekwake asingazivi, asina kumuvenga zuro namarimwezuro.
\v 6 Zvino achagara muguta iro kusvika amira pamberi peungano kitira kutongwa, kusvika pakufa kwemupristi mukuru achavapo mazuva iwayo; ipapo muurayi achadzoka auye kuguta rake nekuimba yake, kuguta kwaakatiza.
\p
\v 7 Zvino vakamisa Kedheshi muGarirea panyika yezvikomo yaNafutari neShemi panyika yezvikomo yaEfuremu neKiriyati-Aribha rinova Zebhuruni panyika yezvikomo yaJudha.
\v 8 Nemhiri kwaJoridhani paJeriko kumabvazuva vakatsaura Bhezeri murenje pabani kurudzi rwaRubheni, neRamoti muGiriyadhi kurudzi rwaGadhi, neGorani muBhashani kurudzi rwaManase.
\v 9 Ndiwo maguta akatsaurirwa vana vaIsraeri, vese navatorwa vaigara pakati pavo, kuti ani nani unouraya munhu nokusaziva atizireko, arege kufa noruoko rwomutsivi weropa, kusvikira amira pamberi peungano.

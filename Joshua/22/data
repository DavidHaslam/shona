\c 22
\s VaRubheni nevaGadhi nehafu yerudzi rwaManase vanoenda kunyika yavo
\p
\v 1 Ipapo Joshua wakadana VaRubheni neVaGadhi nehafu yerudzi rwaManase,
\v 2 ndokuti kwavari: Imwi makachengeta zvese Mozisi muranda waJehovha zvaakakurairai, nekuteerera kuinzwi rangu pane zvese zvandakakurairai.
\v 3 Hamuna kusiya hama dzenyu mazuva awa mazhinji kusvika nhasi, asi makachengeta faniro yemurairo waJehovha Mwari wenyu.
\v 4 Zvino ikozvino Jehovha Mwari wenyu wapa hama yenyu zororo, sezvaakataura kwavari; naizvozvo ikozvino dzokai imwi muende kumatende enyu kunyika yenhaka yenyu Mozisi muranda waJehovha yaakakupai mhiri kwaJoridhani.
\v 5 Asi chenjerai kwazvo kuita murairo nemutemo Mozisi muranda waJehovha waakakurairai, kuda Jehovha Mwari wenyu, nekufamba munzira dzake dzese, nekuchengeta mirairo yake, nekunamatira kwaari, nekumushumira nemoyo yenyu yese uye nemweya yenyu yese.
\v 6 Zvino Joshua wakavaropafadza ndokuvaendesa; zvino vakaenda kumatende avo.
\v 7 Zvino kuhafu yerudzi rwaManase Mozisi wakange apa \add nzvimbo\add* yeBhashani; asi kune imwe hafu yayo Joshua wakapa \add nzvimbo\add* pamwe nehama dzavo mhiri kwaJoridhani nechekumavirazuva. Zvino Joshua akavaendisa kuenda kumatende avo, akavaropafadza.
\v 8 Zvino wakataura kwavari achiti: Dzokerai nefuma zhinji kumatende enyu uye pamwe nemombe zhinji kwazvo pamwe nesirivha uye pamwe negoridhe uye pamwe nendarira uye pamwe nematare uye pamwe nenguvo zhinji, govanai zvakapambwa zvevavengi venyu nehama dzenyu.
\p
\v 9 Zvino vana vaRubheni nevana vaGadhi nehafu yerudzi rwaManase vakadzoka, ndokubva pavana vaIsraeri vakabuda paShiro munyika yeKenani kuenda kunyika yeGiriyadhi, kunyika yenhaka yavo yavaiva vawana zvichienderana nemurairo waJehovha neruoko rwaMozisi.
\v 10 Zvino vakati vasvika pamiganhu yaJoridhani iri munyika yeKenani, vana vaRubheni nevana vaGadhi nehafu yerudzi rwaManase vakaavaka aritari paJoridhani, aritari huru pakuona.
\p
\v 11 Zvino vana vaIsraeri vakanzwa kuchinzi: Tarirai, vana vaRubheni nevana vaGadhi nehafu yerudzi rwaManase vavaka aritari pakaritarisana nenyika yeKenani, pamiganhu yeJoridhani, kurutivi rwevana vaIsraeri.
\p
\v 12 Zvino vana vaIsraeri vakati vachinzwa, ungano yese yevana vaIsraeri yakaunganira paShiro kukwira kwavari kuhondo.
\v 13 Zvino vana vaIsraeri vakatuma kuvana vaRubheni uye kuvana vaGadhi uye kuhafu yerudzi rwaManase panyika yeGiriyadhi Pinehasi mwanakomana waEriazari mupristi,
\v 14 nemachinda gumi naye, muchinda umwe paimba imwe neimwe yemadzibaba kubva pamarudzi ese eVaIsraeri; umwe neumwe wavo ari musoro weimba yemadzibaba avo pazvuru zveVaIsraeri.
\p
\v 15 Ivo vakasvika kuvana vaRubheni nekuvana vaGadhi nekuhafu yerudzi rwaManase kunyika yeGiriyadhi ndokutaura navo vachiti:
\v 16 Ndizvo zvinoreva ungano ese yaJehovha: Chii kudarika uku kwamakadarikira Mwari waIsraeri, muchitsauka nhasi pakutevera Jehovha, pakuzvivakira aritari, kuti mupandukire Jehovha nhasi?
\v 17 Ko kuipa kwaPeori kudikisa kwatiri here, kwatisati tacheneswa kwakuri kusvika nhasi, kunyange pakava nedambudziko pakati peungano yaJehovha,
\v 18 kuti imwi mutsauke nhasi pakutevera Jehovha? Zvino kuchati kana imwi muchipandukira Jehovha nhasi, mangwana achatsamwira ungano yese yaIsraeri.
\v 19 Asi zvirokwazvo kana nyika yenyu yenhaka yenyu isina kuchena, yambukirai kunyika yenhaka yaJehovha, pagere tabhenakeri yaJehovha, muzviwanire nhaka pakati pedu; asi musapandukira Jehovha kana kutipandukira pakuzvivakira aritari kunze kwearitari yaJehovha Mwari wedu.
\v 20 Akani mwanakomana waZera haana kudarika here nekudarika pachinhu chakayereswa, kutsamwa ndokuwira ungano yese yaIsraeri? Uye murume uyu haana kufa ari ega pakudarika kwake.
\p
\v 21 Ipapo vana vaRubheni nevana vaGadhi nehafu yerudzi rwaManase vakapindura ndokuti kumisoro yezvuru yeVaIsraeri:
\v 22 Mwari, wevamwari, iye Jehovha Mwari wevamwari, Jehovha ndiye anoziva, naIsraeri ngaazive, kana kwaiva pakupanduka kana nekutsauka kuna Jehovha, musatiponesa nhasi,
\v 23 kuti takazvivakira aritari, kutsauka pakutevera Jehovha; kana kuti takapa pamusoro payo chipo chinopiswa kana chipo chechidyiwa, kana kuita pamusoro payo zvipo zvekuyananisa, Jehovha amene ngaatsvake.
\v 24 Asi kana tisina kuita chinhu ichi nekuchenjera uye nekufunga, tichiti: Mangwana vana venyu vachataura nevana vedu vachiti: Imwi munei naJehovha Mwari waIsraeri?
\v 25 Nokuti Jehovha wakaita Joridhani muganhu pakati pedu nemwi, imwi vana vaRubheni nevana vaGadhi; hamuna mugove paJehovha; saizvozvo vana venyu vangaregesa vana vedu kutya Jehovha.
\v 26 Saka takati: Ngatizvigadzire ikozvino kuvaka aritari, isiri yezvipo zvinopiswa, kana yekubayira;
\v 27 asi chive chapupu pakati pedu nemwi nezvizvarwa zvedu shure kwedu kuti tishumire shumiro yahovha pamberi pake nezvipiriso zvedu zvinopiswa, nezvibairo zvedu, nezvipiriso zvedu zvokuyananisa, kuti vana venyu varege kuzoti kuvana vedu panguva inouya, Hamuna mugove kuna Jehovha.
\v 28 Zvino takati: Zvichatiwo pavachataura kwatiri nekuzvizvarwa zvedu mangwana kuti tichati: Onai mufananidzo weatari yaJehovha madzibaba edu yavakaita, isiri yezvipiriso zvinopiswa kana yechibairo; asi chapupu pakati pedu nemwi.
\v 29 Ngazvive kure nesu kuti tipandukire Jehovha, nekutsauka nhasi pakutevera Jehovha kuvaka aritari yezvipiriso zvinopiswa neyezvipiriso zvechidyiwa neyechibairo kunze kwearitari yaJehovha Mwari wedu iri pamberi petabhenakeri yake.
\p
\v 30 Zvino Pinehasi mupristi nemachinda eungano nemisoro yezvuru zvaIsraeri zvaiva naye pavakanzwa mashoko vana vaRubheni nevana vaGadhi nevana vaManase avakataura, zvakava zvakanaka pameso avo.
\v 31 Zvino Pinehasi mwanakomana waEriazari mupristi wakati kuvana vaRubheni nekuvana vaGadhi nekuvana vaManase: Nhasi tinoziva kuti Jehovha ari pakati pedu, nokuti hamuna kudarika chitadzo kuna Jehovha pachinhu ichi; ikozvinomakasunungura vana vaIsraeri paruoko rwaJehovha.
\p
\v 32 Zvino Pinehasi mwanakomana waEriazari mupristi nemachinda vakabva kuvana vaRubheni nekuvana vaGadhi panyika yeGiriyadhi vachienda kunyika yeKenani kuvana vaIsraeri, ndokuvadzosera shoko.
\v 33 Zvino chinhu \add ichi\add* chakava chakanaka pameso evana vaIsraeri, vana vaIsraeri ndokukudza Mwari; uye havana kutaura \add zve\add*kukwira kwavari kuhondo, kuparadza nyika makange mugere vana vaRubheni nevana vaGadhi.
\v 34 Zvino vana vaRubheni nevana vaGadhi vakatumidza aritari kuti: Uchapupu pakati pedu, kuti Jehovha ndiMwari.

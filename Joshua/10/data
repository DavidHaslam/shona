\c 10
\s Kudzingwa kweVaAmori
\p
\v 1 Zvino zvakaitika apo Adhoni-zedheki mambo weJerusarema anzwa kuti Joshua watapa Ai, ndokuriparadza chose, sezvaakaitira Jeriko namambo waro , wakaitira saizvozvo Ai namambo waro, uye kuti vagari veGibhiyoni vakaita rugare naIsraeri, vagere pakati pavo;
\v 2 vakatya kwazvo, nokuti Gibhiyoni raiva guta guru, serimwe remaguta amambo; uye nokuti raiva guru kupfuura Ai, nevarume varo vese vaiva nesimba.
\v 3 Naizvozvo Adhoni-zedheki mambo weJerusarema wakatuma \add nhume\add* kuna Hohami mambo weHebhuroni, nekuna Pirami mambo weJarimuti nekuna Jafia mambo weRakishi nekuna Dhebhiri, mambo weEgironi, achiti:
\v 4 Kwirai kwandiri mugondibatsira, kuti tirove Gibhiyoni, nokuti rakaita rugare naJoshua uye nevana vaIsraeri.
\v 5 Naizvozvo madzimambo mashanu eVaAmori, \add vaiti\add* mambo weJerusarema namambo weHebhuroni namambo weJarimuti namambo weRakishi namambo weEgironi vakaungana ndokukwira, ivo nehondo dzavo dzese, ndokudzika musasa pamberi peGibhiyoni, ndokurwa naro.
\p
\v 6 Zvino varume veGibhiyoni vakatuma \add nhume\add* kuna Joshua kumusasa paGirigari, vachiti: Ruoko rwenyu rwusanetera varanda venyu; kwirai kwatiri nekukurumidza, mutiponese uye mutibatsire, nokuti madzimambo ese eVaAmori agere munyika yezvikomo akatiunganira.
\v 7 Zvino Joshua wakakwira kubva kuGirigari, iye nevanhu vese vehondo vanaye, nevese vakasimba veumhare.
\p
\v 8 Zvino Jehovha wakati kuna Joshua: Usavatya, nokuti ndavapa muruoko rwako; hakuna munhu kwavari achagona kumira pamberi pako.
\v 9 Zvino Joshua wakavapindira pakarepo; ndokukwira usiku hwese achibva kuGirigari.
\v 10 Zvino Jehovha akavavhiringidza pamberi paIsraeri, ndokuvauraya nekuuraya kukuru paGibhiyoni, ndokuvadzingirira nenzira inokwira Bheti-horoni, ndokuvarova kusvika Azeka, uye kusvika Makedha.
\v 11 Zvino zvakaitika pavaitiza kubva pamberi paIsraeri, vari pamutenusirwa unoburukira kuBheti-horoni, kuti Jehovha wakapotsera pamusoro pavo mabwe makuru kubva kudenga kusvika paAzeka, zvino vakafa; vakawanda vakafa nechimvuramabwe kupfuura vana vaIsraeri vavakauraya nemunondo.
\p
\v 12 Ipapo Joshua wakataura kuna Jehovha nezuva Jehovha raakapa VaAmori muruoko rwevana vaIsraeri, ndokuti pamberi pachiso chaIsraeri: Zuva, mira pamusoro peGibhiyoni, ne\add we\add* mwedzi, pamupata weAjaroni.
\v 13 Zuva ndokuramba rimire, mwedzi ndokumira, kusvikira rudzi rwazvitsivira vavengi varwo. Hazvina kunyorwa here mubhuku yaJashari? Naizvozvo zuva rakamira pakati pechadenga, uye harina kukurumidza kuvira kunenge zuva rese.
\v 14 Uye hakuna kumbova nezuva rakadaro mberi kwaro kana shure kwaro, kuti Jehovha wakateerera kuinzwi remunhu; nokuti Jehovha wakarwira Israeri.
\p
\v 15 Zvino Joshua wakadzokera kumusasa paGirigari naIsraeri wese pamwe naye.
\v 16 Asi madzimambo awa mashanu akatiza, ndokuzvivanza mubako paMakedha.
\v 17 Ndokutaurwa kuna Joshua kunzi: Madzimambo mashanu akawanikwa akavanda mubako paMakedha.
\v 18 Zvino Joshua wakati: Kungurusirai mabwe makuru kumuromo webako, mugomisa varume pariri kuvarinda.
\v 19 Asi imwi musamira; dzingirirai vavengi venyu munovarove shure kwavo; musavarega vapinde mumaguta avo, nokuti Jehovha Mwari wenyu wakavapa muruoko rwenyu.
\v 20 Zvino zvakaitika apo Joshua nevana vaIsraeri vapedza kuvauraya nekuuraya kukuru kusvika vapedzwa, kuti vakasara kwavari vakapinda mumaguta akashoshewa;
\v 21 vanhu vese ndokudzokera kumusasa kuna Joshua paMakedha murugare; hakuna wakazungunusira rurimi rwake kune umwe wevana vaIsraeri.
\v 22 Zvino Joshua wakati: Zarurai muromo webako, mugobudisira kwandiri madzimambo awa mashanu kubva mubako.
\v 23 Ivo ndokuita saizvozvo, ndokubudisira kwaari madzimambo awa mashanu kubva mubako, \add vaiti\add* mambo weJerusarema, mambo weZebhuruni, mambo weJarimuti, mambo weRakishi, \add na\add*mambo weEgironi.
\v 24 Zvino zvakaitika vabudisira madzimambo awa kuna Joshua, kuti Joshua wakadana varume vese VaIsraeri ndokuti kuvakuru vevarume vehondo vaifamba naye: Swederai, isai tsoka dzenyu pamitsipa yemadzimambo awa, ivo ndokuswedera, ndokuisa tsoka dzavo pamitsipa yawo.
\v 25 Zvino Joshua wakati kwavari: Musatya, kana kuvhunduswa; simbai mutsunge moyo, nokuti Jehovha uchaita saizvozvo kuvavengi venyu vese vamunorwa navo.
\v 26 Pashure Joshua akavarova, ndokuvauraya, ndokuvaremberedza pamiti mishanu, uye vakaremberera pamiti kusvika madekwani.
\v 27 Zvino zvakaitika panguva yekuvira kwezuva, \add kuti\add* Joshua wakaraira, ivo ndokuvaburusa kubva pamiti, ndokuvakandira mubako mavaiva vakavanda, ndokuisa mabwe makuru pamuromo webako; \add aripo\add* kusvika zuva rino ranhasi.
\p
\v 28 Zvino Joshua wakatapa Makedha nezuva iro, ndokurirova nekupinza kwemunondo, namambo waro wakavaparadza chose, ivo nemweya yese vaivamo; haana kusiya musiiwa; ndokuita kuna mambo weMakedha sezvaakaita kuna mambo weJeriko.
\p
\v 29 Zvino Joshua nIsraeri wese anaye vakapfuura kubva paMakedha kupinda muRibhina. Ndokurwa neRibhina.
\v 30 Jehovha ndokuripawo namambo waro muruoko rwaIsraeri; iye ndokurirova nekupinza kwemunondo, nemweya yese yaivamo; haana kusiya musiiwa mariri asi wakaita kuna mambo waro sezvaakaita kuna mambo weJeriko.
\p
\v 31 Zvino Joshua wakapfuurira kubva Ribhina, naIsiraeri wese anaye kuenda kuRakishi ndokudzika matende pakatarisana naro, ndokurirwisa.
\v 32 Jehovha ndokupa Rakishi muruoko rwaIsraeri, iye akaritapa nezuva repiri, ndokurirova nekupinza kwemunondo, nemweya yese yaivamo zvichienderana nezvese zvaakaitira Ribhina.
\p
\v 33 Zvino Horamu mambo weGezeri wakakwira kuzobatsira Rakishi; Joshua ndokumurova \add iye\add* nevanhu vake, kusvika asina kumusiira musiiwa.
\p
\v 34 Zvino kubva paRakishi Joshua wakapfuurira kuEgironi naIsiraeri wese anaye ndokudzika matende akatarisana naro; ndokurirwisa;
\v 35 ndokuritapa zuva iroro, ndokurirova nemunondo, mweya yese yaivamo akaiparadza kwazvo zuva iroro, zvichienderana nezvese zvakaitira Rakishi.
\p
\v 36 Zvino Joshua wakakwira kubva Egironi, \add iye\add* naIsraeri wese anaye kuenda Hebhuroni, ndokurwa naro;
\v 37 Zvino vakaritapa ndokurirova nekupinda kwemunondo namambo waro uye nemaguta aro ese nemweya yese yaivamo, haana kusiya musiiwa. zvichienderana nezvese zvaakaitira Egironi; asi wakariparadza chose nemweya yese yaivamo.
\p
\v 38 Zvino Joshua wakadzokera Dhebhiri, naIsraeri wese pamwe naye; ndokurirwisa.
\v 39 Zvino wakaritapa, namambo waro, nemaguta aro ese; ndokuvarova nekupinza kwemunondo, ndokuparadza chose mweya yese yaivamo; haana kusiya musiiwa sezvaakange aitira Hebhuroni ndizvo zvaakaitira Dhebhiri, namambo waro; sezvaakaitirawo Ribhina namambo waro.
\p
\v 40 Saizvozvo Joshua wakaparadza nyika yese nyika yemakomo neyekuchamhembe, neyamipata, neyemitenusirwa, nemadzimambo adzo ese, haana kusiya musiiwa; asi wakaparadza zvese zvinofema, Jehovha Mwari waIsraeri sezvaakaraira.
\v 41 Joshua ndokuvarova kubva paKadheshi-Bharinea kusvika paGaza nenyika yese yeGosheni kusvika paGibhiyoni.
\v 42 Zvino Madzimambo awa nenyika dzawo Joshua wakatapa nguva imwe nokuti Jehovha Mwari waIsraeri wakarwira Israeri.
\v 43 Joshua ndokudzokera kumusasa paGirigari, naIsraeri wese anaye.

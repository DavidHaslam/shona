\c 14
\s Karebhu anopiwa Hebhuroni
\p
\v 1 Zvino idzi \add inyika\add* dzakagarwa nhaka nevana vaIsraeri panyika yeKenani, Eriazari mupristi naJoshua mwanakomana waNuni nemisoro yemadzibaba yemarudzi evana vaIsraeri dzavakagovera.
\v 2 Nemujenya wenhaka yavo, sekuraira kwaJehovha neruoko rwaMozisi, pamarudzi mapfumbamwe nehafu yerudzi.
\v 3 Nokuti Mozisi wakange apa nhaka marudzi maviri nehafu yerudzi mhiri kwaJoridhani; asi kuVaRevhi haana kupa nhaka pakati pavo.
\v 4 Nokuti vana vaJosefa vaiva marudzi maviri, Manase naEfuremu. Zvino havana kupa VaRevhi mugove munyika iyo kunze kwemaguta ekugara, nemafuro awo ezvipfuwo zvavo nefuma yavo.
\v 5 Jehovha sezvaakaraira Mozisi, vana vaIsraeri vakaita saizvozvo, ndokukamura nyika.
\p
\v 6 Ipapo vana vaJudha vakaswedera kuna Joshua paGirigari, Karebhu mwanakomana waJefune, muKenizi ndokuti kwaari: Iwe unoziva shoko Jehovha raakataura kuna Mozisi munhu waMwari maererano newe uye maererano newe paKadheshi-Bharinea.
\v 7 Ndaiva nemakore makumi mana Mozisi muranda waMwari paakandituma kubva paKadheshi-Bharinea kunoshora nyika. Ndikadzosa kwaari shoko sezvaiva mumoyo mangu.
\v 8 Asi hama dzangu dzaiva dzakwira pamwe neni dzakanyungudusa moyo yevanhu; asi ini ndakatevera Jehovha Mwari wangu zvakazara.
\v 9 Zvino Mozisi wakapika nezuva iro achiti: Zvirokwazvo nyika tsoka yako yayakatsika ichava nhaka yako neyevana vako nekusingaperi, nokuti wakatevera Jehovha Mwari wangu zvakazara.
\v 10 Zvino ikozvino tarira, Jehovha wakandichengeta ndiri mupenyu sezvaakareva, makore awa makumi mana nemashanu kubvawo Jehovha paakataura shoko iri kuna Mozisi, Israeri achafamba murenje. Zvino ikozvino, tarira, nhasi ndine makore makumi masere nemashanu.
\p
\v 11 Zvakadaro nanhasi ndichakasimba sepamazuva Mozisi aakandituma; sesimba rangu nenguva iyo, rakadaro simba rangu ikozvino, ehondo, neekubuda neekupinda.
\v 12 Naizvozvo zvino ndipe nyika iyi yezvikomo Jehovha yaakareva nezuva iro, nokuti wakanzwa iwe nezuva iro kuti vaAnaki vakange varipo nemaguta makuru akashoshewa; kana Jehovha aneni, ipapo ndichagona kuvadzingira kunze Jehovha sezvaakareva.
\v 13 Zvino Joshua wakamuropafadza ndokupa kuna Karebhu mwanakomana waJefune Hebhuroni kuva nhaka.
\v 14 Naizvozvo Hebhuroni rakava nhaka yaKarebhu mwanakomana waJefune muKenizi kusvika nhasi; nokuti wakange achitevera Jehovha Mwari waIsraeri zvakazara.
\v 15 Zvino zita reHebhuroni pakutanga raiva Kiriyati-Aribha; iye waiva munhu mukuru pakati pevaAnaki. Nyika ndokuzorora pahondo.

\c 9
\s VaIsraeri vanonyengedzerwa nevaGibhiyoni
\p
\v 1 Zvino zvakaitika madzimambo ese aiva mhiri kwaJoridhani, pazvikomo, nepamapani, nepamahombekombe ese egungwa guru, pakatarisana neRebhanoni, muHiti, nemuAmori, nemuKenani, nemuPerezi, nemuHivhi, nemuJebhusi, vakati vachinzwa \add izvozvo\add*,
\v 2 vakazviunganidza pamwe kunorwa naJoshua uye naIsraeri nemuromo umwe.
\p
\v 3 Vagari veGibhiyoni vakati vanzwa Joshua zvaakaitira Jeriko nekuAi,
\v 4 ivowo vakabata neunyengeri, ndokuenda ndokuzviita senhume, ndokutakudza mbongoro dzavo masaga akasakara nehombodo dzewaini dzakasakara uye dzakabvaruka uye dzakagambirwa;
\v 5 nemanyatera akasakara aiva nezvigamba patsoka dzavo, nenguvo dzakasakara vakadzipfeka; uye zvingwa zvese zvembuva yavo zvakange zvakaoma nekuvhuvha.
\v 6 Zvino vakaenda kuna Joshua kumusasa paGirigari, ndokuti kwaari nekuvarume vaIsraeri: Tabva kunyika iri kure; zvino ikozvino itai sungano nesu.
\v 7 Zvino varume vaIsraeri vakati kuVaHivhi: Zvimwe mugere pakati pedu; zvino tingaita sungano nemwi sei?
\v 8 Ivo ndokuti kuna Joshua: Tiri varanda venyu. Joshua ndokuti kwavari: Muri vana ani? Uye munobvepi?
\v 9 Zvino vakati kwaari: Varanda venyu vanobva kunyika iri kure-kure, nekuda kwezita raJehovha Mwari wenyu, nokuti takanzwa mukurumbira wake nezvese zvaakaita muEgipita.
\v 10 Uye zvese zvaakaitira madzimambo maviri eVaAmori aiva mhiri kwaJoridhani, Sihoni mambo weHeshibhoni, naOgi mambo weBhashani, wakange ari paAshitaroti.
\v 11 Zvino vakuru vedu nevagari vese venyika yedu vakataura kwatiri vachiti: Torai mbuva yenzira muruoko rwenyu mugoenda mundosangana navo, zvino muti kwavari: Tiri varanda venyu; zvino ikozvino itai sungano nesu.
\v 12 Chingwa chedu ichi takatora chichipisa iri mbuva yedu kubva padzimba dzedu zuva ratakabuda tichiuya kwamuri; asi ikozvino tarirai, chaoma, uye ch avhuvha.
\v 13 Nehombodo idzi dzewaini dzatakazadza dzaiva itsva; zvino tarirai, dzabvaruka; nenguvo dzedu idzi nemanyatera edu zvasakara ne kuda kwerwendo rurefu-refu.
\v 14 Zvino varume vakatora zvembuva yavo vakasabvunzawo muromo waJehovha.
\v 15 Joshua ndokuita rugare navo, ndokuita sungano navo, kuvarega vari vapenyu; machinda eungano ndokupika kwavari.
\p
\v 16 Zvino zvakaitika pakupera kwemazuva matatu shure kwekuita sungano navo, kuti vakanzwa kuti vavakidzani navo uye vagere pakati pavo.
\v 17 Vana vaIsraeri ndokufamba ndokusvika kumaguta avo nezuva retatu. Zvino maguta avo aiva Gibhiyoni neKefira neBheroti neKiriati-jearimi.
\v 18 Zvino vana vaIsraeri havana kuvarova, nokuti machinda eungano akange apika kwavari naJehovha Mwari waIsraeri. Zvino ungano yese ikan'un'unira machinda.
\v 19 Asi machinda ese akati kuungano yese: Takapika kwavari naJehovha Mwari waIsraeri, naizvozvo ikozvino hatigoni kuvabata.
\v 20 Tichavaitira ichi: Tichavaregawo vari vapenyu, kuti kusava nehasha pamusoro pedu nekuda kwemhiko yatakapika kwavari.
\v 21 Zvino machinda akati kwavari: Ngavararame, asi ngavave vatemi vehuni nevateki vemvura veungano yese machinda sezvaakavavimbisa.
\p
\v 22 Zvino Joshua wakavadana ndokutaura kwavari achiti: Matinyengedzererei muchiti: Tabva kure-kure nemi izvo mugere pakati pedu?
\v 23 Naizvozvo makatukwa, uye pakati penyu hapangagurwi \add umwe\add* kubva pauranda nevatemi vehuni nevateki vemvura veimba yaMwari wangu.
\v 24 Zvino vakapindura Joshua ndokuti: Nokuti kwakaudzwa kwazvo varanda venyu kuti Jehovha Mwari wenyu wakaraira sei muranda wake Mozisi kukupai nyika yese, nekuparadza vagari vese venyika kubva pamberi penyu; naizvozvo takatya kwazvo neupenyu hwedu nekuda kwenyu, ndokuita chinhu ichi.
\v 25 Zvino ikozvino tarirai, tiri muruoko rwenyu, itai sezvakanaka uye zvakarurama pameso enyu kuita kwatiri.
\v 26 Zvino wakavaitira saizvozvo, ndokuvanunura kubva muruoko rwevana vaIsraeri kuti vasavauraya.
\v 27 Zvino Joshua wakavaita zuva iroro vatemi vehuni nevateki vemvura yeungano neyearitari yaJehovha kusvika nhasi panzvimbo yaizosarudza.
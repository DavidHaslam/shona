\c 21
\s VaRevhi vanopiwa maguta avo
\p
\v 1 Zvino kwakaswedera misoro yemadzibaba eVaRevhi kuna Eriazari mupristi, nekuna Joshua mwanakomana waNuni, nekumisoro yemadzibaba emarudzi evana vaIsraeri,
\v 2 ndokutaura kwavari paShiro panyika yeKenani vachiti: Jehovha wakaraira neruoko rwaMozisi kutipa maguta ekugara, nemafuro awo emombe dzedu.
\v 3 Vana vaIsraeri ndokupa VaRevhi panhaka yavo maguta awa nemafuro awo, zvichienderana nemurairo waJehovha.
\v 4 Zvino mujenya wakauya werudzi rweVaKohati; vana vaAroni mupristi vaibva paVaRevhi, nemujenya parudzi rwaJudha neparudzi rwaSimioni neparudzi rwaBhenjamini, ndokuva nemaguta gumi nematatu.
\v 5 Zvino musarirwa wevana vaKohati nemujenya pamhuri yerudzi rwaEfuremu neparudzi rwaDhani nepahafu yerudzi rwaManase vakava nemaguta gumi.
\v 6 Nevana vaGerishoni, nemujenya pamhuri yerudzi rwaIsaskari neparudzi rwaAsheri neparudzi rwaNafutari nepahafu yerudzi rwaManase muBhashani vakava nemaguta gumi nematatu.
\v 7 Vana vaMerari nemhuri dzavo parudzi rwaRubheni, neparudzi rwaGadhi neparudzi rwaZebhuruni, vakava nemaguta gumi nemaviri.
\v 8 Zvino vana vaIsraeri vakapa VaRevhi maguta awa nemafuro awo nemujenya, Jehovha sezvaakaraira neruoko rwaMozisi.
\p
\v 9 Zvino vakapa parudzi rwevana vaJudha neparudzi rwevana vaSimioni maguta awa arehwa nemazita.
\v 10 Aiva evana vaAroni kubva kumhuri dzeVaKohati pavana vaRevhi, nokuti vakava nemujenya wekutanga.
\v 11 Zvino vakavapa Kiriyati-Aribha baba vaAnaki rinova Hebhuroni, panyika yezvikomo yaJudha, namafuro aro akaripoteredza.
\v 12 Asi munda weguta nemisha yaro vakapa kuna Karebhu mwanakomana waJefune kuva zvake.
\p
\v 13 Naizvozvo vakapa vana vaAroni mupristi guta reutiziro remuurayi, Hebhuroni pamwe nemafuro aro, uye Ribhina pamwe nemafuro aro,
\v 14 neJatiri pamwe nemafuro aro, neEshitemoa nemafuro aro,
\v 15 neHoroni pamwe nemafuro aro, neDhebhiripamwe nemafuro aro,
\v 16 neAini pamwe nemafuro aro, neJuta pamwe nemafuro aro, Bheti-Shemeshi pamwe nemafuro aro; maguta mapfumbamwe pamarudzi iwayo maviri.
\v 17 Neparudzi rwaBhenjamini Gibhiyoni nemafuro aro, neGebha nemafuro aro,
\v 18 Anatoti nemafuro aro, neArinoni nemafuro aro; maguta mana.
\v 19 Maguta ese evana vaAroni,vapristi aiva maguta gumi nematatu pamwe nemafuro awo.
\p
\v 20 Nemhuri dzevana vaKohati, VaRevhi, vakasara pavana vaKohati, vakava nemaguta emujenya wavo parudzi rwaEfuremu.
\v 21 Zvino vakavapa guta rekutizira muurayi Shekemu pamwe nemafuro aro panyika yezvikomo yaEfuremu, neGezeri pamwe nemafuro aro,
\v 22 neKibhizaimi pamwe nemafuro aro, neBheti-Horoni pamwe nemafuro aro; maguta mana.
\v 23 Neparudzi rwaDhani, Eriteki pamwe nemafuro aro, Gebhitoni pamwe nemafuro aro,
\v 24 neAijaroni pamwe nemafuro aro, Gatirimoni pamwe nemafuro aro; maguta mana.
\v 25 Nepahafu yerudzi rwaManase, Tahanaki pamwe nemafuro aro, neGati-Rimoni pamwe nemafuro aro; maguta maviri.
\v 26 Maguta ese emhuri dzevakasara vevana vaKohati aiva gumi pamwe nemafuro awo.
\p
\v 27 Zvino kuvana vaGerishoni, vemhuri dzeVaRevhi, pahafu yerudzi rwaManase, Gorani paBhashani, guta rekutizira muurayi pamwe nemafuro aro, neBhesheitera pamwe nemafuro aro; maguta maviri.
\v 28 Neparudzi rwaIsaskari, Kishioni nemafuro aro, Dhabherati nemafuro aro,
\v 29 Jarimuti nemafuro aro, Eni-Ganimi nemafuro aro; maguta mana.
\v 30 Neparudzi rwaAsheri, Mishari nemafuro aro, Abhidhoni nemafuro aro,
\v 31 Herikati nemafuro aro, neRehobhi nemafuro aro; maguta mana.
\v 32 Neparudzi rwaNafutari, Kedheshi muGarirea nemafuro aro, guta rekutizira muurayi, neHamoti-Dhori nemafuro aro, neKaritani nemafuro aro; maguta matatu.
\v 33 Maguta ese evaGerishoni nemhuri dzavo aiva maguta gumi nematatu nemafuro awo.
\p
\v 34 Zvino kumhuri dzevana vaMerari, VaRevhi vakasara, vakava neJokineamu parudzi rwaZebhuruni, Jokineamu nemafuro aro, neKatira nemafuro aro,
\v 35 Dhimuna nemafuro aro, Naharari namafuro aro; maguta mana.
\v 36 Neparudzi rwaRubheni, Bhezeri nemafuro aro, neJahazi nemafuro aro,
\v 37 Kedhemoti nemafuro aro, neMofaati nemafuro aro; maguta mana.
\v 38 Neparudzi rwaGadhi, Ramoti muGiriyadhi nemafuro aro, guta rekutizira muurayi, nemafuro aro, neMahanaimu nemafuro aro,
\v 39 Heshibhoni nemafuro aro, Jazeri nemafuro aro; maguta mana ari ese.
\v 40 Maguta ese aiva evana vaMerari, nemhuri dzavo, vakasara vemhuri dzeVaRevhi; mujenya wavo waiva maguta gumi nemaviri.
\p
\v 41 Maguta ese eVaRevhi pakati penhaka yevana vaIsraeri aiva maguta makumi mana nemasere nemafuro awo.
\v 42 Maguta awa rimwe nerimwe raiva nemafuro aro kupoteredza; ndizvo zvaiva zvakaita maguta iwayo ese.
\p
\v 43 Jehovha ndokupa VaIsraeri nyika yese yaakange apika kupa kumadzibaba avo; ivo ndokuigara nhaka, ndokugaramo.
\v 44 Jehovha ndokuvapa zororo kumativi ese sekupika kwake kwese kumadzibaba avo; uye hakuna kumira munhu pamberi pavo kuvavengi vavo vese; asi Jehovha wakapa vavengi vavo vese muruoko rwavo.
\v 45 Hakuna kukona chinhu pazvinhu zvese zvakanaka Jehovha zvaakataura kuimba yaIsraeri; zvese zvakaitika.

\c 15
\s Nhaka yaJudha
\p
\v 1 Zvino mugove werudzi rwevana vaJudha nemhuri dzavo waiva pamuganhu waEdhomu, renje reZini nechekuchamhembe kusvika kumacheto kwechamhembe.
\v 2 Uye muganhu wavo wekuchamhembe waiva kubva pamucheto weGungwa reMunyu, kubva apo pamahombekombe nechekuchamhembe;
\v 3 ndokubudira kuchamhembe kumukwidza weAkirabhimi, ndokupfuurira kuZini, ndokukwira kuchamhembe kweKadheshi-Bharinea, ndokupfuura kuHezironi, ndokukwira kuAdhari, ndokudzokera paKarika;
\v 4 ndokupfuurira kuAzimoni, ndokubudira kurwizi rweEgipita; nekubuda kwemuganhu kwaiva pagungwa; uyu uchava muganhu wekuchamhembe.
\v 5 Zvino muganhu wekumabvazuva waiva Gungwa reMunyu kusvika kumacheto aJoridhani. Nemuganhu wekumaodzanyemba waiva pamahombekombe egungwa kubva pamacheto aJoridhani.
\v 6 Zvino muganhu wakakwira Bheti-hogira, ndokupfuurira kumaodzanyemba kweBheti-arabha; muganhu ndokukwira kubwe raBhohani mwanakomana waRubheni.
\v 7 Zvino muganhu wakakwira wakananga kuDhebhiri, kubva pamupata weAkori uye nechekumaodzanyemba wakatarisa kuGirigari riri mhiri pakatarisana nemukwidza weAdhumimi riri kuchamhembe kwerwizi. Zvino muganhu wakapfuurira kumvura yeEni-shemeshi, uye kubuda kwawo kwaiva kusvika paEni-rogeri.
\v 8 Zvino muganhu wakakwira nemupata wemwanakomana waHinomi kusvika kurutivi rweVaJebhusi kuchamhembe kunova kuJerusarema; muganhu ndokukwira kusvika pamusoro wegomo riri pamberi pemupata weHinomi nechekumavirazuva, uri pamacheto emupata weRefaimu nechekumaodzanyemba.
\v 9 Zvino muganhu wakamonereka kubva pamusoro penyika yezvikomo kusvika kuchitubu chemvura yeNefitoa, ndokubudira kumaguta egomo reEfuroni; muganhu ndokumonereka kusvika kubhara rinova Kiriati-Jearimi.
\v 10 Muganhu ndokutenderera kubva paBhara nechekumavirazuva kusvika pagomo reSeiri, ndokupfuurira kumacheto egomo reJearimi rinova Kesaroni, ndokuburukira kuBheti-shemeshi, ndokupfuurira kuTimuna.
\v 11 Zvino muganhu wakabudira kurutivi rweEkironi nechekumaodzanyemba; muganhu ndokumonereka \add kusvika\add* paShikeroni, ndokupfuura kupagomo reBhahara, ndokupfuura kuJabhuneeri; uye kubuda kwemuganhu kwaiva pagungwa.
\v 12 Zvino muganhu wekumavirazuva \add wai\add*svika kugungwa guru nemuganhu \add waro\add*. Uyu muganhu wevana vaJudha kunhivi dzese nemhuri dzavo.
\p
\v 13 Zvino kuna Karebhu mwanakomana waJefune wakapa mugove pakati pevana vaJudha; zvichienderana nemurairo waJehovha kuna Joshua, Kiriyati-Aribha; baba vaAnaki, rinova Hebhuroni.
\v 14 Karebhu ndokudzinga panhaka vanakomana vatatu vaAnaki kubvapo: Sheshai naAhimani naTamai vanakomana vaAnaki.
\v 15 Zvino wakakwira kubvapo kuenda kuvagari veDhebhiri. Zvino zita reDhebhiri pakutanga raiva Kiriati-seferi.
\p
\v 16 Karebhu ndokuti: Anorova Kiriati-seferi ndokuritapa ndichapa kwaari mukunda wangu Akisa ave mukadzi wake.
\v 17 Zvino Otinieri mwanakomana waKenazi munin'ina waKarebhu wakaritapa; iye ndokumupa mukunda wake Akisa kuva mukadzi wake.
\v 18 Zvino zvakaitika paaisvika, kuti wakamukurudzira kukumbira munda kuna baba vake; zvino wakaburuka pambongoro, Karebhu ndokuti kwaari: Chii chandingaku\add itira\add*?
\v 19 Iye ndokuti: Ndipei ropafadzo; sezvamakandipa kunyika yekuchamhembe, ndipeizve zvitubu zvemvura. Zvino wakamupa zvitubu zvekumusoro nezvitubu zvepazasi.
\p
\v 20 Iyi inhaka yerudzi rwevana vaJudha nemhuri dzavo.
\v 21 Zvino maguta ekumacheto erudzi rwevana vaJudha kumuganhu waEdhomu nechekuchamhembe aiva Kabhezeeri neEdheri neJaguri,
\v 22 neKina neDhimona neAdhadha,
\v 23 neKedheshi neHazori neItinani,
\v 24 Zifi neTeremi neBhearoti,
\v 25 neHazori-hadhata neKerioti-hezironi rinova Hazori,
\v 26 Amamu neShema neMoradha,
\v 27 neHazari-Gadha neHeshimoni neBheti-pereti,
\v 28 neHazari-Shuari neBheeri-Shebha neBhiziotia,
\v 29 Bhaara neIyimi neEzemi,
\v 30 neEritoradhi neKesiri neHorima,
\v 31 neZikiragi neMadhimana neSanisana,
\v 32 neRebhayoti neShirihimi neAini neRimoni; maguta ese \add aiva\add* makumi maviri nemapfumbamwe, pamwe nemisha yawo.
\p
\v 33 Pamupata: Eshitaori neZora neAshina,
\v 34 neZaNowa neEni-Ganimi, Tapuwa neEnami,
\v 35 Jarimuti neAdhuramu, Soko neAzeka,
\v 36 neSharaimi neAdhitaimu neGedhera neGedherotaimi; maguta gumi nemana, pamwe nemisha yawo.
\v 37 Zenani neHadhasha neMigadhari-Gadhi,
\v 38 neDhirayani neMizipe neJokiteeri,
\v 39 Rakishi neBhozikati neEgironi,
\v 40 neKabhoni neRahimami neKitirishi,
\v 41 neGedheroti neBheti-Dhagoni neNaama neMakedha; maguta gumi nematanhatu, pamwe nemisha yawo.
\v 42 Ribhina neEteri neAshani;
\v 43 neJifita neAShina neNezibhi,
\v 44 neKeira neAkizibhi neMaresha; maguta mapfumbamwe, pamwe nemisha yawo.
\v 45 Ekironi nemaguta aro, nemisha yaro,
\v 46 kubva paEkironi kusvika pagungwa, ese aiva parutivi rweAshidhodhi, pamwe nemisha yawo.
\v 47 Ashidhodhi nemaguta aro nemisha yaro; Gaza nemaguta aro nemisha yaro, kusvika kurwizi rweEgipita, nepagungwa guru nemuganhu \add waro\add*.
\p
\v 48 Nekunyika yezvikomo: Shamiri neJatiri neSoko,
\v 49 neDhana neKiriati-Sana rinova Dhebhiri,
\v 50 neAnabhi neEshitemo neAnimi,
\v 51 neGosheni neHoroni neGiro; maguta gumi nerimwe, pamwe nemisha yawo.
\v 52 Arabhu, neDhuma neEshani;
\v 53 neJanimi neBheti-Tapua neAfeka,
\v 54 neHumuta neKiriyati-Aribha rinova Hebhuroni, neZiori; maguta mapfumbamwe, pamwe nemisha yawo.
\v 55 Maoni, Karimeri neZifi neJuta;
\v 56 neJezireeri neJokidheami, neZanowa,
\v 57 Kaini neGibhiya neTimuna; maguta gumi, pamwe nemisha yawo.
\v 58 Harihuri neBheti-Zuri neGedhori,
\v 59 neMaarati neBheti-anoti neEritekoni; maguta matanhatu, pamwe nemisha yawo.
\v 60 Kiriati-Bhaari rinova Kiriati-Jearimi, neRabha; maguta maviri, pamwe nemisha yawo.
\p
\v 61 Murenje pakange pane Bheti-abha, neMidhini, neSekaka;
\v 62 neNibhishani neGuta reMunyu neEni-Gedhi; maguta matanhatu, pamwe nemisha yawo.
\p
\v 63 Asi VaJebhusi, vagari veJerusarema, vana vaJudha vakange vasingagoni kuvadzingira kunze; naizvozvo VaJebhusi vakagara Jerusarema pamwe nevana vaJudha kusvika nhasi.

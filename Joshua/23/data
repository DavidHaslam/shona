\c 23
\s Joshua anonyevera vanhu
\p
\v 1 Zvino zvakaitika shure kwemazuva mazhinji Jehovha azorodza Israeri pavavengi vake vese kumative ese, naJoshua akwegura ava nemakore mazhinji,
\v 2 Joshua ndokudana Israeri wese, vakuru vavo, misoro yavo, nevatongi vavo nevabati vavo, ndokuti kwavari: Ini ndakwegura, ndava nemakore mazhinji.
\v 3 Imwi makaona zvese Jehovha Mwari wenyu zvaakaitira marudzi awa ese dzese nekuda kwenyu; nokuti Jehovha Mwari wenyu ndiye wakakurwirai.
\v 4 Onai, ndakakugoverai nemujenya marudzi awa asara, kuva nhaka yemarudzi enyu, kubva paJoridhani pamwe nendudzi dzese dzandakagura, kusvikira kugungwa guru kunovira zuva.
\v 5 Zvino Jehovha Mwari wenyu achadzidzinga pamberi penyu, nekudzidzinga panhaka pamberi penyu, uye muchagara nhaka yenyika yadzo, Jehovha Mwari wenyu sezvaakataura kwamuri.
\v 6 Naizvozvo simbai kwazvo muchengete nekuita zvese zvakanyorwa mubhuku remurairo waMozisi, murege kutsauka pauri kuenda kurudyi kana kuruboshwe,
\v 7 kuti musapinda kumarudzi awa akasara pamwe nemwi, musabata zita ravamwari vavo kana kupika \add navo\add* kana kuvashumira, kana kuvapfugamira;
\v 8 asi namatirai kuna Jehovha Mwari wenyu, sezvamakaita kusvika nhasi.
\v 9 Nokuti Jehovha wakadzinga kubva pamberi penyu marudzi makuru uye ane simba; asi imwi, hakuna munhu wakagona kumira pamberi penyu kusvika nhasi.
\v 10 Munhu umwe wenyu achadzinga vanhu churu, nokuti Jehovha Mwari wenyu ndiye anokurwirai, sezvaakataura kwamuri.
\v 11 Naizvozvo zvichenjererei kuti mude Jehovha Mwari wenyu.
\v 12 Nokuti kana mukatongodzokera, mukanamatira kumusiiwa wendudzi idzi, idzo dzakasara pakati penyu, uye mukawanana navo, ndokupinda kwavari, naivo kwamuri,
\v 13 muzive zvirokwazvo, kuti Jehovha Mwari wenyu haangaendereri mberi kudzinga panhaka marudzi awa kubva pamberi penyu; asi vachava musungo neriva kwamuri, netyava kunhivi dzenyu, neminzwa pameso enyu, kusvika mapera panyika iyo yakanaka Jehovha Mwari wenyu yaakakupai.
\v 14 Zvino tarirai, nhasi ndinoenda nenzira yenyika yese; zvino imwi munoziva mumoyo yenyu yese nemumweya yenyu yese, kuti hapana chinhu chimwe chakakona pazvese zvakanaka Jehovha Mwari wenyu zvaakataura pamusoro penyu.
\v 15 Naizvozvo zvichaitika, sezvinhu zvese zvakanaka Jehovha Mwari wenyu zvaakataura kwamuri zvakakuwirai, naizvozvo Jehovha achakuwisirai zvese zvinhu zvakaipa, kusvika akuparadzai kubva panyika yakanaka Jehovha Mwari wenyu yaanokupai.
\v 16 Kana makarika sungano yaJehovha Mwari wenyu yaakakurairai, ndokuenda ndokushumira vamwe vamwari, ndokupfugama pamberi pavo, ipapo kutsamwa kwaJehovha kuchakupfutirai, uye muchaparara nekukurumidza, nekupera kubva panyika iyo yakanaka yaakapa kwamuri.

\c 11
\s Amwe maguta akakundwa naJoshua
\p
\v 1 Zvino zvakaitika Jabhini mambo weHazori a\add zvi\add*nzwa, kuti wakatuma \add nhume\add* kuna Jobhabhu mambo weMadhoni, nekuna mambo weShimironi, nekuna mambo weAkishafi,
\v 2 nekumadzimambo \add aiva\add* kumaodzanyemba panyika yezvikomo, neekumapani echamhembe kweKineroti, nemumupata, nekumikwidza yepaDhori kumavirazuva,
\v 3 \add neku\add*MuKenani kumabvazuva nekumavirazuva, neMuAmori, neMuHiti, neMuPerezi, neMuJebhusi, panyika yezvikomo, neMuHivhi wakange \add agere\add* mujinga meHorimoni panyika yeMizipa.
\v 4 Zvino vakabuda, ivo nehondo dzavo dzese dzinavo, vanhu vazhinji, uye sejecha riri pamahombekombe egungwa pauwandu, nemabhiza nengoro zhinji-zhinji.
\v 5 Zvino madzimambo awa ese akati aungana, akauya akavaka matende pamwe chete pamvura dzepaMeromi, kuzorwisa Israeri.
\p
\v 6 Zvino Jehovha wakati kuna Joshua: Usatya nokuda kwavo, nokuti mangwana nenguva inenge ino ndichavapa vese vaurawa pamberi paIsraeri; uchagura marunda emabhiza avo nekupisa ngoro dzavo nemoto.
\v 7 Zvino Joshua akauya pakarepo, uye vanhu vese vehondo vanaye ndokumirisana nawo pamvura dzepaMeromi pakarepo ndokuvawira.
\v 8 Jehovha ndokuvapa muruoko rwaIsraeri uyo wakavarova ndokuvadzingirira kusvika paZidhoni guru, uye kusvika paMisirefoti-maimi, uye kusvika pamupata weMizipe nechekumabvazuva; ndokuvarova kusvika vasina kuvasiira musiiwa.
\v 9 Joshua ndokuvaitira sekureva kwaJehovha kwaari; wakagura marunda emabhiza avo, uye ngoro dzavo wakapisa nemoto.
\p
\v 10 Zvino Joshua wakadzoka nenguva iyo, ndokutapa Hazori, namambo waro waka\add mu\add*uraya nemunondo; nokuti pakutanga Hazori waiva musoro weushe ihwo hwese.
\v 11 Zvino vakarova vanhu vese vaivamo nekwakapinza kwemunonda, vakavaparadza chose; hakuna kusara chimwe chinofema; zvino wakapisa Hazori nomoto.
\v 12 Zvino maguta ese emadzimambo awa nemadzimambo awao wsw Joshua wakatapa, ndokuarova nekwakapinza kwemunondo, wakavaparadza chose Mozisi muranda waMwari sezvaakaraira.
\v 13 Koga maguta akange amire pazvikomo Israeri haana kupisa rimwe rawo, kusara kweHazori, Joshua wakaripisa.
\v 14 Zvino zvese zvakapambwa zvemaguta awa, nemombe, vana vaIsraeri vakazvitorera kuva zvakajimbwa, asi murume umwe neumwe vakarova nekwakapinza kwemunondo kusvika vavaparadza; uye havana kusiya umwe anofema.
\p
\v 15 Jehovha sezvaakaraira Mozisi muranda wake, Mozisi wakaraira Joshua saizvozvo; Joshua ndokuita saizvozvo, haana kusudurusa pane zvese Jehovha zvaakaraira Mozisi.
\v 16 Saizvozvo Joshua wakatora nyika iyo yese, nyika yazvikomo, nenyika yese yekuchamhembe, nenyika yese yeGosheni, nemupata, nebani, nenyika yezvikomo yaIsraeri, nemupata waro;
\v 17 kubva pagomo reHaraki rinokwira kuSeiri kusvika paBhaari-gadhi pamupata weRebhanoni, mujinga megomo reHerimoni; ndokutapa madzimambo aro ese, ndokuarova ndokuauraya.
\v 18 Joshua wakaita hondo kwemazuva mazhinji.
\v 19 Hakuna guta rakaita rugare naIsraeri, kunze kweVaHivhi vagari veGibhiyoni; vakaatora ese nehondo.
\v 20 Nokuti zvaibva kuna Jehovha kuomesa moyo yavo, kuti vachingamidzane naIsraeri pahondo, kuti avaparadze chose, kuti vasawana nyasha; asi avaparadze Jehovha sezvaakaraira Mozisi.
\p
\v 21 Zvino Joshua wakauya nenguva iyo ndokugura VaAnaki panyika yezvikomo, kubva paHebhuroni, kubva paDhebhiri, kubva paAnabhi, nekubva panyika yese yezvikomo yaJudha, nepanyika yese yzvikomo yaIsraeri; Joshua akavaparadza pamwe nemaguta avo.
\v 22 Hakuna kusiiwa MuAnaki panyika yevana vaIsraeri; koga paGaza nepaGadhi nepaAshidhodhi, vakasara.
\v 23 Joshua ndokutora nyika yese zvichienderana nezvese Jehovha zvaakareva kuna Mozisi; Joshua ndokuipa kuva nhaka kuna Israeri, zvichienderana nekuparadzaniswa kwavo, nemarudzi avo, nyika ndokuva nezororo kubva pahondo.

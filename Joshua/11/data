\c 11
\s Amwe maguta akakundwa naJoshua
\p
\v 1 Zvino zvakaitika Jabhini mambo weHazori a\add zvi\add*nzwa, kuti wakatuma \add nhume\add* kuna Jobhabhu mambo weMadhoni, nekuna mambo weShimironi, nekuna mambo weAkishafi,
\v 2 nekumadzimambo \add aiva\add* kumaodzanyemba panyika yezvikomo, neekumapani echamhembe kweKineroti, nemumupata, nokumikwidza yepaDhori kumavirazuva,
\v 3 \add neku\add*MuKenani kumabvazuva nekumavirira, neMuAmori, neMuHiti, neMuPerezi, neMuJebhusi, panyika yezvikomo, neMuHivhi wakange \add agere\add* mujinga meHorimoni panyika yeMizipa.
\v 4 Zvino vakabuda, ivo nehondo dzavo dzese dzinavo, vanhu vazhinji, uye sejecha riri pamahombekombe egungwa pauwandu, nemabhiza nengoro zhinji-zhinji.
\v 5 Zvino madzimambo awa ese akati aungana, akauya akavaka matende pamwe chete pamvura dzepaMeromi, kuzorwisa naIsraeri.
\p
\v 6 Zvino Jehovha wakati kuna Joshua: Usatya nokuda kwavo, nokuti mangwana nenguva inenge ino ndichavapa vese vaurawa pamberi paIsraeri; uchagura marunda emabhiza avo nekupisa ngoro dzavo nemoto.
\v 7 Zvino Joshua akauya pakarepo, uye vanhu vese vehondo vanaye ndokumirisana nawo pamvura dzepaMeromi pakarepo ndokuvawira.
\v 8 Jehovha ndokuvapa muruoko rwaIsraeri uyo wakavarova ndokuvadzingirira kusvika paZidhoni guru, uye kusvika paMisirefoti-maimi, uye kusvika pamupata weMizipe nechekumabvazuva; ndokuvarova kusvika vasina kuvasiira musiiwa.
\v 9 Joshua ndokuvaitira sekureva kwaJehovha kwaari; wakagura marunda emabhiza avo, uye ngoro dzavo wakapisa nemoto.
\p
\v 10 Zvino Joshua wakadzoka nenguva iyo, akunda Hazori, akauraya mambo waro nomunondo; nokuti pakutanga Hazori waiva muzinda woushe ihwo hwese.
\v 11 Vakauraya vanhu vese vakange varimo neminondo inopinza, vakavaparadza chose; hakuna chinhu chimwe chinofema chakasara; vakapisa Hazori nomoto.
\v 12 Joshua akakundawo maguta ese amadzimambo iwayo, namadzimambo awo ese, akavauraya neminondo inopinza, akavaparadza chose; sezvakange zvarairwa naMozisi muranda waJehovha.
\v 13 Asi maguta akange ari pazvikomo zvavo, VaIsraeri havana kuapisa kunyange nerimwe chete, asi Hazori chete; Joshua wakapisa irero.
\v 14 Vana vaIsraeri vakatapa zvese zvavakapamba zvamaguta iwayo, nemombe; asi vakauraya varume vese neminondo inopinza, kusvikira vavaparadza; havana kusiya kunyange nechinhu chimwe chete chinofema.
\p
\v 15 Sezvakange zvarairwa Mozisi muranda wake naJehovha, ndizvo Mozisi zvaakaraira Joshua; Joshua akaita saizvozvo, haana kusiya chinhu chimwe chete pazvese zvakange zvarairwa Mozisi naJehovha.
\v 16 Saizvozvo Joshua akakunda nyika iyo yese, iyo nyika yamakomo, nenyika yese yekuchamhembe, nenyika yese yeGosheni, nebani, noMupata, nenyika yamakomo yaIsraeri, nebani rayo;
\v 17 kubva pagomo reHaraki, rinokwira Seiri, kusvikira paBhaari-gadhi pamupata weRebhanoni, mujinga megomo reHerimoni; akakunda madzimambo aro ese, akavaparadza nokuvauraya.
\v 18 Joshua akarwa namadzimambo iwayo ese mazuva mazhinji.
\v 19 Hakuna guta rakayanana naVaIsraeri, asi VaHivhi vakange vagere Gibhiyoni; vakakunda zvese pakurwa.
\v 20 Nokuti Jehovha ndiye wakaomesa moyo yavo, kuti varwe naVaIsraeri, kuti avaparadze chose, varege kunzwirwa tsitsi; asi avaparadze, sezvakange zvarairwa Mozisi naJehovha.
\p
\v 21 Nenguva iyo Joshua akaenda akaparadza vaAnaki panyika yamakomo, paHebhuroni, napaDhebhiri, napaAnabhi, napanyika yese yamakomo yaJudha, napanyika yese yamakomo yaIsraeri; Joshua akavaparadza chese pamwe chete namaguta avo.
\v 22 Hakuna kuvaAnaki wakasara panyika yavana vaIsraeri; asi paGaza, napaGadhi, napaAshidhodhi ndipo pakasara vamwe.
\v 23 Joshua akakunda saizvozvo nyika yese sezvese zvakaudzwa Mozisi naJehovha; Joshua akaipa vana vaIsraeri, kuti ive nhaka yavo, sezvavakange vakamurwa namarudzi avo. Nyika ikazorora pakurwa.

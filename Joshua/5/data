\c 5
\p
\v 1 Zvino zvakaitika apo madzimambo ese aVaAmori aiva mhiri kwaJoridhani kumavirazuva nemadzimambo ese eVaKenani aiva agere pagungwa pavakanzwa kuti Jehovha wakapwisa mvura dzaJoridhani kubva pamberi pevana vaIsraeri, kusvika tayambuka, kuti moyo yavo ikanyunguduka, vakasavazve nemweya mukati mavo, nekuda kwavana vaIsraeri.
\s Joshua anodzingisa vana vaIsraeri kuti vadye pasika
\p
\v 2 Nenguva iyo Jehovha wakati kuna Joshua: Zviitire mapanga emabwe anopinza, udzingisezve vana vaIsraeri rwechipiri.
\v 3 Joshua ndokuzviitira mapanga emabwe anopinza, ndokudzingisa vana vaIsraeri pachikomo chezvikanda zvepamberi.
\v 4 Zvino ichi ndicho chikonzero Joshua chaakavadzingisira, vese vanhu vakabuda muEgipita, vanhurume, varume vese vehondo, vakafira panzira murenje vabuda muEgipita.
\v 5 Nokuti vanhu vese vaibuda vaidzingiswa; asi vanhu vese vakaberekerwa murenje panzira vabuda muEgipita vaiva vasina kuvadzingisa.
\v 6 Nokuti vana vaIsraeri vakafamba makore makumi mana murenje, kusvika rudzi rwese, varume vehondo vakange vabuda Egipita vapedzwa, nokuti havana kuteerera inzwi raJehovha, Jehovha wakapika kwavari kuti haangavataridzi nyika, Jehovha yaakapikira madzibaba kutipa iyo, nyika inoyerera mukaka neuchi.
\v 7 Zvino vana vavo wakavamutsa panzvimbo yavo, ndivo Joshua vaakadzingisa; nokuti vakange vasina kudzingiswa, nokuti vakange vasina kuvadzingisa panzira.
\v 8 Zvino zvakaitika vapedza kudzingisa rudzi rwese, vakagara panzvimbo dzavo pamisasa kusvika vapora.
\v 9 Zvino Jehovha wakati kuna Joshua: Nhasi ndapetenura kubva kwamuri kuzvidza kweEgipita. Naizvozvo zita renzvimbo rakanzi Girigari kusvika nhasi.
\p
\v 10 Zvino vana vaIsraeri vakadzika matende muGirigari, ndokuchengengetedza pasika pazuva regumi nemana remwedzi madekwani pamapani eJeriko.
\v 11 Zvino vakadya zvibereko zvenyika chifume chepasika, zvingwa zvisina kuviriswa pamwe nehura dzakakangwa nezuva iroro.
\p
\v 12 Mana* ndokuguma chifume chavakadya zvibereko zvenyika; zvino hakuna kuvazve nemana kuvana vaIsraeri, asi vakadya zvibereko zvenyika yeKenani gore iroro.
\p
\v 13 Zvino zvakaitika Joshua ari paJeriko, kuti wakasimudza meso ake ndokuona, zvino tarira, murume amire pakatarisana naye, munondo wake wakavhomorwa uri muruoko rwake; Joshua ndokuenda kwaari ndokuti kwaari: Uri wekwedu here kana uri wevavengi vedu?
\v 14 Iye ndokuti: Kwete, asi ndiri mukuru wehondo yaJehovha; ndauya. Joshuwa ndokuwira pasi nechiso chake, ndokunamata, ndokuti kwaari: Ishe wangu unotii kumuranda wake?
\v 15 Mukuru wehondo yaJehovha ndokuti kuna Joshua: Sunungura shangu yako parutsoka rwako, nokuti nzvimbo yaumire pairi itsvene; Joshua ndokuita saizvozvo.

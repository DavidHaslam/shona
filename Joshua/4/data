\c 4
\s Zviratidzo zvamabwe ane gumi namaviri
\p
\v 1 Zvino rudzi rwose rwakati rwapedza kuyambuka Joridhani, Jehovha akataura naJoshua, akati,
\v 2 Uzvitorere varume vane gumi navaviri kuvanhu, umwe mumwe parudzi rumwe norumwe;
\v 3 ugovaraira, uchiti, Pano pakati paJoridhani, pakaramba pamire tsoka dzavapristi muzvitorere mabwe ane gumi namaviri, muyambuke nawo mundoaisa pavato, pamuchanorara usiku huno.
\p
\v 4 Ipapo Joshua akadana varume avo vane gumi navaviri, vaakange agadza pakati pavana vaIsraeri, umwe mumwe parudzi rumwe norumwe,
\v 5 Joshua akati kwavari, Tungamirirai areka yaJehovha Mwari wenyu, muyambuke kusvikira pakati paJoridhani, umwe neumwe wenyu anonge ibwe ariise pafudzi rake, aenzane namarudzi avana vaIsraeri.
\v 6 Kuti chinhu ichi chive chiratidzo pakati penyu, kuti kana vana venyu vachizobvunza pashure, vachiti, Mabwe awa anoti kudiniko?
\v 7 imwi muti kwavari, nokuti mvura yaJoridhani yakagurwa pamberi peareka yesungano yaJehovha; nguva yayakayambuka Joridhani, mvura yaJoridhani yakagurwa; mabwe awa achava chirangaridzo pakati pavana vaIsraeri nokusingaperi.
\p
\v 8 Vana vaIsraeri vakaita sezvavakarairwa naJoshua, vakanonga mabwe ane gumi namaviri pakati paJoridhani, sezvakataura Jehovha kuna Joshua, akaenzana namarudzi avana vaIsraeri, vakayambuka nawo, vakaatakura, kusvikira pavakanovata, vakaaisapo.
\v 9 Zvino Joshua akamisa mabwe ane gumi namaviri mukati maJoridhani, pakange pamire tsoka dzavapristi vaitakura areka yesungano; aripo kusvikira nhasi.
\v 10 Nokuti vapristi vakange vakatakura areka vakamira mukati maJoridhani kusvikira zvese zvapera zvakange zvarairwa Joshua naJehovha, kuti azviudze vanhu, zvese zvakange zvarairwa Joshua naMozisi; vanhu vakakurumidza kuyambuka.
\p
\v 11 Zvino vanhu vese vakati vapedza kuyambuka, areka yaJehovha ikayambukawo, navapristi pamberi pavanhu.
\p
\v 12 Navana vaRubheni, navana vaGadhi, nehafu yorudzi rwaManase, vakayambuka pamberi pavanhu, vakashonga nhumbi dzokurwa, sezvavakaudzwa naMozisi.
\v 13 Vanenge vane zviuru zvina makumi mana, vakange vakashonga nhumbi dzokurwa, ndivo vakayambuka pamberi paJehovha, vakaenda kumapani eJeriko kundorwa.
\v 14 Nomusi uyo Jehovha akakudza Joshua pamberi pavaIsraeri vose; vakamutya sezvavaitya Mozisi mazuva ose oupenyu hwake.
\p
\v 15 Zvino Jehovha akataura naJoshua, akati,
\v 16 Raira vapristi vanotakura areka yechipupuriro, kuti vakwire vabude mukati maJoridhani.
\v 17 Naizvozvo Joshua akaraira vapristi, akati, Kwirai, mubude mukati maJoridhani.
\v 18 Zvino vapristi vakange vakatakura areka yesungano yaJehovha vakati vakwira vabuda mukati maJoridhani, netsoka dzavapristi dzasimudzwa dzasvika pasi pakaoma, mvura yaJoridhani ikadzokera panzvimbo yayo, ikadarika nhivi dzarwo dzose sazuro namarimwezuro.
\p
\v 19 Vanhu vakakwira vakabuda paJoridhani pazuva regumi romwedzi wokutanga, vakadzika matende avo muGirigari, pamuganhu wamabvazuva eJeriko.
\v 20 Joshua akamisa aya mabwe ane gumi namaviri avakanonga muJoridhani paGirigari.
\v 21 Akataura navana vaIsraeri, akati, Kana vana venyu vachizobvunza madzibaba avo panguva inouya, vachiti, Mabwe awa anoti kudiniko?
\v 22 imwi munofanira kuzivisa vana venyu, muchiti, VaIsraeri vakayambuka Joridhani urwu vachitsika pasi pakaoma.
\v 23 Nokuti Jehovha Mwari wakapwisa mvura yaJoridhani pamberi penyu, kusvikira mayambuka, sezvaakaita iye Jehovha Mwari wenyu paGungwa Dzvuku, raakapwisa pamberi pedu, kusvikira tayambuka;
\v 24 kuti ndudzi dzose dzenyika dzizive kuti ruoko rwaJehovha ndirwo rune simba; kuti vatye Jehovha Mwari wenyu nokusingaperi.

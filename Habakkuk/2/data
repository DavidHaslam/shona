\c 2
\s Mhinduro yaJehovha
\p
\v 1 Ndichamira panzvimbo yangu yekurindira, uye ndichazvimisa panhare, ndigorinda, kuti ndione kuti achati chii kwandiri, nezvandichapindura pakugunun'una kwangu.
\v 2 Zvino Jehovha wakandipindura ndokuti: Nyora chiratidzo, uchiite chive pachena pamahwendefa, kuti anomhanya agoverenga.
\v 3 Nokuti chiratidzo chichava chenguva yakatarwa; asi chichataura pakupedzisira, hachingarevi nhema, kunyange chikanonoka, uchirindire, nokuti zvirokwazvo chichasvika, hachinganonoki.
\p
\v 4 Tarirai, anozvikudza, mweya wake hauna kururama kwaari, asi wakarurama achararama nerutendo rwake.
\v 5 Hongu uyezve, nokuti anonyengera newaini, ari munhu anozvikudza, asingagari kumba, achikudza chishuvo chake seSheori, uye wakafanana nerufu; haangaguti, asi anounganidzira marudzi ese kwaari, anozvikokera vanhu vese.
\v 6 Ava vese havangamusimudziri dimikira here, netsumo iri chiseko pamusoro pake? Zvino vachati: Nhamo kune anowanza zvisati zviri zvake, kusvika rinhi? Uye anozvitakudza rubatso!
\v 7 Vachakurumai havangasimuki pakarepo vakataura here, vamuka vachakuzungunusa here? Zvino uchava chakapambiwa kwavari.
\v 8 Nokuti imwi makapamba marudzi mazhinji, vese vakasara vevanhu vachakupamba; nekuda kweropa zhinji revanhu, nemhirizhonga yenyika, guta, nevese vagere mariri.
\v 9 Nhamo kune anowanira imba yake mubairo wakaipa, kuti aise dendere rake pamusoro, kuti asunungurwe muruoko rwezvakaipa!
\v 10 Makaranganira imba yenyu chinyadzo, nekugura vanhu vazhinji, wakatadzira mweya wako.
\v 11 Nokuti ibwe richadanidzira riri parusvingo, uye puranga richaripindura padanda.
\p
\v 12 Nhamo kune anovaka musha neropa zhinji, nekumisa guta nechitadzo!
\v 13 Tarirai, hazvibvi kuna Jehovha wehondo here kuti marudzi ashingairire moto, uye vanhu vazvinetese nezvisina maturo?
\v 14 Nokuti nyika ichazadzwa neruzivo rwerukudzo rwaJehovha, semvura zhinji inofukidza gungwa.
\v 15 Nhamo kune anonwisa wekwake, anodurura bhodhoro rako, achidhakisawo kuti aone kushama kwavo!
\v 16 Muchaguta nyadzi pasina rukudzo, inwawo iwe, uye uve asina kudzingiswa, mukombe weruoko rwerudyi rwaJehovha unokutendeukira, nenyadzi dzive pamusoro perukudzo rwako.
\v 17 Nokuti mhirizhonga yeRebhanoni ichakufukidzai, uye kuparadzwa kwemhuka kuchavatyityidzira, nekuda kweropa revanhu, uye kwemhirizhonga yepanyika, guta, nevese vagere mariri.
\p
\v 18 Chifananidzo chakavezwa chinobatsirei muvezi wacho zvaakachiveza? Chifananidzo chaumbwa nekunyungudusa nemudzidzisi wenhema, kuti muumbi avimbe nechaakaumba chake, kuita zvifananidzo zviri mbeveve?
\v 19 Nhamo kune anoti kudanda: Pepuka! \add Nokuti\add* kuibwe riri mbeveve: Muka! Iro richadzidzisa! Tarirai, zvakanamirwa negoridhe nesirivha, asi hakuna mweya mukati mazvo.
\v 20 Asi Jehovha ari mutembere yake tsvene, nyarara pamberi pake, nyika yese.

\c 1
\s Habhakuki anogunun'una kuna Jehovha
\p
\v 1 Mutoro Habhakuki muporofita waakaona.
\p
\v 2 Haiwa Jehovha, ndichadana kusvika rinhi, imwi musinganzwi? Ndinodana kwamuri \add pa\add*mhirizhonga, asi hamundiponesi!
\v 3 Munondiratidzirei chitadzo, muchiratidza zvinotambudza, nekupamba nemhirizhonga pamberi pangu; uye gakava riripo, nenharo dzinosimuka.
\v 4 Naizvozvo murairo hauna simba, uye mutongo hautongobudi, nokuti wakaipa wakakomba wakarurama, naizvozvo mutongo wakaminama unobuda.
\p
\v 5 Onai pakati pemarudzi, mutarire, shamiswai zvekushamisika, nokuti ndichaita basa pamazuva enyu ramusingazotendi kungange rakarehwa.
\v 6 Nokuti tarirai, ndinomutsa VaKaradhiya, rudzi rwune hasha rwunokurumidza, rwunofamba pakufarikana kwenyika, kugara nhaka nzimbo dzekugara  dzisiri dzarwo.
\v 7 Rwunotyisa uye rwunokarudza, mutongo warwo neukuru hwarwo hunobuda marwuri.
\p
\v 8 Mabhiza avowo anomhanyisa kupfuura ingwe, uye anopinza kupfuura mhumhi dzemadekwani; uye vatasvi varwo vemabhiza vachapararira, nevatasvi varwo vemabhiza vachabva kure, vachabhururuka segondo rinokurumidzira kudya.
\v 9 Vese vachasvikira mhirizhonga, zviso zvavo zvichatarira kumhepo yekumabvazuva, uye vachaunganidza vatapwa sejecha.
\v 10 Zvino vachanyomba madzimambo, nemachinda achava chiseko kwavari, uye vachaseka guta rimwe nerimwe rakashoshewa, nokuti vachatutira guruva ndokuritora.
\v 11 Ipapo vachakukura \add se\add*mhepo, ndokupfuura, ndokutsauka, \add ndokuverengera\add* simba rarwo kuna mwari warwo.
\s Habhakuki anogunununazve kuna Jehovha
\p
\v 12 Hamubvi pakusingaperi here, Jehovha, Mwari wangu, Mutsvene wangu? Hatingafi. Imwi Jehovha, makavatemera mutongo, nemwi Dombo, makavatemera murango.
\v 13 Imwi makachena kwazvo pachiso kuti muone chakaipa, musingadi kutarisa zvinonyangadza. Munovataririrei vanonyengera, muchinyarara wakaipa paanomedza wakarurama kumupfuura?
\v 14 Muchiita vanhu sehove dzegungwa, sezvinokambaira, zvisina mutongi pamusoro pazvo?
\v 15 Vanovabudisa vese nehaka, ndokuvabata mumumbure wavo, ndokuvaunganidza mumumbure wavo, naizvozvo vanofara ndokupembera.
\v 16 Naizvozvo vanobaira mumbure wavo, nekupisira rutava rwavo zvipfungaidzo zvinonhuhwira, nokuti mugove wavo wakakora, uye zvekudya zvavo zvine mafuta.
\v 17 Naizvozvo zvino vanodurura mumbure wavo here, vachirega kuramba vachiuraya marudzi evanhu.
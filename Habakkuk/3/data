\c 3
\s Munyengetero waHabhakuki
\p
\v 1 Munyengetero waHabhakuki muporofita paShigionoti.
\p
\v 2 Haiwa, Jehovha, ndakanzwa shoko renyu, ndakatya; haiwa, Jehovha, basa renyu pakati pemakore, rimutsiridzei; pakati pemakore, zivisai pakutsamwa murangarire nyasha.
\v 3 Mwari wakabva kuTemani, Mutsvene kubva pagomo reParani. Sera. Matenga akafukidzwa neukuru hwake, nenyika yakazara nerumbidzo yake.
\v 4 Kupenya kwaiva kwakaita sechiedza, miseve yaibuda muruoko rwake, uye ipapo paiva nekuvanda kwesimba rake.
\v 5 Pamberi pake pakafamba hosha, nemurazvo unopfuta wakabuda patsoka dzake.
\v 6 Wakamira, ndokuyera nyika; ndokuiona, ndokudederesa marudzi, nemakomo ekusingaperi akapararira, zvikomo zvekare zvakakotama, nzira dzekusingaperi ndedzake.
\v 7 Ndakaona matende eKushani pasi penhamo; maketeni enyika yeMidhiani anodedera.
\p
\v 8 Jehovha wakatsamwira nzizi here? Hasha dzenyu dzairwisa nzizi here? Kutsamwa kwenyu kwairwisa gungwa here, zvamotasva mabhiza enyu, ngoro dzenyu dzeruponeso?
\v 9 Uta hwenyu hwakafukurwa kwazvo; pamhiko dzemarudzi, \add pane\add* shoko, Sera. Makapamura nyika nenzizi.
\v 10 Makomo akakuonai akadedera, kudira kwemvura kwakapfuura; udziku hwakabudisa izwi rahwo, hwakasimudzira maoko ahwo kumusoro.
\v 11 Zuva, mwedzi zvakamira paugaro hwazvo, pakupenya kwemiseve yenyu zvakaenda, nekupenya kwepfumo renyu rinobwinya.
\v 12 Pakutsamwa makatsika nyika, pahasha makapura marudzi.
\v 13 Makabudira ruponeso rwevanhu venyu, ruponeso rwemuzodzwa wenyu, makakuvadza musoro weimba wewakaipa, nekufukura nheyo kusvika mumutsipa. Sera.
\v 14 Wakabaya nezvipfumo zvake musoro wevarume vake ehondo, vakava sechamupupuri kundiparadzira, kufara kwavo kwaiva sekwekupedza varombo pakavanda.
\v 15 Makatsika pakati pegungwa nemabhiza enyu, murwi wemvura zhinji.
\v 16 Pandakanzwa, dumbu rangu rakadedera, miromo yangu yakabvunda; kuora kwakapinda mumapfupa angu, ndikadedera panzvimbo yangu, kuti ndizorore pazuva redambudziko, pakukwira kwake kurwisa vanhu achavawira.
\p
\v 17 Kunyange muonde ukasatunga maruva, nemizambiringa ikashaiwa zvibereko, kunyange kubereka komuorivhi kukakona, neminda ikasabereka zvokudya; kunyange makwai akapera muchirugu, nemombe dzikashaikwa mumatanga,
\v 18 kunyange zvakadaro ndichafara kwazvo muna Jehovha, ndichava nomufaro muna Mwari woruponeso rwangu.
\v 19 Jehovha Ishe isimba rangu, anoita tsoka dzangu dzive setsoka dzehadzi yenondo, anondifambisa pamatunhu angu akakwirira. Kumutungamiriri wekuimba, nemitengeranwa yangu.

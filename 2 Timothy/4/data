\c 4
\s Timotio unosimbiswa
\p
\v 1 Ndinorairisa naizvozvo pamberi paMwari, naShe Jesu Kristu, iye uchatonga vapenyu navakafa pakuonekwa kwake noushe hwake;
\v 2 paridza shoko; iva wakagadzirira nenguva yakafanira, kunyange isakafanira; dzora, tsiura, kurudzira nomoyo murefu wose napadzidziso.
\v 3 Nekuti nguva ichasvika yavacharamba kutendera dzidziso yakagwinya, asi nekuchiva kwavo vachazvivunganidzira vadzidzisi, vachirumwa nzeve,
\v 4 vachafuratidza nzeve \add dzavo\add* pachokwadi, vachitendeusirwa kungano.
\v 5 Asi iwe svinura pazvinhu zvose, utsungirire pamatambudziko, uite basa romuevhangeri, upedzise basa rako kwazvo.
\v 6 Nekuti ini ndotodururwa sechibayiro, nenguva yokubva kwangu yasvika.
\v 7 Ndarwa kurwa kwakanaka, ndapedza rwendo, ndachengeta kutenda;
\v 8 kubva zvino, ndakachengeterwa korona yokururama yandichapiwa naShe Mutongi wakarurama nezuva iroro; kwete kwandiri ndoga, asi kuna vose vanoda kuonekwa kwake.
\s Mashoko okupedzisira
\p
\v 9 Ita paunogona napo kuti ukurumidze kuuya kwandiri.
\v 10 Nekuti Dhemasi wakandisiya, ada nyika yazvino. Akaenda Tesaronika; Kresike kuGaratia, Tito kuDhamatia.
\v 11 Ruka oga uneni. Tora Mako uuye naye nekuti unondibatsira kwazvo pakushumira.
\v 12 Asi Tikiko ndakamutuma Efeso.
\v 13 Nguvo yandakasiya paTroasi kuna Kapo, kana wouya uuye nayo, nemabhuku, zvikuru magwaro amatebwe.
\v 14 Arekisandiro mupfuri wendarira wakandiitira zvakaipa zvizhinji; Ishe uchamutsiva zvinoenderana nemabasa ake;
\v 15 newewo umuchenjerere, nekuti wakapikisa zvikuru mashoko edu.
\v 16 Pakuzvidavirira kwangu kokutanga pakanga pasina munhu wakamira neni, asi vose vakandisiya. Dai zvarega kuverengerwa kwavari.
\v 17 Zvakangodaro Ishe wakamira neni, akandisimbisa, kuti neni kuparidza kuzikamwe zvakazara navahedheni vose vanzwe; uye ndakarwirwa pamuromo weshumba.
\v 18 Uye Ishe uchandirwira pabasa rose rakaipa, uchandiponesa ndipinde ushe hwake hwokudenga; kubwinya \add ngakuve\add* kwaari nokusingaperi-peri. Ameni.
\v 19 Kwazisa Priska naAkwira, neimba yaOnesiforo.
\v 20 Erasto wakasara paKorinde, asi Trofimo ndakamusiya paMireto achirwara.
\v 21 Edza paunogona napo kuuya chando chisati chasvika. Yubhuro, naPudhe, naRina, naKraudhia nehama dzose vanokukwazisa.
\v 22 Ishe Jesu Kristu \add ngaave\add* nomweya wako. Nyasha \add ngadzive\add* nemwi. Ameni.

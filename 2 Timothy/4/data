\c 4
\s Timotio unosimbiswa
\p
\v 1 Naizvozvo ndinorairisa pamberi paMwari, naIshe Jesu Kristu, iye uchatonga vapenyu nevakafa, pakuonekwa kwake neushe hwake:
\v 2 Paridza shoko; iva wakagadzirira nenguva yakafanira, panguva isakafanira, dzora, tsiura, kurudzira nemoyo murefu wose nedzidziso.
\v 3 Nekuti nguva ichavapo yavacharamba kutendera dzidziso mhenyu, asi zvichienderana nekuchiva kwavo pachavo vachazvivunganidzira vadzidzisi, vachirumwa nzeve;
\v 4 uye vachafuratidza nzeve \add dzavo\add* pachokwadi, vachitendeukira kungano.
\v 5 Asi iwe svinura pazvinhu zvose, utsungirire pamatambudziko, uite basa remuevhangeri, uzadzise basa rako.
\v 6 Nekuti ini ndatodururwa sechibairo chinonwiwa, nenguva yekubva kwangu yasvika.
\v 7 Ndarwa kurwa kwakanaka, ndapedza nhangemutange, ndachengeta rutendo;
\v 8 kubva ikozvino, ndakaisirwa korona yekururama Ishe yavachandipa, mutongi wakarurama nezuva iroro; kwetewo kwandiri ndoga, asi nekune vose vanoda kuonekwa kwake.
\s Mashoko ekupedzisira
\p
\v 9 Shingairira kukurumidza kuuya kwandiri.
\v 10 Nekuti Dhemasi wakandisiya, ada nyika yaikozvino, akaenda kuTesaronika; Kresike kuGaratia, Tito kuDharimatia.
\v 11 Ruka oga uneni. Tora Mariko uuye naye nekuti unondibatsira pakushumira.
\v 12 Asi Tikiko ndakamutuma kuEfeso.
\v 13 Nguvo yandakasiya paTroasi kuna Kapo, kana wouya uuye na\add yo\add*, nemabhuku, zvikuru magwaro ematebwe.
\v 14 Arekisandiro mupfuri wendarira wakandiitira zvakaipa zvizhinji; Ishe uchamutsiva zvinoenderana nemabasa ake;
\v 15 iwewo umuchenjerere, nekuti wakapikisa zvikurusa mashoko edu.
\v 16 Pakuzvidavirira kwangu kwekutanga hapana wakamira neni, asi vose vakandisiya. Dai zvarega kuverengerwa kwavari.
\v 17 Asi Ishe wakamira neni, akandisimbisa, kuti neni kuparidza kukwaniswe, nevahedheni vose vanzwe; uye ndakarwirwa kubva pamuromo weshumba.
\v 18 Uye Ishe uchandirwira pabasa rose rakaipa, uye ucha\add ndi\add*chengetera muushe hwake hwokudenga; kubwinya \add ngakuve\add* kwaari nekusingaperi-peri. Ameni.
\v 19 Kwazisa Priska naAkwira, neimba yaOnesiforo.
\v 20 Erasto wakasara paKorinde; asi Trofimo ndakamusiya paMireto achirwara.
\v 21 Shingairira kuuya chando chisati chasvika. Yubhuro unokukwazisa, naPudheni, naRinosi, naKraudhia, nehama dzose.
\v 22 Ishe Jesu Kristu \add ngaave\add* nemweya wako. Nyasha \add ngadzive\add* nemwi. Ameni.

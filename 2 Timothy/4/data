\c 4
\s Timotio unosimbiswa
\p
\v 1 Ndinorairisa naizvozvo pamberi paMwari, naIshe Jesu Kristu, iye uchatonga vapenyu nevakafa pakuonekwa kwake neushe hwake;
\v 2 paridza shoko; iva wakagadzirira nenguva yakafanira, panguva isakafanira; dzora, tsiura, kurudzira nemoyo murefu wose nepadzidziso.
\v 3 Nekuti nguva ichasvika yavacharamba kutendera dzidziso yakagwinya, asi zvichienderana nekuchiva kwavo vachazvivunganidzira vadzidzisi, vachirumwa nzeve,
\v 4 vachafuratidza nzeve \add dzavo\add* pachokwadi, vachitendeusirwa kungano.
\v 5 Asi iwe svinura pazvinhu zvose, utsungirire pamatambudziko, uite basa remuevhangeri, uzadzise basa rako.
\v 6 Nekuti ini ndotodururwa sechibayiro, nenguva yekubva kwangu yasvika.
\v 7 Ndarwa kurwa kwakanaka, ndapedza rwendo, ndachengeta rutendo;
\v 8 kubva ikozvino, ndakachengeterwa korona yekururama yandichapiwa naIshe Mutongi wakarurama nezuva iroro; kwete kwandiri ndoga, asi kune vose vanoda kuonekwa kwake.
\s Mashoko okupedzisira
\p
\v 9 Shingaira kuti ukurumidze kuuya kwandiri.
\v 10 Nekuti Dhemasi wakandisiya, ada nyika yaikozvino. Akaenda Tesaronika; Kresike kuGaratia, Tito kuDhamatia.
\v 11 Ruka oga uneni. Tora Mako uuye naye nekuti unondibatsira pakushumira.
\v 12 Asi Tikiko ndakamutuma kuEfeso.
\v 13 Nguvo yandakasiya paTroasi kuna Kapo, kana wouya uuye nayo, nemabhuku, zvikuru magwaro ematebwe.
\v 14 Arekisandiro mupfuri wendarira wakandiitira zvakaipa zvizhinji; Ishe uchamutsiva zvinoenderana nemabasa ake;
\v 15 iwewo umuchenjerere, nekuti wakapikisa zvikuru mashoko edu.
\v 16 Pakuzvidavirira kwangu kwekutanga hapana munhu wakamira neni, asi vose vakandisiya. Dai zvarega kuverengerwa kwavari.
\v 17 Zvakadaro Ishe wakamira neni, akandisimbisa, kuti neni kuparidza kuzikamwe zvakazara nevahedheni vose vanzwe; uye ndakarwirwa pamuromo weshumba.
\v 18 Uye Ishe uchandirwira pabasa rose rakaipa, uye uchandichengetera kupinda ushe hwake hwokudenga; kubwinya \add ngakuve\add* kwaari nekusingaperi-peri. Ameni.
\v 19 Kwazisa Priska naAkwira, neimba yaOnesiforo.
\v 20 Erasto wakasara paKorinde; asi Trofimo ndakamusiya paMireto achirwara.
\v 21 Shingaira kuuya chando chisati chasvika. Yubhuro unokukwazisa, naPudhe, naRina, naKraudhia nehama dzose.
\v 22 Ishe Jesu Kristu \add ngaave\add* nemweya wako. Nyasha \add ngadzive\add* nemwi. Ameni.

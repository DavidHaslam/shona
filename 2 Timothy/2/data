\c 2
\s Timotio unosimbiswa
\p
\v 1 Naizvozvo iwe, mwana wangu, simba munyasha dziri muna Kristu Jesu.
\v 2 Nezvinhu zvawakanzwa kwandiri pakati pezvapupu zvizhinji, uzvikumikidze izvozvo kuvanhu vakatendeka vachagonawo kudzidzisa vamwe.
\v 3 Naizvozvo iwe utambudzike zvakaoma, semurwi wakanaka waKristu Jesu.
\v 4 Hakuna munhu unorwa semurwi unozvipinganidza nezvinhu zveupenyu, kuti agone kufadza uyo wakamupinza \add basa\add*.
\v 5 Uye kana munhuwo achikwikwidza, haashongedzwi korona kana asina kukwikwidza zviri pamurairo.
\v 6 Murimi unoshanda ndiye unofanira kutanga kugamuchira zvibereko.
\v 7 Fungisisa zvandinoreva, uye Ishe ngaakupe kunzwisisa pazvinhu zvose.
\v 8 Rangarira Jesu Kristu wakamutswa kuvakafa, werudzi rwaDhavhidhi, zvichienderana neevhangeri yangu;
\v 9 yandinotambudzika mairi zvakaipa kusvikira pazvisungo semuiti wezvakaipa; asi shoko raMwari harina kusungwa.
\v 10 Saka ndinotsungirira zvinhu zvose nekuda kwevakasanangurwa, kuti ivo vawanewo ruponeso rwuri muna Kristu Jesu, pamwe nekubwinya kusingaperi.
\v 11 Shoko \add iri\add* rakatendeka; nekuti kana takafa pamwe \add naye\add*, tichararamawo pamwe \add naye\add*.
\v 12 Kana tikatsungirira, tichatonga pamwe \add naye\add*; kana tika\add mu\add*ramba, iye uchatirambawo.
\v 13 Kana tisingatendeki, iye unoramba akatendeka, haangazvirambi.
\s Tinofanira kuita sei kuna vakarashika padzidzo
\p
\v 14 U\add va\add*yevudzire zvinhu izvi, uchiraira pamberi paIshe, kuti varege kuita nharo dzemashoko dzisina rubatsiro, zvinongoparadza vanonzwa.
\v 15 Shingaira kuti uzviratidze kuna Mwari uri munhu wakatendeka, mubati usingafaniri kunyadziswa, unonyatsoruramisa shoko rechokwadi.
\v 16 Asi nzvenga kutaura kwetsvina kusina maturo; nekuti vacharamba vachingonyanya pakusava neuMwari,
\v 17 neshoko ravo richanyenga segomarara; pakati pavo pana Himenayo naFireto;
\v 18 ivo vakatsauka pachokwadi, vachiti kumuka kwevakafa kwatopfuura, vachipidigura rutendo rwevamwe.
\v 19 Kunyange zvakadaro nheyo dzaMwari dzinomira dzakasimba, dzine chisimbiso ichi: Ishe unoziva vari vake; vuye: Umwe neumwe unoreva zita raIshe ngaabve pakusarurama.
\v 20 Zvino muimba huru hamuna midziyo yendarama neyesirvheri chete, asiwo yematanda neyevhu, neimwe inokudzwa neimwe isingakudzwi.
\v 21 Naizvozvo kana munhu achizvinatsa pazvinhu izvi, uchava mudziyo unokudzwa, wakaitwa mutsvene, wakakwanira basa ratenzi, wakagadzirirwa basa rose rakanaka.
\v 22 Tiza kuchiva kweuduku, asi uteverere kururama, rutendo, rudo, rugare, pamwe nevanodana kuna She zvichibva pamoyo wakachena.
\v 23 Asi mibvunzo yeupenzi neyekusadzidza urambe, uchiziva kuti zvinomutsa kukakavara.
\v 24 Zvino muranda waIshe haafaniri kukakavara, asi ave munyoro kune vose, unoziva kudzidzisa, une moyo murefu,
\v 25 unoraira neunyoro avo vanopikisa, kuti zvimwe Mwari avape kutendevukira mukugamuchira chokwadi,
\v 26 uye vapengenukezve kubva pamusungo wadhiabhorosi, wavakanga vakabatwa naye muuranda pakuda kwake.

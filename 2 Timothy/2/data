\c 2
\s Timotio unosimbiswa
\p
\v 1 Naizvozvo iwe, mwana wangu, simba munyasha dziri muna Kristu Jesu.
\v 2 Nezvinhu zvawakanzwa kwandiri pakati pezvapupu zvizhinji, uzvikumikidze izvozvo kuvanhu vakatendeka vachagonawo kudzidzisa vamwe.
\v 3 Naizvozvo iwe utambudzike zvakaoma, semurwi wakanaka waJesu Kristu.
\v 4 Hakuna munhu unobata semurwi unozvipinganidza nezviitiko zveupenyu, kuti afadza uyo waka\add mu\add*pinza basa.
\v 5 Uye kana munhuwo achikwikwidza, haashongedzwi korona kana asina kukwikwidza zviri pamurairo.
\v 6 Murimi unobata zvakasimba unofanira kutanga kugamuchira zvibereko.
\v 7 Fungisisa zvandinoreva; uye Ishe ngaakupe kunzwisisa pazvinhu zvose.
\v 8 Rangarira Jesu Kristu wakamutswa kubva kuvakafa, wembeu yaDhavhidhi, zvichienderana neevhangeri yangu;
\v 9 yandinotambudzika mairi zvakaipa, kusvikira pazvisungo, semuiti wezvakaipa; asi Shoko raMwari harina kusungwa.
\v 10 Saka ndinotsungirira zvinhu zvese nekuda kwevakasanangurwa, kuti naivo vawane ruponeso rwuri muna Kristu Jesu, pamwe nekubwinya kusingaperi.
\v 11 Shoko \add iri\add* rakatendeka; nokuti kana takafa pamwe \add naye\add*, tichararamawo pamwe \add naye\add*.
\v 12 Kana tikatsungirira, tichatongawo pamwe na\add ye\add*; kana tika\add mu\add*ramba, naiye uchatiramba.
\v 13 Kana tisingatendeki, iye unoramba akatendeka; iye haagoni kuzviramba.
\s Tinofanira kuita sei kune vakarasika padzidzo
\p
\v 14 U\add va\add*rangaridze zvinhu izvi, uchirairisa pamberi paIshe kusapikisa pamashoko kusingabatsiri chinhu \add asi\add* kutsausa vanonzwa.
\v 15 Shingaira kuti uzviratidze kuna Mwari uri wakatendeka, mushandi usingafaniri kunyadziswa, unonyatsoruramisa shoko rechokwadi.
\v 16 Asi nzvenga kutaura kwetsvina kusina maturo; nokuti vacharamba vachingonyanya pakusatya Mwari,
\v 17 neshoko ravo richanyenga segomarara; pakati pavo pana Himenayosi naFiretosi;
\v 18 ivo vakatsauka pachokwadi, vachiti kumuka kwevakafa kwatova\add po\add*, vachipidigura rutendo rwevamwe.
\v 19 Kunyange zvakadaro nheyo yaMwari inomira yakasimba, ine mucherechedzo uyu: Ishe unoziva vari vake, uye \add kuti\add*: Umwe neumwe unoreva zita raIshe ngaabve pakusarurama.
\v 20 Asi muimba huru hamuna midziyo yendarama neyesirivheri chete, asiwo yematanda neyevhu, uye imwe ndeyekukudzwa asi imwe ndeyekusakudzwa.
\v 21 Naizvozvo kana munhu achizvinatsa pazvinhu izvi, uchava mudziyo wekukudzwa, wakaitwa mutsvene, wakakwanira basa raTenzi, wakagadzirirwa basa rose rakanaka.
\v 22 Tizawo kuchiva kweuduku, asi uteverere kururama, rutendo, rudo, rugare, pamwe nevanodana kuna Ishe zvichibva pamoyo wakachena.
\v 23 Asi mibvunzo yeupenzi neyekusadzidza urambe, uchiziva kuti zvinomutsa kurwa.
\v 24 Zvino muranda waIshe haafaniri kurwa, asi ave munyoro kune vose, unoziva kudzidzisa, une moyo murefu,
\v 25 unoraira neunyoro avo vanozvipikisa, kuti zvimwe Mwari avape kutendeukira kuruzivo rwechokwadi,
\v 26 uye vapengenuke kubva pamusungo wadhiabhorosi, wavakange vakabatwa naye pakuda kwake.

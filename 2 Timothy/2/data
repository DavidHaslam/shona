\c 2
\s Timotio unosimbiswa
\p
\v 1 Naizvozvo iwe mwana wangu, simba munyasha dziri muna Kristu Jesu.
\v 2 Nezvinhu zvawakanzwa kwandiri pamberi pezvapupu zvizhinji, uzvikumikidze kuvanhu vakatendeka vachagonawo kudzidzisa vamwe.
\v 3 Naizvozvo iwe utambudzike zvakaoma, somurwi wakanaka waKristu Jesu.
\v 4 Hakunomunhu unorwa somurwi unozvipinganidza nezvinhu zvoupenyu, kuti agone kufadza uyo wakamupinza \add basa\add*.
\v 5 Nomunhuwo kana achikwikwidza, haashongedzwi korona kana asina kukwikwidza zviri pamurairo.
\v 6 Murimi unoshanda ndiye unofanira kutanga kugamuchira zvibereko.
\v 7 Fungisisa zvandinoreva, nekuti Ishe uchakupa kunzwisisa pazvinhu zvose.
\v 8 Rangarira Jesu Kristu wakamutswa kuvakafa, werudzi rwaDhavhidhi, maererano neevhangeri yangu;
\v 9 yandinotambudzika mairi kusvikira pazvisungo somuiti wezvakaipa; asi shoko raMwari harina kusungwa.
\v 10 Saka ndinotsungirira zvinhu zvose nokuda kwavakasanangurwa, kuti naivo vawanewo ruponeso rwuri muna Kristu Jesu, pamwe nokubwinya kusingaperi.
\v 11 \add I\add*shoko rakatendeka; nekuti kana takafa pamwe \add naye\add*, tichararamawo pamwe \add naye\add*.
\v 12 Kana tikatsungirira, tichatonga pamwe \add naye\add*; kana tika\add mu\add*ramba, iye uchatirambawo.
\v 13 Kana tisingatendeki, iye unoramba akatendeka, haangazvirambi.
\s Tinofanira kuita sei kuna vakarashika padzidzo
\p
\v 14 U\add va\add*yevudzire zvinhu izvi, uchiraira pamberi paShe, kuti varege kuita nharo dzemashoko dzisina maturo, zvinongoparadza vanonzwa.
\v 15 Shingaira kuti uzviratidze kuna Mwari uri munhu wakatendeka, mubati usingafaniri hake kunyadziswa, unonyatsoruramisa shoko rechokwadi.
\v 16 Asi nzvenga kutaura kwetsvina kusina maturo; nekuti vacharamba vachingonyanya pakusava nouMwari,
\v 17 neshoko ravo richanyenga segomarara; pakati pavo pana Himenayo naFireto;
\v 18 ivo vakarashika pachokwadi, vachiti kumuka kwavakafa kwatopfuura, vachipidigura kutenda kwavamwe.
\v 19 Kunyange zvakadaro nheyo dzaMwari dzinomira dzakasimba, dzine chisimbiso ichi: Ishe unoziva avo vari vake; vuye: Mumwe nomumwe unoreva zita raShe ngaabve pakusarurama.
\v 20 Zvino muimba huru hamuna midziyo yendarama neyesirvheri chete, asiwo yematanda neyevhu; neimwe inokudzwa neimwe isingakudzwi.
\v 21 Naizvozvo kana munhu achizvinatsa kwazvo pazvinhu izvi, uchava mudziyo unokudzwa, wakaitwa mutsvene, wakakwanira basa ratenzi, wakagadzirirwa basa rose rakanaka.
\v 22 Tiza kuchiva kouduku, asi uteverere kururama, kutenda, rudo, rugare, pamwe navanodana kuna She zvichibva pamoyo wakachena.
\v 23 Asi mibvunzo yovupenzi neyokusadzidza urambe, uchiziva kuti zvinomutsa kukakavara.
\v 24 Zvino muranda waShe haafaniri kukakavara, asi ave munyoro kuna vose, unoziva kudzidzisa, une moyo murefu,
\v 25 unoraira nounyoro avo vanopikisa, kuti zvimwe Mwari avape kutendevukira mukugamuchira chokwadi,
\v 26 uye vapengenukezve vabve pamusungo wadhiabhorosi, wavakanga vakabatwa naye muuranda pakuda kwake.

\c 1
\s Kwaziso
\p
\v 1 Pauro muapositori waJesu Kristu nokuda kwaMwari, nokuda kwechivimbiso choupenyu hwuri muna Kristu Jesu,
\v 2 kuna Timotio, mwana \add wangu\add* unodikamwa: Nyasha, ngoni, \add ne\add*rugare, zvinobva kuna Mwari Baba, naKristu Jesu Ishe wedu.
\s Timotio unorairwa kuti asimbe pabasa rake
\p
\v 3 Ndinovonga Mwari wandinoshumira kubva kumadziteteguru nehana yakachena, kuti ndisingamiri ndakakurangarira pakukumbira kwangu siku nesikati,
\v 4 ndichishuva zvikuru kukuona, ndichirangarira misodzi yako, kuti ndizadzwe nomufaro;
\v 5 kana ndichisvika pakurangarira kutenda kusinganyepedzeri kuri mauri, kwaimbogara pakutanga muna mbuya vako Roisi namai vako Yunisi, kwandinoziva kwazvo kuti \add kunogara\add*wo mauri.
\v 6 Nemhaka iyi ndinokuyeudzira kuti ukutidzire chipo chaMwari chiri mauri nokuiswa kwamaoko angu.
\v 7 Nokuti Mwari haana kutipa mweya wokutya asi wesimba, nowerudo, nowekuzvidzora.
\v 8 Naizvozvo usanyadziswa nouchapupu hwaShe wedu, kana ini musungwa wake, asi utambudzike pamwe chete neni nokuda kweevhangeri zvichienderana nesimba raMwari,
\v 9 wakatiponesa, akatidana nokudana kutsvene, kwete zvichienderana nemabasa edu, asi zvichienderana nezano rake, nenyasha dzakapiwa kwatiri muna Kristu Jesu nguva dzisati dzavapo,
\v 10 asi zvino kunoratidzwa nokuonekwa koMuponesi wedu Jesu Kristu, iye wakaparadza rufu, akabudisa pachena upenyu nekusafa nenzira yeevhangeri,
\v 11 yandakagadzirwa \add kuva\add* muparidzi, nomuapositori, nomudzidzisi wavahedheni.
\v 12 Nemhaka yechikonzero ichi neni ndinotambudzikawo zvinhu izvi, zvakadaro handinyadziswi, nokuti ndinoziva wandakatenda uye ndinoziva kwazvo kuti unogona kuchengeta chandakamupa kusvikira zuva iroro.
\v 13 Batisisa muenzaniso wemashoko akarurama awakanzwa kwandiri mukutenda norudo ruri muna Kristu Jesu.
\v 14 Icho chinhu chakanaka chawakakumikidzwa uchichengete noMweya Mutsvene unogara matiri.
\v 15 Unozviziva izvi, kuti vose vari paAsia vakandifuratira; pakati pavo pana Figero naHemogene.
\v 16 Ishe ape ngoni kuimba yaOnesiforo, nokuti kazhinji wakandivandudza, uye haana kunyadziswa neketani yangu.
\v 17 Asi wakati asvika Roma akanditsvaka zvikuru, aka\add ndi\add*wana.
\v 18 Ishe ngaamuitire kuti awane ngoni kunaShe nezuva iroro; newe unoziva kwazvo kuwanda kwezvinhu zvaakandishumira paEfeso.

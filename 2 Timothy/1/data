\c 1
\s Kwaziso
\p
\v 1 Pauro, muapositori waJesu Kristu kubudikidza nechido chaMwari, zvichienderana nechivimbiso cheupenyu hwuri muna Kristu Jesu,
\v 2 kuna Timotio mwana \add wangu\add* unodikamwa: Nyasha, tsitsi, \add ne\add*rugare rwunobva kuna Mwari Baba naKristu Jesu Ishe wedu.
\s Timotio unorairwa kuti asimbe pabasa rake
\p
\v 3 Ndinovonga Mwari, wandinoshumira kubva kumadziteteguru muhana yakachena, kuti ndisingamiri ndinokurangarira paminyengetero yangu siku nesikati,
\v 4 ndichishuva kukuona, ndichirangarira misodzi yako, kuti ndizadzwe nemufaro,
\v 5 ndichiisa mumurangariro rutendo rwusinganyepedzeri rwuri mauri, rwaimbogara pakutanga muna mbuya vako Roisi namai vako Yunisi, uye ndinovimba kuti rwuri mauriwo.
\v 6 Nemhaka yeizvi ndinokuyeudzira kuti ukutidzire chipo chaMwari, chiri mauri nekuiswa kwemaoko angu.
\v 7 Nekuti Mwari haana kutipa mweya wekutya asi wesimba, newerudo, newefungwa dzakanaka.
\v 8 Naizvozvo usanyadziswa neuchapupu hwaIshe wedu, kana hwangu musungwa wake; asi unofanira kutambudzika pamwe neni nekuda kweevhangeri zvichienderana nesimba raMwari,
\v 9 wakatiponesa, akatidana nekudana kutsvene, kwete zvichienderana nemabasa edu, asi zvichienderana nezano rake, nenyasha dzakapiwa kwatiri muna Kristu Jesu nguva dzisati dzavapo,
\v 10 asi ikozvino kunoratidzwa nekuonekwa kwemuponesi wedu Jesu Kristu, wakaparadza rufu, akabudisa pachena upenyu nekusafa kubudikidza neevhangeri,
\v 11 yandakagadzirwa kuva muparidzi, nemuapositori, nemudzidzisi wevahedheni.
\v 12 Nemhaka yeizvi neni ndinotambudzika zvinhu izvi, zvakadaro handinyadziswi, nekuti ndinoziva wandakatenda, uye ndinoziva kwazvo kuti unogona kuchengeta chandakamupa kusvikira zuva iroro.
\v 13 Batisisa muenzaniso wemashoko mapenyu awakanzwa kwandiri murutendo nerudo rwuri muna Kristu Jesu.
\v 14 Icho chinhu chakanaka chawakabatiswa chengeta neMweya Mutsvene unogara matiri.
\v 15 Unozviziva izvi, kuti vose vari paAsia vakandifuratira; pakati pavo pana Figero naHemogene.
\v 16 Ishe ngaape tsitsi kuimba yaOnesiforo; nekuti kazhinji wakandivandudza, uye haana kunyadziswa neketani yangu,
\v 17 asi asvika Roma, wakanditsvakisisa, aka\add ndi\add*wana;
\v 18 Ishe ngaamuitire kuti awane tsitsi kuna Ishe nezuva iro; uye muzvinhu zvingani zvaakabatira kwandiri paEfeso, iwe unozivisisa.

\c 3
\s Kurashika kwemazuva ekupedzisira
\p
\v 1 Asi uzivewo ichi, kuti mumazuva ekupedzisira nguva dzekutambudzika dzichasvika.
\v 2 Nekuti vanhu vachava vanozvida, vanoda mari, vanozvirumbidza, vanozvikudza, vanyombi, vasingateereri vabereki, vasingavongi, vasiri vatsvene,
\v 3 vasina rudo rwechisikigo, vasingadi kuyanana, vacheri, vasingazvidzori, vane hasha, vasingadi zvakanaka,
\v 4 vatengesi, vanongomhanyirira, vane manyawi, vanoda mafaro kupfuura kuda Mwari;
\v 5 vane mufananidzo weuMwari, asi vakaramba simba rako; ubve pa\add vanhu\add* vakadai.
\v 6 Nekuti pane ivava varipo vanopinda mudzimba vachiverevedza, vachitapa zvikadzi nzenza, vakaremedzwa nezvivi, vanozvuzvurudzwa nekuchiva kwakasiyana siyana,
\v 7 zvinongogara zvichidzidza, asi hazvitongogoni kusvika paruzivo rwechokwadi.
\v 8 Jane naJambere sezvavakapikisa Mozisi, saizvozvo ava vanoramba chokwadi, vanhu vendangariro dzakaodzwa, vakarashwa parutendo.
\v 9 Asi havachapfuuriri mberi, nekuti upenzi hwavo hwuchaonekwa kune vose, sezvakazoita hwavowo.
\v 10 Asi iwe wakatevera zvakazara dzidziso yangu, mufambiro, chinangwa, rutendo, moyo murefu, rudo, kutsungirira,
\v 11 kushushwa, \add ne\add*nhamo, zvakandiwira paAndiyokiya, paIkoniyamu, \add na\add*paRistra, kushushwa kwakadini kwandakatsunga makuri, uye Mwari wakandinunura maari ose.
\v 12 Hongu, nevose vanoda kurarama muuMwari muna Kristu Jesu vachashushwa;
\v 13 asi vanhu vakaipa nevanyengeri vachaenderera mberi pakuipa vachitsausa nekutsauswa.
\v 14 Asi iwe rambira pazvinhu zvawakadzidza uye zvakasimbiswa kwauri, uchiziva kuti waka\add zvi\add*dzidza kuna ani,
\v 15 uye kuti kubvira paucheche wakaziva magwaro matsvene, anogona kukuchenjedza kusvikira pakuponeswa kubudikidza nerutendo rwuri muna Kristu Jesu.
\v 16 Rugwaro rwose rwakafemerwa naMwari runobatsira padzidziso, pakutsiura, pakururamisa, nekuraira \add kuri\add* mukururama,
\v 17 kuti munhu waMwari ave wakakwana, agadzirirwa kwazvo basa rose rakanaka.

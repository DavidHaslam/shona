\c 3
\s Kurashika kwamazuva okupedzisira
\p
\v 1 Asi uzivewo chinhu ichi, kuti namazuva okupedzisira nguva dzokutambudzika dzichasvika.
\v 2 Nekuti vanhu vachava vanozvida, vanoda mari, vanozvirumbidza, vanozvikudza, vanyombi, vasingateereri vabereki, vasingavongi, vasiri vatsvene,
\v 3 vasina rudo rwechisikirwo, vasingadi kuyanana, vacheri, vasingazvidzori, vane hasha, vasingadi zvakanaka,
\v 4 vatengesi, vanongomhanyirira, vane manyawi, vanoda mafaro kupfuura kuda Mwari;
\v 5 vanomufananidzo wouMwari, asi vakaramba simba rako; ubve pa\add vanhu\add* vakadai.
\v 6 Nekuti pana ivava varipo vanopinda mudzimba vachiverevedza, vachitapa zvikadzi nzenza, zvakaremedzwa nezvivi, zvinozvuzvurudzwa nokuchiva kwakasiyana siyana,
\v 7 zvinongogara zvichidzidza, asi hazvitongogoni kusvika pakuziva chokwadi.
\v 8 Jane naJambere sezvavakadzivisa Mozisi, saizvozvo ava vanopokana nechokwadi, vari vendangariro dzakaodzwa, vakarashika pakutenda.
\v 9 Asi havachapfuuriri mberi, nekuti upenzi hwavo hwuchaonekwa kuna vose, sezvakazoita hwavowo.
\v 10 Asi iwe wakatevera zvakazara dzidziso yangu, mufambiro, chinangwa, kutenda, moyo murefu, rudo, kutsungirira,
\v 11 kutambudzwa, \add ne\add*nhamo, izvo zvakandiwira paAndiyokiya, paIkoniyamu, \add na\add*paRistra; matambudziko akadini andakatsunga maari, uye Mwari wakandinunura maari ose.
\v 12 Hongu, navose vanoda kurarama muuMwari muna Kristu Jesu vachatambudzwa.
\v 13 Asi vanhu vakaipa navanyepedzeri vachaenderera mberi pakuipa vachitsausa nokutsauswa.
\v 14 Asi iwe rambira pazvinhu zvawakadzidza zvikasimbiswa kwauri, uchiziva kuti wakazvidzidza kuna ani,
\v 15 uye kuti kubvira paucheche wakaziva magwaro matsvene, anogona kukuchenjedza kusvikira pakuponeswa kubudikidza nokutenda kuri muna Kristu Jesu.
\v 16 Rugwaro rwose rwakafemerwa naMwari runobatsira padzidziso, pakuraira, pakururamisa, nokuranga \add kuri\add* mukururama,
\v 17 kuti munhu waMwari ave wakakwana, agadzirirwa kwazvo basa rose rakanaka.

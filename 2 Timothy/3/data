\c 3
\s Kurashika kwemazuva ekupedzisira
\p
\v 1 Asi uzive ichi, kuti mumazuva ekupedzisira nguva dzekutambudzika dzichasvika.
\v 2 Nekuti vanhu vachava vanozvida, vanoda mari, vanozvirumbidza, vanozvikudza, vanyombi, vasingateereri vabereki, vasingavongi, vasiri vatsvene,
\v 3 vasina rudo rwechisikigo, vasingaregereri, vacheri, vasingazvidzori, vane hasha, vasingadi zvakanaka,
\v 4 vatengesi, vanomhanyirira, vane manyawi, vanoda mafaro kupfuura kuda Mwari,
\v 5 vane mufananidzo weuMwari, asi vachiramba simba rawo; ubve pa\add vanhu\add* vakadai.
\v 6 Nekuti kwavari kunobva vanopinda mudzimba, vachiverevedza, vachitapa vakadzi nzenza, vakaremedzwa nezvivi, vachitungamirirwa nekuchiva kwakasiyana-siyana,
\v 7 vanongogara zvichidzidza, asi havatongogoni kusvika paruzivo rwechokwadi.
\v 8 Sezvowo Jane naJambere vakapikisa Mozisi, saizvozvo ava vanoramba chokwadi, vanhu vendangariro dzakaodzwa, vakarashwa maererano nerutendo.
\v 9 Asi havachapfuuriri mberi; nekuti upenzi hwavo hwuchaonekwa kune vose, sezvakazoita hwavowo.
\v 10 Asi iwe wakatevera zvakazara dzidziso yangu, mufambiro, chinangwa, rutendo, moyo murefu, rudo, kutsungirira,
\v 11 kushushwa, \add ne\add*nhamo, zvakandiwira paAndiyokiya, paIkonio, \add ne\add*paRistra, kushushwa kwakadini kwandakatsungirira \add makuri;\add* uye Mwari wakandinunura kubva maari ose.
\v 12 Nevosewo vanoda kurarama muuMwari muna Kristu Jesu vachashushwa;
\v 13 asi vanhu vakaipa nevanyengeri vachaenderera mberi pakuipa vachitsausa nekutsauswa.
\v 14 Asi iwe rambira pazvinhu zvawakadzidza uye zvawakatendeswa kwazviri, uchiziva kuti waka\add zvi\add*dzidza kuna ani,
\v 15 uye kuti kubvira paucheche wakaziva magwaro matsvene, anogona kukuchenjedza kusvikira pakuponeswa kubudikidza nerutendo rwuri muna Kristu Jesu.
\v 16 Rugwaro rwose rwakafemerwa naMwari uye rwunobatsira padzidziso, pakutsiura, pakururamisa, nekuraira \add kuri\add* mukururama;
\v 17 kuti munhu waMwari ave wakakwana, agadzirirwa basa rose rakanaka.

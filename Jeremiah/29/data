\c 29
\s Tsamba yaJeremiya kune vakatapirwa kuBhabhironi
\p
\v 1 Zvino awa mashoko etsamba Jeremiya muporofita yaakatumira kubva Jerusarema kuenda kune vakasara vevakuru vakatapwa, nekuvapristi, nekuvaporofita, nekuvanhu vese Nebhukadhinezari vaakatapa kubva kuJerusarema kuenda kuBhabhironi,
\v 2 (shure kwekunge Jekoniya mambo, namambokadzi, nevatenwa, machinda ekwaJudha neJerusarema, nevavezi, nevapfuri vakabva Jerusarema),
\v 3 neruoko rwaErasa mwanakomana waShafani, naGemaria, mwanakomana waHirikiya, Zedhekia mambo waJudha vaakatuma kuBhabhironi kuna Nebhukadhinezari mambo weBhabhironi, achiti:
\v 4 Anoreva seizvi Jehovha wehondo, Mwari waIsraeri, kune vese vakatapwa, vandakatapisa kubva kuJerusarema kuenda kuBhabhironi:
\v 5 Zvivakirei dzimba mugogara; uye simai mabindu mugodya zvemuchero yawo;
\v 6 torai vakadzi mugobereka vanakomana nevanasikana, uye torerai vanakomana venyu vakadzi, mugopa vanasikana venyu kuvarume, kuti vabereke vanakomana nevanasikana, kuti vawedzerwepo, uye vasatapudzwa.
\v 7 Zvino mutsvake rugare rweguta kwandakakutapisai, murinyengeterere kuna Jehovha; nokuti nerugare rwaro imwi muchava nerugare.
\p
\v 8 Nokuti anoreva seizvi Jehovha wehondo, Mwari waIsraeri: Vaporofita venyu, nevavuki venyu vari pakati penyu ngavarege kukunyengerai, uye musateerera kuzviroto zvenyu zvamunorotsva.
\v 9 Nokuti vanoporofita nhema kwamuri muzita rangu, handina kuvatuma, anoreva Jehovha.
\p
\v 10 Nokuti anoreva seizvi Jehovha, makore manomwe paanenge azadziswa muBhabhironi, ndichakushanyirai, uye ndichaita shoko rangu rakanaka kwamuri, pakukudzoserai kunzvimbo iyi.
\v 11 Nokuti ndinoziva ndangariro dzandinorangarira pamusoro penyu, anoreva Jehovha, ndangariro dzerugare, kwete dzezvakaipa, kuti ndikupe magumo akamirirwa.
\v 12 Ipapo muchadana kwandiri, uye muchaenda kunonyegetera kwandiri, zvino ndichakuteererai.
\v 13 Zvino muchanditsvaka mugo\add ndi\add*wana, kana muchinditsvaka nemoyo wenyu wese.
\v 14 Zvino ndichawanikwa nemwi, anoreva Jehovha, uye ndichadzosai kutapwa kwenyu, uye ndichakuunganidzai kubva kumarudzi ese, uye kubva kunzvimbo dzese kwandakakudzingirai, anoreva Jehovha, uye ndichakudzosai kunzvimbo iyi kwandakakutapisai muchibva.
\p
\v 15 Nokuti makati: Jehovha wakatimutsira vaporofita muBhabhironi.
\v 16 Nokuti anoreva seizvi Jehovha pamusoro pamambo agere pachigaro cheushe chaDhavhidhi, nepamusoro pevanhu vese vagere muguta iri, hama dzenyu dzisina kubuda pamwe nemwi pakutapwa:
\v 17 Anoreva seizvi Jehovha wehondo: Tarirai, ndichatuma pamusoro pavo munondo, nzara, nehosha, uye ndichavaita semaonde anosemesa, asingagoni kudyiwa nekuda kwekuipa.
\v 18 Zvino ndichavadzingirira nemunondo, nenzara, uye nehosha, uye ndichavapa kuti vabviswe paushe hwese hwepanyika, vave chakatukwa nechishamiso, nechinoridzirwa muridzo, nechinoshoorwa pakati pemarudzi ese kwandakavadzingira;
\v 19 nokuti havana kuteerera kumashoko angu, anoreva Jehovha, andakatuma kwavari nevaranda vangu vaporofita, ndichimuka mangwanani uye ndichituma, asi hamuna kunzwa, anoreva Jehovha.
\p
\v 20 Naizvozvo inzwai shoko raJehovha, imwi mese vatapwa, vandakatuma kubva paJerusarema kuenda kuBhabhironi.
\v 21 Anoreva seizvi Jehovha wehondo, Mwari waIsraeri, pamusoro paAhabhi mwanakomana waKoraia, nepamusoro paZedhekia mwanakomana waMaaseya, vanoporofita nhema kwamuri muzita rangu: Tarirai, ndichavapa muruoko rwaNebhukadhirezari mambo weBhabhironi; uye achavauraya pamberi pemeso enyu.
\v 22 Zvino kuchatorwa pavari chakatukwa nevatapwa vese vekwaJudha vari muBhabhironi, \add vachiti:\add* Jehovha akuite saZedhekia uye saAhabhi, mambo weBhabhironi vaakagocha pamoto.
\v 23 Nokuti vakaita neupenzi kwaIsraeri, vakaita upombwe nevakadzi vevekwavo, uye vakataura mashoko anoreva nhema muzita rangu andisina kuvaraira, uye ndini ndinoziva, nechapupu, anoreva Jehovha.
\p
\v 24 Zvino uchataura kuna Shemaya muNeheramite uchiti:
\v 25 Anoreva seizvi Jehovha wehondo, Mwari waIsraeri, achiti: Zvawakatuma dzitsamba muzita rako kuvanhu vese vari paJerusarema, nekuna Zefaniya mwanakomana waMaaseya mupristi, nekuvapristi vese, uchiti:
\v 26 Jehovha wakakuita mupristi pachinzvimbo chaJehoiadha mupristi, kuti muve vabati muimba yaJehovha pamusoro pemunhu umwe neumwe anopenga anozviita muporofita, kuti mumuise muchitokisi ane maketani pamutsipa.
\v 27 Naizvozvo ikozvino, waregerei kutsiura Jeremiya muAnatoti, anozviita muporofita kwamuri?
\v 28 Nokuti wakatitumira nekuda kweizvozvi paBhabhironi, achiti: \add Nguva\add* irefu, vakai dzimba mugogara; simai mabindu mugodya chibereko chawo?
\v 29 Zvino Zefaniya mupristi wakaverenga tsamba iyi munzeve dzaJeremiya muporofita.
\p
\v 30 Ipapo kwakasvika shoko raJehovha kuna Jeremiya richiti:
\v 31 Tumira vakatapwa vese uchiti: Anoreva seizvi Jehovha maererano naShemaya muNeheramiti: Nekuda kwekuti Shemaya zvaakaporofita kwamuri, handina kumutuma, akakuvimbisai nenhema,
\v 32 naizvozvo anoreva seizvi Jehovha: Tarirai, ndicharanga Shemaya muNeheramiti, nechizvarwa chake, haangavi nemunhu angagara pakati perudzi urwu, uye haangaoni chakanaka chandichaitira vanhu vangu, anoreva Jehovha, nokuti wakataura kupandukira Jehovha.

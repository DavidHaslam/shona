\c 11
\p
\v 1 Shoko rakasvika kuna Jeremiya kubva kuna Jehovha, richiti:
\p
\v 2 Inzwai mashoko esungano iyi, mutaure kuvanhu vaJudha, nekuvageri veJerusarema.
\v 3 Zvino uti kwavari: Anoreva seizvi Jehovha, Mwari waIsraeri: Wakatukwa munhu asingateereri mashoko esungano iyi,
\v 4 andakaraira madzibaba enyu nezuva randakavabudisa munyika yeEgipita, muchoto chematare, ndichiti: Teererai inzwi rangu, muzviite zvese sezvandakakurairai; ipapo muchava vanhu vangu, neni ndichava Mwari wenyu;
\v 5 kuti ndisimbise mhiko yandakapikira kumadzibaba enyu, kuvapa nyika inoyerera mukaka neuchi sanhasi. Ipapo ini ndakapindura ndokuti: Ameni, Jehovha.
\p
\v 6 Zvino Jehovha wakati kwandiri: Paridza mashoko awa ese pamaguta aJudha, nepanzira dzemuJerusarema, uchiti: Inzwai mashoko esungano iyi, uye muaite.
\v 7 Nokuti ndakapupura zvekupupura maererano nemadzibaba enyu, pazuva rekuvabudisa kwangu kubva munyika yeEgipita kusvika zuva rino, ndichimuka mangwanani ndokupupura ndichiti: Teererai kushoko rangu.
\v 8 Asi havana kuteerera, kana kurerekera nzeve yavo, asi vakafamba umwe neumwe mumurangariro wemoyo yavo yakaipa; naizvozvo ndichauisa pamusoro pavo mashoko ese esungano iyi, andakavaraira kuti vaite, asi havana kuita.
\p
\v 9 Zvino Jehovha wakati kwandiri: Rangano yakaipa yawanikwa pakati pevanhu vaJudha, nepakati pevagari veJerusarema.
\v 10 Vakadzokera kuzvakaipa zvemadzitateguru avo, avo akaramba kunzwa mashoko angu, uye vakatevera vamwe vamwari kuti vavashumire; imba yaIsraeri neimba yaJudha vakaputsa sungano yangu yandakaita nemadzibaba avo.
\p
\v 11 Naizvozvo anoreva seizvi Jehovha: Tarira, ndichauisa chakaipa pamusoro pavo, chavasingagoni kubuda pachiri, uye kunyange vakachema kwandiri, handingavanzwi.
\v 12 Ipapo maguta aJudha nevagari veJerusarema vachaenda ndokuchema kuna kunana vamwari vavakapisira zvipfungaidzo zvinonhuhwira, asi havangatongovabatsiri panguva yedambudziko ravo.
\v 13 Nokuti \add se\add*uwandu hwemaguta ako vaiva vakadaro vamwari vako, iwe Judha, \add se\add*uwandu hwenzira dzeJerusarema wakamisa aritari kuva chinhu chinonyadzisa, aritari dzekupisira zvipfungaidzo zvinonhuhwira kuna Bhaari.
\v 14 Naozvozvo usanyengeterera vanhu ava, kana kuvasimudzira kuchema nemunyengetero, nokuti handinzwi panguva yekudana kwavo kwandiri nokuda kwekutambudzwa kwavo.
\p
\v 15 Mudikanwi wangu anei neimba yangu, zvaakaita chinyangadzo nevazhinji, uye nyama tsvene yapfuura kubva kwauri? Paunoita chakaipa, ipapo unofara.
\v 16 Jehovha wakatumidza zita rako \add kuti\add*: Muorivhi mutema, wakanaka, wezvibereko zvakanaka; neruzha rwebongozozo wakavesa moto pamusoro pawo, nematavi awo avhunika.
\v 17 Nokuti Jehovha wehondo, iye wakakusima, wakareva zvakaipa pamusoro pako, nekuda kwezvakaipa zveimba yaIsraeri, nezveimba yaJudha, zvavakazviitira kunditsamwisa pakupisira Bhaari zvipfungaidzo zvinonhuhwira.
\s Zano rekuuraya Jeremiya
\p
\v 18 Jehovha wakandizivisa kuti ndizive; zvino wakandiratidza zviito zvavo.
\v 19 Asi ini ndaiva ndakaita segwayana nyoro rinoiswa kunobayiwa; nokuti ndaiva ndisingazivi kuti vakarangana zano kundirwisa, \add vachiti\add*: Ngatiparadze muti pamwe nezvibereko zvawo, uye ngatimugure kubva panyika yevapenyu, kuti zita rake risazorangarirwazve.
\v 20 Asi imwi Jehovha wehondo, munotonga zvakarurama, munoidza itsvo nemoyo, ngandione kutsiva kwenyu pavari, nokuti ndakaratidza kwamuri nyaya yangu.
\v 21 Naizvozvo zvanzi naJehovha pamusoro pevarume veAnatoti, vanotsvaka upenyu hwako vachiti: Usaporofita muzita raJehovha, kuti urege kufa neruoko rwedu.
\v 22 Naizvozvo anoreva seizvi Jehovha wehondo: Tarirai, ndichavaranga; majaya achafa nemunondo, vanakomana vavo nevanasikana vavo vachafa nenzara;
\v 23 zvino havangavi nevakasara kwavari, nokuti ndichauisa chakaipa pamusoro pevanhu veAnatoti \add pa\add*gore rekurohwa kwavo.
\c 11 1 1 1.Shoko rakauya kuna Jeremiya, richibva kuna Jehovha, richiti, 2 "Inzwa mashoko esungano iyi, mutaure navanhu vaJudha, navagere Jerusaremu, 3 uti kwavari, 'Zvanzi naJehovha, Mwari waIsiraeri, munhu usinganzwi mashoko esungano iyi, ngaatukwe,' 4 aya andakaraira madzibaba enyu nezuva randakava budisa munyika yeIjipiti, muchoto cha matare, ndichiti, `Tererai inzwi rangu, muzviite zvose sezvandakakurairai; ipapo muchava vanhu vangu, neni ndichava Mwari wenyu; $ kuti ndisimbise kupika kwandakapikira madzibaba enyu, kuti ndichavapa nyika inoyerera mukaka nouchi, sezvazvakaita zuva ranhasi.' Ipapo ndakapindura, ndikati, `Ameni, Jehovha.' " 6 Zvino Jehovha akati kwandiri, "Paridza mashoko awa ose pamaguta aJudha, napanzira dzomuJerusaremu, uchiti, `Inzwai mashoko esungano iyi, muaite.' 7 Nokuti ndakarairira madzibaba enyu kwazvo nezuva randakavabudisa mu nyika yeIjipiti, kusvikira zuva ranhasi, ndichifumira mangwanani, ndichirairira, ndichiti, `Tererai inzwi rangu.' 8 Asi havana kuterera, kana kurerekera nzeve dzavo, asi mumwe nomumwe wavo wakaramba achifamba nohukukutu hwomwoyo wake wakaipa; naizvozvo ndakauyisa pamusoro pavo mashoko ose esungano iyi, andakavaraira kuti vaaite, asi havana kuaita." 9 Zvino Jehovha akati kwandiri, "Rangano yakaipa yawanikwa pakati pavanhu vaJudha, napakati pavagere Jerusaremu. Vakadzokera kune zvakaipa zvamadzitateguru avo, akaramba kunzwa mashoko angu, vakatevera vamwe vamwari kuti

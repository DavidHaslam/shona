\c 51
\p
\v 1 Anoreva seizvi Jehovha: Tarirai ndichamutsira Bhabhironi nevagere mumoyo yevanondimukira mhepo inoparadza.
\v 2 Zvino ndichatumira kuBhabhironi varudzi vacharirudza, uye vachadurura nyika yaro, nokuti nezuva redambudziko, vacharirwisa kukomberedza.
\v 3 Zvakadaro mufuri ngaahwembure uta hwake kurwisa anohwembura, uye kurwisa anozvikudza panguvo yake yeutare, uye musarega majaya aro, paradzai chose hondo yaro yese.
\v 4 Saizvozvo vakaurawa vachawa munyika yeVaKaradhiya, nevabayiwa munzira dzaro dzemumusha.
\v 5 Nokuti Israeri haangasiiwi, naJudha naMwari wavo, Jehovha wehondo, kunyange nyika yavo izere nemhosva kuna kuMutsvene waIsraeri.
\p
\v 6 Tizai mubve mukati meBhabhironi, umwe neumwe agoponesa upenyu hwake; regai kugurwa mukati mezvakaipa zvaro, nokuti iyi inguva yetsivo yaJehovha, anotsiva tsivo kwariri.
\p
\v 7 Bhabhironi raiva mukombe wegoridhe muruoko rwaJehovha, wakadhakisa nyika yese; marudzi akanwa zvewaini yaro, naizvozvo marudzi akapenga.
\v 8 Bhabhironi rakawa pakarepo ndokuputsika; ungudzai pamusoro paro, torerai kurwadziwa kwaro mubharisami, zvimwe ringarapiwa.
\v 9 Tingadai takaporesa Bhabhironi, asi harina kurapika; risiyei, umwe neumwe wedu aende kunyika yake, nokuti mutongo waro wananavira kumatenga, rakasimudzirwa kusvika rasvika kumakore.
\v 10 Jehovha wakabudisa kururama kwedu; uyai, tirondedzere paZiyoni basa raJehovha Mwari wedu.
\p
\v 11 Rodzai miseve, shongai nhovo! Jehovha wakamutsa mweya yemadzimambo evaMedhi, nokuti zano rayo rinorwisa Bhabhironi kuriparadza, nokuti iko kutsiva kwaJehovha, kutsiva kwetembere yake.
\v 12 Simudzai mureza pamusoro pemasvingo eBhabhironi, musimbise chirindo, isai nharirire, gadzirai vanovandira, nokuti Jehovha wakazvironga, uye achazviita, zvaakataura pamusoro pevagari veBhabhironi.
\p
\v 13 Iwe ugere pamvura zhinji, wakawanza zvinokosha, kuguma kwako kwasvika, chiyero chezvawakawana mukuipa.
\v 14 Jehovha wehondo wakapika nemweya wake: Zvirokwazvo ndichakuzadza nevanhu semagwatakwata, zvino vachakupururudzira.
\p
\v 15 Iye wakaita nyika nesimba rake, wakateya nyika neuchenjeri hwake, uye nekunzwisisa kwake wakatatamura matenga.
\v 16 Paanobudisa inzwi rake, pane mutinhiro wemvura zhinji kumatenga; anosimudza vuma kubva kumugumo wenyika, anoita mheni pamwe nemvura, anobudisa mhepo kubva pachivigiro chefuma chake.
\p
\v 17 Munhu umwe neumwe chituta, haane haana ruzivo; mupfuri umwe neumwe wegoridhe anonyadziswa nechifananidzo chake chakaumbwa nekunyungudusa, nokuti chifananidzo chakaumbwa nekunyungudusa ndechekunyengera; hakuna mweya mazviri.
\v 18 Hazvina maturo, ibasa rinonyengera; panguva yekushanyirwa kwavo vachaparara.
\v 19 Mugove waJakove haufanani nazvo, nokuti ndiye muumbi wazvese; \add Israeri\add* rudzi rwenhaka yake; Jehovha wehondo izita rake.
\p
\v 20 Uri tsvimbo yangu nezvombo zvangu zvehondo, nokuti newe ndichaguranya marudzi, uye newe ndichaparadza umambo,
\v 21 uye newe ndichaputsanya bhiza nemutasvi waro; uye newe ndichaputsanya ngoro nemutasvi wayo;
\v 22 newewo ndichaputsanya murume nemukadzi; uye newe ndichaputsanya mutana nemudiki; uye newe ndichaputsanya jaya nemhandara;
\v 23 newewo ndichaputsanya mufudzi neboka rake; uye newe ndichaputsanya murimi nechipani chake, uye newe ndichaputsanya vatongi nemachinda.
\v 24 Zvino ndichatsiva Bhabhironi navese vagari veKaradhiya zvakaipa zvavo zvese zvavakaita muZiyoni pameso penyu, anoreva Jehovha.
\p
\v 25 Tarira, ndinorwisana newe, iwe gomo rinoparadza, anoreva Jehovha, rinoparadza nyika yese, uye ndichatandavadzira ruoko rwangu pamusoro pako, nekukukungurusa pamabwe, uye ndichakuita gomo rekutsva.
\v 26 Zvino havangatori kwauri ibwe rive rekona, neibwe rive renheyo; asi uchava dongo nekusingaperi, anoreva Jehovha.
\p
\v 27 Simudzai mureza panyika, ridzai hwamanda pakati pemarudzi, gadzirai marudzi kuzorwa naro, kokerai umambo hweArarati neMini neAshikenazi kuzorwa naro, gadzai mukuru wehondo kuzorwa naro, uisai mabhiza segwatakwata rinoparadza.
\v 28 Gadzirai marudzi kuzorwa naro, madzimambo evaMedhi nevabati vavo, nevatungamiriri vavo vese, nenyika yese yeutongi hwavo.
\v 29 Nyika ichadedera nekusuruvara; nokuti chinangwa chese chaJehovha chichaitirwa Bhabhironi, kuita nyika yeBhabhironi dongo, isina mugari.
\p
\v 30 Vane simba veBhabhironi varega kurwa, varambira munhare, simba ravo rapera, vava sevakadzi; vapisa nzvimbo dzaro dzekugara, zvipfigiso zvaro zvavhunika.
\v 31 Mumhanyi achamhanya kusangana nemumhanyi, uye nhume kusangana nenhume, kuzivisa mambo weBhabhironi kuti guta rake ratapwa kumativi ese.
\v 32 Uye kuti mazambuko abatwa, uye shanga dzapiswa nemoto, nevarume vehondo vavhunduka.
\v 33 Nokuti anoreva seizvi Jehovha wehondo, Mwari waIsraeri: Mukunda weBhabhironi wakaita seburiro nguva yekupura; pachine chinguvana, zvino nguva yekukohwa ichasvika kwaari.
\p
\v 34 Nebhukadhirezari mambo weBhabhironi wandidya, wandipwanya, wandiita mudziyo usina chinhu, wandimedza sebukanana, wazadza dumbu rake nezvinonaka zvangu, wandidzinga.
\v 35 Zvechisimba zvangu ne\add zve\add*nyama yangu zvive pamusoro peBhabhironi; anoreva mugarikadzi weZiyoni, uye ropa rangu rive pamusoro pevagari veKaradhiya, anoreva Jerusarema.
\p
\v 36 Naizvozvo anoreva Jehovha: Tarira, ndichakureverera nyaya yako, uye ndichatsiva tsivo yako; zvino ndichapwisa gungwa raro, nekuomesa zvitubu zvaro.
\v 37 Zvino Bhabhironi richava mirwi, nzvimbo yekugara yemakava, nechishamiso, nechinoridzirwa muridzo, pasina mugari.
\v 38 Vachaomba pamwe chete seshumba diki, vachaganya sembwanana dzeshumba.
\v 39 Pakudziirwa kwavo ndichavaitira mabiko, uye ndichavadhakisa kuti vafare, nekurara muhope dzekusingaperi, uye vasamuka, anoreva Jehovha.
\v 40 Ndichavaburusira kunobayiwa semakwayana, semakondohwe pamwe nenhongo.
\p
\v 41 Sheshaki ratapwa sei! Rumbidzo yenyika yese yabatwa! Bhabhironi rava chityiso sei pakati pemarudzi!
\v 42 Gungwa rakwirira pamusoro peBhabhironi, rafukidzwa nemafungu aro mazhinji.
\v 43 Maguta aro ava matongo, nyika yakaoma uye renje, nyika musina munhu anogaramo, uye hakuna mwanakomana wemunhu unopfuura namo.
\p
\v 44 Zvino ndicharanga Bheri muBhabhironi, ndichabudisa mumuromo make icho chaakamedza, uye marudzi haachazodurukiri kwariri; zvirokwazvo rusvingo rweBhabhironi rwuchawa.
\v 45 Budai mukati maro, vanhu vangu, mugonunura umwe neumwe mweya wake pakutsamwa kunopfuta kwaJehovha.
\v 46 Zvino zvimwe moyo yenyu iore mugotya runyerekupe rwuchanzwikwa panyika, nokuti kuchasvika runyerekupe ne\add rimwe\add* gore, uye shure kweizvi guyo gore \add rinotevera\add*; nemhirizhonga panyika, uye mutongi achimukira mutongi.
\v 47 Naizvozvo tarira, mazuva anouya andichaita mutongo pamusoro pezvifananidzo zveBhabhironi; zvino nyika yaro yese ichanyara, uye vakaurawa varo vese vachawa mukati maro.
\v 48 Ipapo matenga nenyika nezvese zviri mazviri zvichaimbira Bhabhironi, nokuti vaparadzi vachavasvikira kubva kumaodzanyemba, anoreva Jehovha.
\v 49 Bhabhironi sezvarakawisisa vakaurawa vaIsraeri, saizvozvo Bhabhironi vakaurawa vese vepanyika vachawa paBhabhironi.
\p
\v 50 Imi makapukunyuka munondo, endai, musamira; rangarirai Jehovha muri kure, Jerusarema ngariuye pamoyo yenyu.
\v 51 Takanyara nokuti takanzwa kushoorwa, nyadzi dzakafukidza zviso zvedu, nokuti vatorwa vakapinda munzvimbo tsvene dzeimba yaJehovha.
\p
\v 52 Naizvozvo, tarira, mazuva anouya, anoreva Jehovha, andichaita mutongo pamusoro pezvifananidzo zvakavezwa zvake, uye nemunyika yaro yese vakakuvara vachagomera.
\v 53 Kunyange Bhabhironi rikakwirira kusvika kudenga, uye kunyange rikasimbisa kukwirira kwesimba raro, vaparadzi vachabva kwandiri vachiendako, anoreva Jehovha.
\p
\v 54 Kune inzwi rekuchema kubva Bhabhironi, nekuparadzwa kukuru kubva panyika yeVaKaradhiya!
\v 55 Nokuti Jehovha waparadza Bhabhironi, ndokuuraya mariri inzwi guru, mafungu ake paanoomba semvura zhinji dzakakura, ruzha rweinzwi ravo rwunobuda.
\v 56 Nokuti muparadzi wasvika pamusoro paro, pamusoro peBhabhironi, zvino vane simba varo vatapwa, uta hwavo hwavhunyaniwa, nokuti Jehovha Mwari wetsivo achariripira zvirokwazvo.
\p
\v 57 Zvino ndichadhakisa machinda aro nevakachenjera varo, vatungamiriri varo nevatongi varo, nevane simba varo, zvino vacharara hope dzekusingaperi ndokusamuka, anoreva Mambo, ane zita rinonzi Jehovha wehondo.
\v 58 Anoreva seizvi Jehovha wehondo: Masvingo akafaranuka eBhabhironi achakoromorwa chose, nemasuwo aro akakwirira achapiswa nemoto; zvino vanhu vachashingairira pasina, nemarudzi achabatira moto; vachaneta.
\p
\v 59 Ndiro shoko, rakarairwa Seraia mwanakomana waNeriya, mwanakomana waMaseia, nomuporofita Jeremiya, nguva yaakaenda Bhabhironi naZedhekia mambo waJudha negore rechina rokubata kwake ushe. Zvino Seraia wakange ari murairi mukuru parwendo.
\v 60 Jeremiya akanyora mubhuku zvakaipa zvese zvaifanira kuwira Bhabhironi, iwo mashoko ese akanyorwa pamusoro peBhabhironi.
\v 61 Jeremiya akati kuna Seraia: Kana wasvika Bhabhironi rangarira kuti urave mashoko awa ese.
\v 62 Uti: Haiwa Jehovha, makataura pamusoro penzvimbo ino kuti muchai, paradza, kuti kusava nounogaramo, kana munhu kana zvipfuwo, asi kuti richava dongo nokusingaperi.
\v 63 Zvino kana wapedza kurava bhuku iyi, unofanira kusungira ibwe pairi, ndokuikandira mukati merwizi rwaFurati;
\v 64 uchiti: Saizvozvo Bhabhironi richanyura, haringazobudizve, nokuda kwezvakaipa zvandichauisa pamusoro paro; vachaneta. Ndipo panoguma mashoko aJeremiya.
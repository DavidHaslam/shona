\c 36
\s Kunyorwa nekupiswa kwerugwaro rwakapetwa
\p
\v 1 Zvino zvakaitika mugore rechina raJehoyakimu mwanakomana waJosiya mambo waJudha, shoko iri rakasvika kuna Jeremiya kubva kuna Jehovha, richiti:
\v 2 Zvitorere rugwaro rwakapetwa, ugonyora marwuri mashoko ese andakataura kwauri pamusoro paIsraeri, nepamusoro paJudha, nepamusoro pemarudzi ese, kubva pazuva randakataura kwauri, kubva pamazuva aJosiya kusvika zuva rino.
\v 3 Zvimwe imba yaJudha ichanzwa chakaipa chese chandinofunga kuita kwavari, kuti vadzoke umwe neumwe panzira yake yakaipa, kuti ndikanganwire uipi hwavo nechivi chavo.
\p
\v 4 Zvino Jeremiya wakadana Bharuki mwanakomana waNeria, Bharuki ndokunyora kubva pamuromo paJeremiya mashoko ese aJehovha aaiva ataura kwaari parugwaro rwakapetwa.
\v 5 Zvino Jeremiya wakaraira Bharuki achiti: Ndakadzivirirwa, handigoni kupinda muimba yaJehovha.
\v 6 Naizvozvo chienda iwe, unoverenga murugwaro rwakapetwa rwawakanyora kubva pamuromo pangu, mashoko aJehovha munzeve dzevanhu muimba yaJehovha pazuva rekutsanya, uye uchaverenga munzeve dzaJudha wese anobva mumaguta avo.
\v 7 Zvimwe kunyengetera kwavo kuchawira pamberi paJehovha, vakadzoka umwe neumwe panzira yake yakaipa; nokuti kutsamwa nehasha Jehovha zvaakataura pamusoro pevanhu ava zvikuru kwazvo.
\v 8 Zvino Bharuki mwanakomana waNeria wakaita zvinoenderana nezvese Jeremiya muporofita zvaakamuraira, achiverenga mubhuku mashoko aJehovha muimba yaJehovha.
\p
\v 9 Zvino zvakaitika mugore reshanu raJehoyakimu mwanakomana waJosiya mambo waJudha, mumwedzi wepfumbamwe vakadanidzira mutsanyo pamberi paJehovha kuvanhu vese veJerusarema, nekuvanhu vese vaibva mumaguta aJudha kuuya kuJerusarema.
\v 10 Zvino Bharuki wakaverenga mubhuku mashoko aJeremiya muimba yaJehovha, mukamuri raGemaria mwanakomana waShafani munyori, muchivanze chekumusoro pakupinda pasuwo idzva reimba yaJehovha, munzeve dzevanhu vese.
\p
\v 11 Zvino Mikaya mwanakomana waGemaria, mwanakomana waShafani, wakati anzwa mashoko ese aJehovha kubva mubhuku,
\v 12 ndokuburukira kuimba yamambo, mukamuri remunyori, zvino tarira, machinda ese agerepo: Erishama munyori, naDheraia mwanakomana waShemaia, naErinatani mwanakomana waAkibhori, naGemaria mwanakomana waShafani, naZedhekiya mwanakomana waHananiya, nemachinda ese.
\v 13 Zvino Mikaya wakavaparidzira mashoko ese aaiva anzwa, Bharuki paakaverenga bhuku munzeve dzevanhu.
\v 14 Naizvozvo machinda ese akatuma Jehudhi mwanakomana waNetaniya, mwanakomana waSheremiya, mwanakomana waKushi, kuna Bharuki, achiti: Bata muruoko rwako rugwaro rwakapetwa mawakaverenga munzeve dzevanhu ugouya. Naizvozvo Bharuki mwanakomana waNeria wakatora rugwaro rwakapetwa muruoko rwake ndokusvika kwavari.
\v 15 Zvino vakati kwaari: Gara pasi ikozvino, ugorwuverenga munzeve dzedu. Naizvozvo Bharuki wakaverenga munzeve dzavo.
\v 16 Zvino zvakaitika, pavaiva vanzwa mashoko ese, vakashamiswa vese umwe neumwe, ndokuti kuna Bharuki: Zvirokwazvo tichaudza mambo zvemashoko awa ese.
\v 17 Zvino vakabvunza Bharuki vachiti: Zvino tiudze, wakanyora sei mashoko ese awa pamuromo wake?
\v 18 Zvino Bharuki wakati kwavari: Kubva mumuromo make, wakandidudzira mashoko awa ese, zvino ndakanyora neingi mubhuku.
\v 19 Zvino machinda akati kuna Bharuki: Endai munovanda, iwe naJeremiya, kusava nemunhu anoziva pamuri.
\p
\v 20 Zvino vakapinda kuna mambo muchivanze, asi vakaisa rugwaro rwakapetwa mukamuri raErishama munyori, ndokutaura mashoko munzeve dzamambo.
\v 21 Zvino mambo wakatuma Jehudhi kunotora rugwaro rwakapetwa, iye ndokurwutora mukamuri raErishama munyori. Jehudhi ndokurwuverenga munzeve dzamambo nemunzeve dzemachinda aiva amire pana mambo.
\v 22 Zvino mambo wakagara paimba yemuchando mumwedzi wepfumbamwe, \add moto\add* uchipfuta pamberi pake muchaenga.
\v 23 Zvino zvakaitika Jehudhi averenga mashizha matatu kana mana, wakarwugura nepeni yemunyori ndokukanda mumoto waiva muchaenga kusvika rugwaro rwakapetwa rwapedzwa mumoto waiva muchaenga.
\v 24 Asi havana kutya, kana kubvarura nguvo dzavo, mambo nevaranda vake vese vakanzwa mashoko awa ese.
\v 25 Zvakadaro Erinatani naDheraia naGemaria vaiva vanyengetera kuna mambo kuti asapisa rugwaro rwakapetwa, asi haana kuvateerera.
\v 26 Asi mambo wakaraira Jerameeri mwanakomana waAzirieri, naSheremiya mwanakomana waAbhidheeri, kuti vabate Bharuki munyori naJeremiya muporofita; asi Jehovha wakavaviga.
\p
\v 27 Zvino shoko raJehovha rakasvika kuna Jeremiya shure kwekunge mambo apisa rugwaro rwakapetwa, nemashoko Bharuki aaiva anyora kubva mumuromo maJeremiya, richiti:
\v 28 Zvitorerezve rwumwe rugwaro rwakapetwa ugonyora marwuri mashoko ese ekutanga aiva murugwaro rwakapetwa rwekutanga Jehoyakimu mambo waJudha rwaapisa.
\v 29 Uye uchati kuna Jehoyakimu mambo waJudha: Anoreva seizvi Jehovha: Wapisa rugwaro rwakapetwa urwu uchiti: Wanyorereimo uchiti: Zvirokwazvo mambo weBhabhironi uchauya ndokuparadza nyika iyi nekugumisamo vanhu nezvipfuwo?
\v 30 Naizvozvo anoreva seizvi Jehovha maererano naJehoyakimu mambo waJudha: Haangavi neachagara pachigaro cheushe chaDhavhidhi; uye chitunha chake chichakandirwa kunze mukupisa kwezuva, nemukutonhora kweusiku.
\v 31 Zvino ndichamuranga iye nembeu yake nevaranda vake nekuda kweuipi hwavo, uye ndichauisa pamusoro pavo nepamusoro pevagari veJerusarema nepamusoro pevarume vaJudha chakaipa chese chandakataura pamusoro pavo, asi havana kuteerera.
\p
\v 32 Zvino Jeremiya wakatora rumwe rugwaro rwakapetwa, ndokurwupa kuna Bharuki munyori, mwanakomana waNeriya, uyo wakanyora marwuri kubva mumuromo maJeremiya mashoko ese ebhuku Jehoyakimu mambo waJudha raaiva apisa mumoto, uye kwakawedzerwa kwaari mashoko mazhinji akafanana nawo.
\c 1
\s Jeremiya anodanwa naJehovha kuva Muporofita wake
\p
\v 1 Mashoko aJeremiya, mwanakomana waHirikiya, waiva worudzi rwavapristi vaiva paAnatoti panyika yaBhenjamini.
\v 2 Shoko raJehovha rakauya kwaari pamazuva aJosiya, mwanakomana waAmoni, mambo waJudha, negore regumi namatatu rokubata kwake ushe.
\v 3 Rikauyawo pamazuva aJehoiakimu, mwanakomana waJosiya, mambo waJudha, kusvikira pakupera kwegore regumi nerimwe raZedhekia, mwanakomana waJosiya, mambo waJudha, kusvikira pakutapwa kwaveJerusarema nomwedzi wechishanu.
\p
\v 4 Zvino shoko raJehovha rakauya kwandiri, richiti:
\v 5 Ndakakuziva ndisati ndakuumba mudumbu ramai, ndakakuita mutsvene usati wabuda muchizvaro chamai, ndakakugadza kuti uve muporofita wamarudzi avanhu.
\v 6 Ipapo ndakati: Haiwa, Ishe Mwari, tarirai, handigoni kutaura, nokuti ndiri mwanana hangu.
\v 7 Asi Jehovha akati kwandiri: Usati ndiri mwanana; nokuti kuna ani nani wandinenge ndichikutuma, unofanira kuenda, nechinhu chipi nechipi chandinenge ndichikuraira, unofanira kuchitaura.
\v 8 Usatya nokuda kwavo, nokuti zvanzi naJehovha: Ndinewe, kuti ndikurwire.
\v 9 Ipapo Jehovha akatandavadza ruoko rwake, akabata muromo wangu; Jehovha akati kwandiri: Tarira, ndaisa mashoko angu mumuromo mako.
\v 10 Tarira, ndakugadza zuva ranhasi uve nesimba pamusoro pamarudzi nopoushe, kuti udzure nokukoromora, kuparadza nokuwisira pasi, kuvaka nokurima.
\s Unoratidzwa davi romuarimondi negate rinovira
\p
\v 11 Ipapo shoko raJehovha rakauyazve kwandiri, richiti: Jeremiya, unoonei? Ndikati: Ndinoona davi romuarimondi.
\v 12 Ipapo Jehovha akati kwandiri: Waona zvakanaka; nokuti ndinosvinurira shoko rangu, kuti ndiriite.
\p
\v 13 Zvino shoko raJehovha rakauya kwandiri rwechipiri, richiti: Unoonei? Ndikati: Ndinoona gate rinovira, muromo waro unotarira kuno uri kurutivi rwekumaodzanyemba.
\v 14 Ipapo Jehovha akati kwandiri: Kurutivi rwekumaodzanyemba ndiko kuchabuda zvakaipa zvichawira vanhu vese vagere panyika ino.
\v 15 Nokuti zvanzi naJehovha: Tarirai, ndinodana marudzi ese oushe ari kurutivi rwekumaodzanyemba; achauya, rumwe norumwe ruchaisa chigaro charwo choushe pamukova wesuwo weJerusarema, namasvingo aro kumativi ese napamaguta ese aJudha, kuzorwa nawo.
\v 16 Ndichareva zvandakavatongera pamusoro pezvakaipa zvavo zvese, zvavakandirasi a, vakapisira vamwe vamwari zvinonhuhwira, vakanamata mabasa amaoko avo.
\p
\v 17 Zvino iwe, chizvisunga chiuno, usimuke, uvaparidzire zvese zvandakakuraira; usavhunduka zviso zvavo, kuti ndirege kukuvhundusa pamberi pavo.
\v 18 Nokuti tarira, ndakakuita zuva ranhasi guta rakakomberedzwa, nembiru yedare, namasvingo endarira, urwe nenyika yese, namadzimambo aJudha, namachinda avo, navapristi vavo, navanhu venyika.
\v 19 Vacharwa newe, asi havangakukundi, nokuti ini ndinewe, kuti ndikurwire ndizvo zvinotaura Jehovha.
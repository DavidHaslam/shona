\c 1
\s Jeremiya anodanwa naJehovha
\p
\v 1 Mashoko aJeremiya, mwanakomana waHirikiya wevapristi vaiva paAnatoti panyika yaBhenjamini.
\v 2 Kwaari kwakasvika shoko raJehovha pamazuva aJosiya mwanakomana waAmoni, mambo waJudha, mugore regumi nematatu rekutonga kwake.
\v 3 Rakauyawo mumazuva aJehoiakimu mwanakomana waJosiya, mambo waJudha, kusvika pakupera kwegore regumi nerimwe raZedhekia mwanakomana waJosiya, mambo waJudha, kusvika pakutapwa kweJerusarema mumwedzi wechishanu.
\p
\v 4 Zvino shoko raJehovha rakasvika kwandiri, richiti:
\v 5 Ndisati ndakuumba mudumbu, ndakakuziva uye usati wabuda muchizvaro, ndakakuita mutsvene, ndakakugadza \add kuva\add* muporofita kumarudzi.
\v 6 Zvino ndakati: Haiwa, Ishe Mwari, tarirai, handizivi kutaura, nokuti ndiri mwana.
\v 7 Asi Jehovha wakati kwandiri: Usati ndiri mwana; nokuti uchaenda kuna ani nani wandichakutuma, nechipi nechipi chandichakuraira uchataura.
\v 8 Usatya nekuda kwezviso zvavo, nokuti ndinewe kuti ndikununure, anoreva Jehovha.
\v 9 Zvino Jehovha wakatandavadza ruoko rwake, ndokubata muromo wangu; Jehovha ndokuti kwandiri: Tarira, ndaisa mashoko angu mumuromo mako.
\v 10 Ona, ndakugadza nhasi pamusoro pemarudzi, nepamusoro peushe, kuudzura nekukoromora, nekuparadza, nekuwisira pasi, kuvaka nekudzvara.
\s Chiratidzo chedavi remuarimondi negate rinovira
\p
\v 11 Zvino shoko raJehovha rakauya kwandiri richiti: Jeremiya, unoonei? Ndikati: Ndinoona davi remuti wemuarimondi.
\v 12 Ipapo Jehovha akati kwandiri: Waona zvakanaka; nokuti ndinorinda shoko rangu kuti ndiriite.
\p
\v 13 Zvino shoko raJehovha rakauya kwandiri rwechipiri, richiti: Unoonei? Ndikati: Ndinoona gate rinovira, uye chiso charo chiri kumaodzanyemba.
\v 14 Ipapo Jehovha akati kwandiri: Kuchabva kumaodzanyemba zvakaipa zvichawira vagari vese vepanyika.
\v 15 Nokuti tarira, ndichadana mhuri dzese dzeushe hwekumaodzanyemba; anoreva Jehovha, uye dzichauya, dzigogadza umwe neumwe chigaro chavo cheushe pakupinda pamasuwo eJerusarema, kurwisana nemasvingo aro kumativi ese, kurwisana nemaguta ese ekwaJudha.
\v 16 Ndichareva mitongo yangu pamusoro pavo pane zvakaipa zvavo zvese, zvavakandisiira, vakapisira vamwe vamwari zvipfungaidzo zvinonhuhwira, vakashumira mabasa emaoko avo.
\p
\v 17 Zvino iwe, zvisunge chiuno, usimuke, utaure kwavari vese kuti ndakuraira, usavhunduka nekuda kwezviso zvavo, zvimwe ndikutyityidzire pamberi pavo.
\v 18 Nokuti tarira, ndakuita nhasi guta rakachengetedzeka, uye uve mbiru yedare, uye uve masvingo endarira, kurwisana nenyika yese, kurwisa madzimambo aJudha, kurwisa machinda awo, kurwisa vapristi vavo, nekurwisa vanhu vepanyika.
\v 19 Zvino vachakurwisa asi havangakukundi, nokuti ndinewe, anoreva Jehovha, kukurwira.

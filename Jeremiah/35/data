\c 35 Jehovha anoraira vaJudha nokuti havana kuita savaRekabhi 3	1 Shoko, rakasvika kuna Jeremiya richibva kuna Jehovha namazuva aJehoiakimu, mwanakomana waJosia, mambo waJudha, richiti, 2 "Enda kuimba yavaRekabhi, utaure navo, uuye navo mumba maJehovha, mune imwe kamuri, uvape waini vanwe." 3 Ipapo ndakatora Jaazania mwanakomana waJeremiya, mwanakomana waHabhazania, nehama dzake, navanakomana vake vose, neimba yose yavaRekabhi. 4 Ndikavaisa mumba maJehovha, mukamuri yavanakomana vaHanani mwanakomana waIghidhari, munhu waMwari, yaiva pedyo nekamuri yamachinda, yakanga iri pamusoro pekamuri yamachinda, yakanga iri pamusoro pekamuri yaMaaseia mwanakomana waSharumi, mutariri wechikumbaridzo. 5 Ndikagadza pamberi pavanakomana veimba yavaRekabhi mbiya dzizere newaini nemikombe, ndikati kwavari, "Inwai waini." 6 Asi ivo vakati "Hatinganwi waini, nokuti ionadtiabhi mwanakomana wa Rekabhi, baba vedu, vakatiraira vachiti, `Regai kunwa waini, imi, navanakomana venyu nokusingaperi; 7 uye musavaka dzimba, kana kudyara mbeu, kana ku rima minda yemidzambir inga, kana kuva nazvo; asi munofanira kugara mumatende mazuva enyu ose, kuti mugare mazuva mazhinji munyika mamunogara muri vatorwa.' 8 "Zvino takaterera inzwi raJonadhabhi mwanakomana waRekabhi, baba vedu, pazvose zvavakaraira, vachiti tirege kunwa waini mazuva edu ose, isu, navakadzi vedu; 9 kana kuzvivakira dzimba matingagara; uye hatina minda yemidzambiringa, kana mimwe minda, kana mbeu; 10 asi takagara mumatende, tikaterera, tikaita zvose sezvatakarairwa naJonadhabhi baba vedu. 11Asi Nebhukadhirezari mambo weBhabhironi wakati achisvika munyika ino, tikati, `Hendei, tiende Jerusaremu nokuti tinotya hondo yavaKaradhea, uye tinotya hondo yavaSiria; naizvozvo tigere Jerusaremu.' " 12 Ipapo shoko raJehovha rakasvika kuna Jeremiya, richiti, 13 "Zvanzi naJehovha wehondo, Mwari waIsiraeri, `Enda undoudza varume vaJudha, navagere Jerusaremu,' uti, `Hamutendi kurangwa, kuti muterere mashoko angu here? Ndizvo zvinotaura Jehovha.' 14 Mashoko aJonadhabhi mwanakomana waRekabhi, aakaraira vanakomana vake, kuti varege kunwa waini, anotererwa; kusvikira zuva ranhasi havanwi, nokuti vanoterera murayiro wababa wavo. Asi ini ndakataura nemi, ndichimuka mangwanani ndichitaura; asi hamuna kunditerera. 15 Ndakatumawo kwamuri varanda vangu vose vavaporofita, ndichimuka mangwanani, ndichivatuma, ndichiti, `Dzokai zvino mumwe nomumwe panzira yake yakaipa, munatse zvamunoita, murege kutevera vamwe vamwari muchivashumira, ipapo muchagara panyika yandakakupai imi namadzibaba enyu; asi hamuna kurerekera nzeve dzenyu, kana kunditerera.' 16 "Vanakomana vaJonadhabhi mwanakomana waRekabhi vakaterera murayiro wababa wavo, waakavaraira, asi vanhu ava havana kunditerera; 17 naizvozvo zvanzi naJehovha, Mwari wehondo, Mwari waIsiraeri; `Tarirai, ndichauyisa pamusoro paJudha napamusoro pavose vazere Jerusaremu zvakaiva zvose zvandakareva pamusoro pavo; nokuti ndakataura navo, asi havana kunzwa, ndakavadana, asi havana kudavira.' 18 "Zvino Jeremiya akati kuimba yavaRekabhi, `Zvanzi naJehovha weho ndo, Mwari waIsiraeri, zvamakaterera murayiro waJonadhabhi baba venyu, mukachengeta zvirevo zvavo zvose, mukaita zvose sezvamakarairwa navo;' 19 naizvozvo zvanzi naJehovha wehondo, iye Mwari waIsiraeri, `Jonadhabhi mwanakomana waRekabhi haangashaiwi munhu ungamira pamberi pangu nokusingaperi.' "

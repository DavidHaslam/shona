\c 22
\s Mambo waJudha anonyeverwa
\p
\v 1 Anoreva seizvi Jehovha: Burukira \add ku\add*imba yamambo waJudha, ugonotaurako shoko iri:
\v 2 Zvino uti: Inzwa shoko raJehovha, iwe mambo waJudha, ugere pamusoro pechigaro chekutonga chaDhavhidhi, iwe nevaranda vako, nevanhu vako vanopinda nepamasuwo awa.
\v 3 Anoreva seizvi Jehovha: Itai mutongo nekururamisa, uye nunurai vakatapwa kubva muruoko rwemumanikidzi, uye usaita chakaipa, kana kuitira mhirizhonga mutorwa, nherera, kana chirikadzi, uye usateura ropa risina mhosva panzvimbo iyi.
\v 4 Nokuti kana muchiita chinhu ichi zvirokwazvo, ipapo pachapinda nepamasuwo eimba iyi madzimambo anogara pachigaro cheushe chaDhavhidhi, vakatasva ngoro nemabhiza, iye nevaranda vake nevanhu vake.
\v 5 Asi kana musingateereri mashoko awa, ndinopika neni, anoreva Jehovha, kuti imba iyi ichava dongo.
\v 6 Nokuti anoreva seizvi Jehovha kumadzimambo eimba yaJudha: Iwe Giriyadhi kwandiri; musoro weRebhanoni; zvirokwazvo ndichakuita renje, maguta asingagarwi.
\v 7 Ndichakugadzirira vaparadzi, umwe neumwe ane zvombo zvake, uye vachatema misidhari yakasarudzwa kwazvo, ndokukandira mumoto.
\v 8 Zvino marudzi mazhinji achapfuura paguta rino, zvino umwe neumwe achati kune wekwake: Jehovha wakaitirei zvakadai kuguta rino guru?
\v 9 Ipapo vachati: Nokuti vakasiya sungano yaJehovha, Mwari wavo, ndokunamata vamwe vamwari, nekuvashumira.
\p
\v 10 Musachema wakafa, uye musavaungudzira, chemerai zvinorwadza uyo anoenda, nokuti haachadzoki, uye haachazooni guta rechizvarigo chake.
\v 11 Nokuti anoreva seizvi Jehovha maererano naSharumi mwanakomana waJosiya, mambo waJudha, wakatonga pachinzvimbo chaJosiya baba vake, wakabuda panzvimbo ino: Haachazovi pano;
\v 12 asi achafira kunzvimbo kwavakamutapira, uye haachazoonizve nyika ino.
\p
\v 13 Nhamo kune anovaka imba yake nekusarurama, nemakamuri ake nechakaipa, achishandisa simba rewekwake pasina mubairo, asingamupi mubairo wake;
\v 14 anoti: Ndichazvivakira imba huru nemakamuri ekumusoro akafaranuka, achizvitemera mahwindo; ndokuifukidza nemisidhari, nekuidzura nemuti mutsvuku.
\v 15 Uchatonga here, nokuti unipisa hasha mumisidhari, baba vako havana kudya nekunwa here, ndokuita mutongo nekururamisira, zvikavanakira.
\v 16 Vakatamba nyaya yemurombo neanoshaiwa, ipapo zvikavanakira. Uku kwaiva kusiri kundiziva here? Anoreva Jehovha.
\v 17 Asi meso ako nemoyo wako hazvisi \add pane zvimwe\add*, kunze kwepakuchiva kwako, nepakuteura ropa risina mhosva, nepakumanikidza, nepamhirizhonga, ku\add zvi\add*ita.
\v 18 Naizvozvo anoreva seizvi Jehovha maererano naJehoiakimu mwanakomana waJosiya, mambo waJudha: Havangamuchemi, \add vachit\add*i: Haiwa, munin'ina wangu! Kana: Haiwa, hanzvadzi! Havangamuchemi, vachiti: Haiwa, ishe! Kana: Haiwa, ukuru hwake!
\v 19 Achavigwa sekuvigwa kwembongoro, achakweverwa nekurasiwa kunze kwemasuwo eJerusarema.
\p
\v 20 Kwirai kuRebhanoni, uye danidzirai; simudzai inzwi renyu muBhashani; uye danidzirai muri paAbharimi; nokuti vadikani venyu vese vaparadzwa.
\v 21 Ndakataura newe pakutambarara kwako; wakati haudi kunzwa, iyi yakava tsika yako kubva paudiki hwako, kuti hauna kuteerera kuinzwi rangu.
\v 22 Mhepo ichadya vafudzi vako vese, nevadikani vako vachaenda muutapwa, zvirokwazvo ipapo uchanyadziswa nekukanganiswa nekuda kweuipi hwako hwese.
\v 23 Iwe, mugari wemuRebhanoni, unoita dendere rako mumisidhari, uchanzwisa tsitsi sei kana kurwadziwa kuchisvika pamusoro pako, marwadzo akita semukadzi anorwadziwa nemimba!
\p
\v 24 \add Ne\add*upenyu hwangu, anoreva Jehovha, kunyange Konia mwanakomana waJehoiakimu mambo waJudha aiva chidhindo paruoko rwangu rwerudyi, zvakadaro ndaikubvisa ipapo.
\v 25 Zvino ndakupa muruoko rwevanotsvaka upenyu hwako, nemuruoko rwevechiso chaunotya, imo muruoko rwaNebhukadhirezari mambo weBhabhironi, nemuruoko rweVaKaradhiya.
\v 26 Zvino nduchakukandira kunze, pamwe namai vako vakakubereka, mune imwe nyika, mausina kuberekerwa, uye muchafirapo.
\v 27 Asi kunyika yavanosimudzira moyio kudzokerako, havangadzokeriko.
\p
\v 28 Munhu uyu Konia chifananidzo chinozvidzwa chakaputsika here? Mudziyo usingafadzi here? Vakakandirwei panze, iye nechizvarwa chake, uye vakandirwa panyika yavasingazivi?
\v 29 Nyika, nyika, nyika, inzwa inzwi raJehovha.
\v 30 Anoreva seizvi Jehovha: Nyora munhu uyu kuti haana vana, munhu asingazobudiriri pamazuva ake, nokuti hakuna munhu wechizvarwa chake achabudirira, agere pachigaro cheushe chaDhavhidhi, achiri kutonga kwaJudha.

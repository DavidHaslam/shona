\c 7
\s Jeremiya anoparidza ari mutembere
\p
\v 1 Shoko rakasvika kuna Jeremiya kubva kuna Jehovha, richiti:
\v 2 Mira pasuwo reimba yaJehovha, zvino paridza ipapo shoko iri, uye uti: Inzwai shoko raJehovha, imwi mese vekwaJudha, vanopinda nepamasuwo awa kuzoshumira Jehovha.
\v 3 Anoreva seizvi Jehovha wehondo, Mwari waIsraeri: Gadzirisai nzira dzenyu nezviito zvenyu, zvino ndichakugarisai panzvimbo ino.
\v 4 Musavimba nemashoko enhema anoti: Izvi itembere yaJehovha, tembere yaJehovha, tembere yaJehovha.
\v 5 Nokuti kana mukagadzirisa zvekugadzirisa nzira dzenyu nezviito zvenyu, kana muchiita mitongo kwazvo kwazvo pakati pemunhu newekwake;
\v 6 musingamanikidzi mutorwa, nherera, nechirikadzi, uye musingateuri ropa risina mhosva panzvimbo ino, uye musingateveri vamwe vamwari kuti zvikuipirei;
\v 7 ipapo ndichakugarisai panzvimbo ino, panyika yandakapa madzibaba enyu, kubva kare kusvika rinhi narinhi.
\p
\v 8 Tarirai, imwi munovimba nemashoko enhema, asingabatsiri chinhu.
\v 9 Muchaba, muchauraya, nekuita upombwe, nekupika nhema, nekupisira Bhaari zvipfungaidzo zvinonhuhwira, nekutevera vamwe vapirwa vamusingazivi here?
\v 10 Zvino vachauya ndokumira pamberi pangu muimba ino, inodanwa nezita rangu, vagoti: Takasunungurwa kuita zvinyangadzo zvese izvi.
\v 11 Imba iyi inodanwa nezita rangu yava bako remakororo pameso penyu here? Tarirai, ini, ini ndaona, anoreva Jehovha.
\v 12 Asi endai ikozvino kunzvimbo yangu iri paShiro, pandakamisa zita rangu pakutanga, zvino muone zvandakaiitira nokuda kwekuipa kwevanhu vangu Israeri.
\v 13 Zvino ikozvino, nokuti maita mabasa ese awa, anoreva Jehovha, uye ndataura nemwi, ndichimuka mangwanani ndichitaura, asi hamuna kunzwa, ndakakudanai, asi hamuna kupindura.
\v 14 Naizvozvo ndichaitira imba iyi, inodanwa nezita rangu, yamunovimba nayo, nenzvimbo iyi yandakakupai imwi nemadzibaba enyu, sezvandakaitira Shiro.
\v 15 Naizvozvo ndichakudzingai mubve pachiso changu, sezvandakadzinga hama dzenyu dzese, chizvarwa chese chaEfuremu.
\v 16 Naizvozvo iwe usanyengeterera vanhu ava, usavasimudzira kuchema kana munyengetero, usareverera kwandiri, nokuti handingakunzwi.
\p
\v 17 Hauoni zvavanoita mumaguta aJudha nemunzira dzemuJerusarema here?
\v 18 Vana vanounganidza huni, madzibaba ndokubatidza moto, vakadzi vanokanya upfu kuti vaikire vahosi vekudenga makeke, nekudururira vamwe vamwari zvipo zvezvinwiwa, kuti vanditsamwise.
\v 19 Vanonditsamwisa here? Anoreva Jehovha; havazino\add zvinetsa here\add*, kuti vazvinyadzise zviso zvavo?
\v 20 Naizvozvo anoreva seizvi Jehovha: Tarira, kutsamwa kwangu nehasha dzangu zvichaduririrwa panzvimbo ino pamusoro pemunhu, nepamusoro pemhuka, nepamusoro pemiti yesango, nepamusoro pechibereko chepanyika, zvino zvichatsva uye hakungavi neanodzima.
\p
\v 21 Anoreva seizvi Jehovha wehondo, Mwari waIsraeri: Isai zvipo zvenyu zvinopiswa pamwe nezvibairo zvenyu, mudye nyama.
\v 22 Nokuti handina kutaura kumadzibaba enyu, kana kuvaraira pazuva randakavabudisa panyika yeEgipita maererano nezvipo zvinopiswa kana zvibairo.
\v 23 Asi ndakavaraira chinhu ichi, ndichiti: Teererai inzwi rangu, zvino ndichava Mwari wenyu, nemwi muchava vanhu vangu; uye fambai munzira dzese dzandichakurairai, kuti zvikunakirei.
\v 24 Asi havana kuteerera, kana kurerekera nzeve dzavo, asi vakafamba nemazano mukurangarira kwemoyo wavo wakaipa, nekudzokera kumashure, kwete mberi.
\v 25 Kubva pazuva madzibaba raakabuda naro panyika yeEgipita, kusvika pazuva rino, ndakakutumirai varanda vangu vese, vaporofita, zuva nezuva ndichimuka mangwanani ndichituma;
\v 26 zvakadaro, havana kunditeerera, uye havana kurerekera nzeve dzavo, asi vakaomesa mitsipa yavo; vakaita zvakaipa kukunda madzibaba avo.
\v 27 Naizvozvo uchataura mashoko awa ese kwavari, asi havangakuteereri; zvino uchadana, asi havangakupinduri.
\v 28 Naizvozvo uchati kwavari: Urwu rudzi rwusinganzwi shoko raJehovha Mwari wavo, uye rwusingagamuchiri kurangwa; chokwadi chapera, uye chagurwa mumuromo warwo.
\p
\v 29 Vevura vhudzi rako, \add iwe Jerusarema\add*, urase; usimudze mariro panzvimbo dzakakwirira, nokuti Jehovha wasiya zera rekutsamwa kwake.
\v 30 Nokuti vana vaJudha vakaita zvakaipa pameso angu, anoreva Jehovha, vakaisa zvinyangadzo zvavo muimba inodanwa nezita rangu, kuti vaisvibise.
\v 31 Zvino vakavaka nzvimbo dzakakwirira dzeTofeti, dziri mumupata wemwanakomana waHinomi, kuti vapise vanakomana nevanasikana vavo mumoto, zvandisina kuvaraira, uye zvisina kubva mumoyo mangu.
\p
\v 32 Naizvozvo, tarira, mazuva anouya, anoreva Jehovha, paisingazonzi Tofeti, kana mupata wemwanakomana waHinomi, asi Mupata wekuuraya; nokuti vachaviga \add vakafa\add* paTofeti, kuti pasava nenzvimbo.
\v 33 Nezvitunha zvevanhu ava zvichava nyama yeshiri dzematenga neyemhuka dzepanyika, uye hakuna acha\add zvi\add*dzinga.
\v 34 Ipapo ndichagumisa pamaguta aJudha nepanzira dzemuJerusarema inzwi remufaro, nenzwi remufaro mukuru, nenzwi rechikomba, nenzwi remwenga, nokuti nyika ichava dongo.

\c 7
\s Jeremiya anoparidza ari mutembere
\p
\v 1 Shoko rakasvika kuna Jeremiya kubva kuna Jehovha, richiti:
\v 2 Mira pasuwo reimba yaJehovha, zvino paridza ipapo shoko iri, uye uti: Inzwai shoko raJehovha, imwi mese vekwaJudha, vanopinda nepamusuwo awa kuzoshumira Jehovha.
\v 3 Anoreva seizvi Jehovha wehondo, Mwari waIsraeri: Gadzirisai nzira dzenyu nezviito zvenyu, zvino ndichakugarisai panzvimbo ino.
\v 4 Musavimba nemashoko enhema anoti:: Izvi itembere yaJehovha, tembere yaJehovha, tembere yaJehovha.
\v 5 Nokuti kana mukagadzirisa zvekugadzirisa nzira dzenyu nezviito zvenyu, kana muchiita mitongo kwazvo kwazvo pakati pemunhu newekwake;
\v 6 musingamanikidzi mutorwa, nherera, nechirikadzi, uye musingateuri ropa risina mhosva panzvimbo ino, uye musingateveri vamwe vamwari kuti zvikuipirei;
\v 7 ipapo ndichakugarisai panzvimbo ino, panyika yandakapa madzibaba enyu, kubva panguva yakare kusvika rinhi narinhi.
\p
\v 8 Tarirai, imwi munovimba nemashoko enhema, asingabatsiri chinhu.
\v 9 Muchaba, kuuraya, nekuita upombwe, nekupika nhema, nekupisira Bhaari zvipfungaidzo zvinonhuhwira, nekutevera vamwe vapirwa vamusingazivi here?
\v 10 Zvino vachauya ndokumira pamberi pangu muimba ino, inodanwa nezita rangu, vagoti: Takasunungurwa kuita zvinyangadzo zvese izvi.
\v 11 Imba iyi inodanwa nezita rangu yava bako remakororo pameso penyu here? Tarirai, ini, ini ndaona, anoreva Jehovha.
\v 12 Asi endai ikozvino kunzvimbo yangu iri paShiro, pandakamisa zita rangu pakutanga, zvino muone zvandakaiitira nokuda kwekuipa kwevanhu vangu Israeri.
\v 13 Zvino, zvamakaita mabasa awa ese ndizvo zvinotaura Jehovha ini ndikataura nemi, ndichifumira mangwanani ndichitaura, imwi mukasanzwa, ndikakudanai, mukasapindura.
\v 14 Naizvozvo ndichaitira imba panodanwa zita rangu, yamunovimba nayo, nenzvimbo yandakakupai imwi namadzibaba enyu, sezvandakaitira Shiro.
\v 15 Ndichakurasi irai kure neni, sezvandakarasi a hama dzenyu dzese, irwo rudzi rwese rwaEfuremu.
\v 16 Naizvozvo iwe chirega kunyengeterera vanhu ava, usadanidzira nokunyengetera nokuda kwavo, kana kuvakumbira kwandiri; nokuti handingakunzwi.
\p
\v 17 Hauoni here zvavanoita mumaguta aJudha nomunzira dzomuJerusarema here?
\v 18 Vana vanounganidza huni, madzibaba ndokubatidza moto, vakadzi vanokanya hupfu kuti vabikire vahosi vokudenga zvingwa, uye kuti vadirire vamwe vamwari zvipo zvinodururwa, kuti vanditsamwise.
\v 19 Vanonditsamwisa here? Ndizvo zvinotaura Jehovha; havazinozvinetsa havo, vachingozvinyadzisa havo?
\v 20 Saka zvanzi naJehovha Mwari: Tarirai, kutsamwa kwangu nehasha dzangu zvichadururirwa panzvimbo ino, pamusoro pavanhu, napamusoro pezvipfuwo, napamusoro pemiti yokubundo, napamusoro pezvibereko zvenyika; zvichapfuta, zvisingadzimwi.
\p
\v 21 Zvanzi naJehovha wehondo, Mwari waIsraeri: Wedzerai zvipiriso zvenyu zvinopiswa pazvibairo zvenyu, mudye nyama yazvo.
\v 22 Nokuti handina kutaura namadzibaba enyu, kana kuvaraira panguva yandakavabudisa panyika yeEgipita pamusoro pezvipiriso zvinopiswa kana zvibairo;
\v 23 asi ndakavaraira chinhu ichi, ndichiti: Teererai inzwi rangu, ndigova Mwari wenyu, nemwi muchaba vanhu vangu; mufambe nenzira yese yandichakurairai, mugova nomufaro.
\v 24 Asi havana kuteerera, kana kurerekera nzeve dzavo, asi vakafamba nokurangarira kwavo nohukukutu hwemoyo yavo vakadzokera sure havana kupfuura mberi.
\v 25 Kubvira pazuva rokubuda kwamadzibaba enyu munyika yeEgipita, kusvikira pazuva ranhasi, ndakakutumirai varanda vangu vese vaporofita, ndichifumira mangwanani zuva rimwe nerimwe ndichivatuma;
\v 26 kunyange zvakadaro, havana kunditeerera, kana kurerekera nzeve dzavo, asi vakaomesa mitsipa yavo; vakaita zvakaipa kukunda madzibaba avo.
\v 27 Zvino iwe unofanira kuvataurira mashoko awa ese; asi havangakuteereri; unofanira kudanawo kwavari, asi havangakupinduri.
\v 28 Zvino iwe uti kwavari: Urwu ndirwo rudzi rusinganzwi shoko raJehovha Mwari wavo, kana kutenda kurangwa; kutendeka kwapera, kwabva chose pamiromo yavo.
\p
\v 29 Vevura hukomba hwako, iwe Jerusarema, uhurasi ire kure; undochema pazvikomo zvisina miti, nokuti Jehovha wakarasi a nokusiya rudzi rwaakatsamwira.
\v 30 Nokuti vana vaJudha vakaita zvakaipa pamberi pangu, vakaisa zvinonyangadza zvavo mumba pakadanwa zita rangu, kuti vaisvibise ndizvo zvinotaura Jehovha.
\v 31 Vakavaka nzvimbo dzakakwirira dzeTofeti, dziri mumupata womwanakomana waHinomi, kuti vapise vanakomana navanasikana vavo mumoto, zviri zvinhu zvandisina kuvaraira, kana kufunga mumoyo mangu.
\p
\v 32 Naizvozvo zvanzi naJehovha: Tarirai, mazuva anouya, avasingazopaidzi Tofeti, kana mupata womwanakomana waHinomi, asi Mupata wokuuraya; nokuti vachaviga vakafa paTofeti, nokuti kuchashaikwa imwe nzvimbo.
\v 33 Mitumbu yavanhu ava zvichava zvokudya zveshiri dzokudenga nezvezvikara zvenyika; hakuna uchazvidzinga.
\v 34 Ipapo ndichagumisa pamaguta aJudha napanzira dzomuJerusarema inzwi rokuseka, nenzwi romufaro, nenzwi rechikomba nenzwi romufaro, nenzwi rechikomba nenzwi romwenga; nokuti nyika ichava dongo.

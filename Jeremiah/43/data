\c 43
\s Vanhu vanoenda Egipita
\p
\v 1 Zvino zvakaitika Jeremiya apedza kutaura kuvanhu vese mashoko ese aJehovha Mwari wavo, Jehovha Mwari wavo aaiva amutuma nawo kwavari, mashoko awa ese,
\v 2 kuti Azariya mwanakomana waHoshaiya, naJohwanani mwanakomana waKareya, nevanhu vese vanozvikudza, vakataura vachiti kuna Jeremiya: Unoreva nhema; Jehovha Mwari wedu haana kukutuma kuti uti: Musaenda Egipita kunogarapo sevatorwa.
\v 3 Asi Bharuki mwanakomana waNeriya anokumutsa kurwisana nesu, kuti atipe muruoko rweVaKaradhiya, kuti vatiuraye nekutitapira \add ku\add*Bhabhironi.
\v 4 Naizvozvo Johwanani mwanakomana waKareya, nevakuru vese vedzihondo, nevanhu vese, havana kuteerera kuinzwi raJehovha, kuti vagare munyika yaJudha.
\v 5 Asi Johwanani mwanakomana waKareya, nevakuru vese vedzihondo, vakatora vese vakasara vaJudha, vaiva vadzoka kumarudzi ese kwavaiva vadzingirwa, kugara sevatorwa munyika yaJudha,
\v 6 varume, nevakadzi, nevanana, nevakunda vamambo, nemunhu upi neupi Nebhuzaradhani mukuru wevarindi waakaisa kuna Gedhariya mwanakomana waAhikami, mwanakomana waShafani, pamwe naJeremiya muporofita, naBharuki mwanakomana waNeriya.
\v 7 Zvino vakapinda munyika yeEgipita; nokuti havana kuteerera kuinzwi raJehovha; ndokusvika Tapanesi.
\p
\v 8 Zvino shoko raJehovha rakasvika kuna Jeremiya paTapanesi richiti:
\v 9 Tora mabwe makuru muruoko rwako, zvino uavige muvhu pakati pezvitina, zviri pakupinda paimba yaFarao paTapanesi, pameso pevarume vaJudha.
\v 10 Zvino uti kwavari: Anoreva seizvi Jehovha wehondo, Mwari waIsraeri: Tarirai, ndichatumira nditore Nebhukadhirezari mambo weBhabhironi muranda wangu, ndiise chigaro chake cheushe pamusoro pemabwe awa andakaviga; uye achawarira pamusoro pawo jira rake reumambo.
\v 11 Zvino achauya ndokurova nyika yeEgipita; avo verufu kurufu, neavo vekutapwa kukutapwa, neavo vemunondo kumunondo.
\v 12 Zvino ndichabatidza moto mudzimba dzavamwari veEgipita; uye achadzipisa nekuvatapa; uye uchazvimonera nenyika yeEgipita semufudzi unozvimonera nenguvo yake, uye uchabvapo nerugare.
\v 13 Achaputsawo shongwe dzeBheti-Shemeshi zviri zvifananidzo zviri panyika yeEgipita, uye dzimba dzavamwari veEgipita achadzipisa nemoto.
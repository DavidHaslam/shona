\c 31
\p
\v 1 Nenguva iyo, anoreva Jehovha, ndichava Mwari wemadzinza ese aIsraeri, uye vachava vanhu vangu.
\v 2 Anoreva seizvi Jehovha: Vanhu vakasara pamunondo vakawana nyasha murenje, Israeri, pandakaenda kunomuzorodza.
\v 3 Jehovha wakaonekera kwandiri kare \add achiti\add*: Hongu, ndakabuda nerudo rwusingaperi, naizvozvo neunyoro ndakakukweva.
\v 4 Zvino ndichakuvaka, uye uchavakika, iwe mhandara yaisraeri, uchashongedzwazve nengoma dzako, uchabudira kunotamba kuzhinji kwevanopembera.
\v 5 Uchasimazve minda yemizambiringa pamusoro pemakomo eSamariya; vasimi vachasima, uye vachadya zvibereko.
\v 6 Nokuti kuchava nezuva, nharirire dzichadanidzira pamusoro pegomo Efuremu, \add dzichiti\add*: Simukai, zvino ngatikwire kuZiyoni kuna Jehovha Mwari wedu.
\v 7 Nokuti anoreva seizvi Jehovha: Imbirai Jakove nemufaro, uye danidzira pakati pevakuru vemarudzi, paridzirai, rumbidzai, zvino muti: Jehovha, ponesai vanhu venyu, vakasara vaIsraeri.
\v 8 Tarirai, ndichavavuisa kubva kunyika yekumaodzanyemba, ndigovaunganidza kubva kumigumo yenyika, mapofu nezvirema pamwe navo, vakadzi vakazvitakura nevanorwadziwa nemimba pamwe chete, vari boka guru vachadzoka pano.
\v 9 Vachauya nekuchema, ndichavatungamirira vane mikumbiro, ndichavafambisa panzizi dzemvura zhinji munzira yakarurama mavasingagumburwi, nokuti ndiri baba kuna Israeri, naEfuremu dangwe rangu.
\p
\v 10 Inzwai shoko raJehovha, imwi marudzi, muriparidzire pazviwi zviri kure, zvino muti: Uyo wakaparadzira Israeri achavaunganidza, nuye achamuchengeta, sezvinoita mufudzi boka rake.
\v 11 Nokuti Jehovha wakadzikunura Jakove, uye wakamuripira kubva muruoko rweane simba kumupfuura.
\v 12 Naizvozvo vachauya ndokuimba pakwakwirira peZiyoni, uye vachayererera pamwe chete kune zvakanaka zvaJehovha, pazviyo, nepawaini, nepamafuta, nepamakwayana emakwai, nemombe, uye mweya yavo ichava sebindu rakadiridzwa, uye havangatongozosuwizve.
\v 13 Ipapo mhandara ichafara pakutamba, zvese majaya nevatana pamwe chete; nokuti ndichashandura kuchema kwavo kuva mufaro, uye ndichavanyaradza, nekuvafadza pakusuwa kwavo.
\v 14 Zvino ndichagutsa mweya wevapristi nemafuta, uye vanhu vangu vachaguta nezvakanaka zvangu, anoreva Jehovha.
\p
\v 15 Anoreva seizvi Jehovha: Inzwi rinonzwikwa muRama, kuwungudza nekuchema kunorwadza: Rakeri achichema vana vake; anoramba kunyaradzwa pamusoro pevana vake, nokuti hava\add chi\add*po.
\v 16 Anoreva seizvi Jehovha, Dzora inzwi rako pakuchema, nemeso ako pamisodzi, nokuti basa rako richapiwa mubairo, anoreva Jehovha, uye vachadzoka kubva kunyika yemuvengi.
\v 17 Zvino pane tariro pamugumo wako, anoreva Jehovha uye vana vako vachadzoka kumiganhu yavo.
\p
\v 18 Zvirokwazvo ndakanzwa Efuremu achizvichema, \add achiti\add*: Imwi makandirova, uye ndakarohwa semhuru isina kupingudzwa; ndidzosei imii, ipapo ndichadzorwa, nokuti imwi muri Jehovha Mwari wangu.
\v 19 Zvirokwazvo shure kwekudzoka kwangu, ndakazvidemba, uye shure kwekurairirwa kwangu ndakarova pamusoro pechidya \add changu\add*, ndakanyadziswa, zvirokwazvo ndakasvoda, nokuti ndakanzwa kushoorwa kweudiki hwangu.
\v 20 Efuremu mwanakomana wangu anodikanwa here? Ndiye mwana anofadza here? Nokuti pandanguri ndataura ndichipokana naye, ndinoramba ndichingomurangarira; naizvozvo ura hwangu hunochema naye, ndichamunzwira ngoni zvirokwazvo, anoreva Jehovha.
\p
\v 21 Zvimisirei shongwe dzenzira, zviitirei zvino; rerekerai moyo yenyu kunzira huru, iyo nzira yamakafamba nayo; dzokazve, mhandara yaIsraeri, dzokerazve kumaguta ako awa.
\v 22 Ucharamba uchifambiramo kusvikira rinhiko, iwe mukunda wokudzokera shure? Nokuti Jehovha wakasika chinhu chitsva panyika, chokuti mukadzi uchambundikira murume.
\p
\v 23 Zvanzi naJehovha wehondo, Mwari waIsraeri: Vachataurazve shoko iri munyika yaJudha nomumaguta ayo, kana ndichidzosazve kutapwa kwavo, vachiti: Jehovha ngaakuropafadze, iwe hugaro hwokururama, iwe gomo rohutsvene.
\v 24 Judha namaguta avo ese vachagaramo pamwe chete, varimi navanofamba namapoka avo.
\v 25 Nokuti ndakagutsa mweya wakaneta, nomweya umwe nomumwe, unokusuwa, ndakausimbisa.
\v 26 Ipapo ndakamuka, ndikaona; hope dzangu dzingandizipira.
\p
\v 27 Zvanzi naJehovha: Tarirai, mazuva anouya, andichadzvara paimba yaIsraeri napaimba yaJudha mbeu dzavanhu nembeu dzezvipfuwo.
\v 28 Zvino sezvandakavarindira, ndichidzura nokukoromora nokuwisira pasi nokuparadza nokutambudza, saizvozvo ndichavarindira ndivake nokusima ndizvo zvinotaura Jehovha.
\v 29 Namazuva awo havangazoti: Madzibaba akadya mazambiringa anovava; meno avana ndokurwadzira.
\v 30 Asi umwe neumwe uchafira zvakaipa zvake; umwe nomumwe, unodya mazambiringa anovava, meno ake achabwadzira.
\p
\v 31 Tarirai, mazuva anouya, ndizvo zvinotaura Jehovha, andichaita sungano itsva neimba yaIsraeri, neimba yaJudha.
\v 32 Haingafanani nesungano yandakaita namadzibaba avo namazuva andakavabata ruoko ndikavabudisa munyika yeEgipita, vakaputsa sungano yangu iyo, kunyange ndakange ndiri murume kwavari ndizvo zvinotaura Jehovha.
\v 33 Asi heyi sungano yandichaita neimba yaIsraeri shure kwamazuva iwayo, ndizvo zvinotaura Jehovha: Ndichaisa murairo wangu mukati mavo, ndichaunyora pamoyo yavo; ini ndichava Mwari wavo, ivo vachava vanhu vangu.
\v 34 Havangazodzidzisani, umwe neumwe nowokwake, umwe neumwe nehama yake, achiti: Ziva Jehovha; nokuti vachandiziva vese, kubva kuvadiki pakati pavo, kusvikira kuvakuru pakati pavo, ndizvo zvinotaura Jehovha; nokuti ndichakanganwira kuipa kwavo, nezvivi zvavo handingazozvirangariri.
\p
\v 35 Zvanzi naJehovha, iye unopa zuva rive chiedza masikati, nemirairo yomwedzi neyenyeredzi zvive chiedza vusiku, iye unomutsa gungwa, kuti mafungu aro atinhire, Jehovha wehondo ndiro zita rake.
\v 36 Kana mirairo iyi ikabva pamberi pangu, ndizvo zvinotaura Jehovha, ipapo vana vaIsraeriwo vangagumawo kuva rudzi pamberi pangu nokusingaperi.
\v 37 Zvanzi naJehovha: Kana denga kumusoro richibvira kuyerwa, nenheyo dzenyika pasi dzichibvira kunzverwa, ipapo neniwo ndicharasi a vana vese VaIsraeri nokuda kwezvese zvavakaita, ndizvo zvinotaura Jehovha.
\p
\v 38 Tarirai, mazuva anouya, ndizvo zvinotaura Jehovha, achavakirwa Jehovha guta kubva pashongwe yaHananeri kusvikira kusuwo rekona.
\v 39 Uye rwonzi rwokuyera narwo ruchapfuura ruchiruramira kuchikomo cheGarebhi, ndokudzoka kusvikira paGoa.
\v 40 Mupata wese wezvitunha nowamadota, neminda yese kusvikira kurukova Kidhironi, kusvikira kukona resuwo ramabhiza kurutivi rwamabvazuva, zvichava zvitsvene kuna Jehovha; hazvingazodzurwi, kana kuparadzwa nokusingaperi.
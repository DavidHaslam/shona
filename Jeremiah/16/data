\c 16
\s Jehovha acharova VaJudha
\p
\v 1 Zvino shoko raJehovha rakasvika kwandiri richiti:
\v 2 Usazvitorera mukadzi, uye usava nevanakomana kana vanasikana panzvimbo ino.
\v 3 Nokuti anoreva seizvi Jehovha pamusoro pevanakomana nepamusoro pevanasikana vanoberekerwa panzvimbo ino, nepamusoro pana amai vavo vakavabereka, nepamusoro pemadzibaba avo akavabereka panyika ino:
\v 4 Vachafa nerufu rwunorwadza; havangachemwi, uye havangavigwi, vachava semupfudze pamusoro pechiso chenyika; uye vachapedzwa nemunondo uye nenzara; nezvitunha zvavo zvichava zvekudya zveshiri dzekumatenga nezvemhuka dzenyika.
\v 5 Nokuti anoreva seizvi Jehovha: Usapinda muimba yekuchema, uye usaenda kunoungudza kana kuvachema; nokuti ndabvisa rugare rwangu pavanhu ava, ihwo hunyoro hwangu nenyasha dzangu.
\p
\v 6 Vakuru navadiki vese vachafa munyika ino; havangavigwi, navanhu havangavachemi, kana kuzvicheka nokuzviveura nokuda kwavo;
\v 7 vanhu havangavameduriri chingwa pakuchema kwavo, vachiti vavanyaradze pamusoro pavakafa, uye vanhu havangavapi mukombe wokunyaradza vamwe pamusoro pababa vavo kana mai vavo.
\v 8 Newe usapinda mumba yomutambo, kuti ugare navo, uchidya nokumwa.
\v 9 Nokuti zvanzi naJehovha wehondo, Mwari waIsraeri: Tarirai, ndichagumisa panzvimbo ino, muchizviona pamazuva enyu, inzwi rokuseka, nenzwi romufaro, nenzwi rechikomba nenzwi romwenga.
\p
\v 10 Zvino kana uchizivisa vanhu ava mashoko awa ese, vachati kwauri, Jehovha wakarevereiko zvakaipa izvi zvikuru zvese pamusoro pedu? Kutadza kwedu ndokwei? Zvivi zedu ndezvei, zvatakaitira Jehovha Mwari wedu?
\v 11 Ipapo iwe uti kwavari: Zvanzi naJehovha: Nokuti madzibaba enyu akandisiya, vakatevera vamwe vamwari, nokuvashumira nokuvanamata, vakandisiya ini, vakasachengeta murairo wangu;
\v 12 zvino imwi makaita zvakaipa kupfuura madzibaba enyu; nokuti tarirai, munofamba umwe neumwe nohukukutu hwomoyo wake wakaipa, muchiramba kunditeerera.
\v 13 Saka ndichakudzingai panyika ino ndichikuisai kunyika yamakange musingazivi, kunyange imwi kunyange madzibaba enyu; ipapo muchashumira vamwe vamwari masikati novusiku, nokuti handingakunzwiriyi tsitsi.
\p
\v 14 Naizvozvo zvanzi naJehovha: Tarirai, mazuva anouya, avachasazoti: NaJehovha mupenyu, wakabvisa vana vaIsraeri panyika yeEgipita;
\v 15 asi NaJehovha mupenyu, wakabvisa vana vaIsraeri kunyika yokumaodzanyemba yokunyika dzese dzaakange avadzingira kwadziri. Ndichavadzoserazve kunyika yavo yandakapa madzibaba avo.
\p
\v 16 Zvanzi naJehovha: Tarirai, ndichanodana vabati vazhinji vehove, ivo vachavabata sehove; pashure ndichanodana vavhimi vazhinji, ivo vachavavhima pamakomo ese nezvikomo zvese, napamapako ese amabwe.
\v 17 Nokuti meso angu anoona nzira dzavo dzese, hazvina kuvanzika pamberi pangu, zvakaipa zvavo hazvina kuvanziwa pameso angu.
\v 18 Ndichatanga kuvatsivira zvakaipa zvavo nezvivi zvavo kaviri, nokuti vakasvibisa nyika yangu nezvitunha zvezvinhu zvavo zvinosemesa, nokuzadza nhaka yangu nezvinonyangadza zvavo.
\p
\v 19 Imwi Jehovha, simba rangu, nenhare yangu, nohutiziro hwangu pazuva rokutambudzika, marudzi achauya kwamuri achibva kumigumo yenyika, achiti: Madzibaba edu akagara nhaka yenhema dzega, zvinhu zvisina maturo, nezvinhu zvisingabatsiri.
\v 20 Ko munhu ungazviitira vamwari vasati vari vamwari here?
\v 21 Naizvozvo, tarirai, ndichavazivisa, ndichavazivisa panguva ino chete ruoko rwangu nesimba rangu; vachaziva kuti zita rangu ndiJehovha.
\c 46
\s Shoko pamusoro peEgipita
\p
\v 1 Shoko raJehovha, rakasvika kuna Jeremiya muporofita kurwisa marudzi;
\v 2 kurwisa Egipita; kurwisa hondo yaFarao-Neko mambo weEgipita, yaiva parwizi Efrata paKarikemishi, iyo Nebhukadhirezari mambo weBhabhironi yaakarova mugore rechina raJehoyakimu mwanakomana waJosiya, mambo waJudha.
\p
\v 3 Gadzirirai nhovo diki nenhovo huru, muswedere pahondo.
\v 4 Sungai mabhiza, uye kwirai, vatasvi vemabhiza, muzvimise mune nguwani; rodzai mapfumo, pfekai nguvo dzematare.
\v 5 Ndakavaonerei vachishamisika, vachidzokera shure? Nevane simba vavo varoverwa pasi uye vapukunyukira kuutiziro, havacheukiri shure, kutya kuri pamativi ese, anoreva Jehovha.
\v 6 Anomhanyisa ngaarege kutiza, neane simba ngaarege kupukunyuka; vachagumburwa ndokuwira pasi kurutivi rwekumaodzanyemba parwizi rwaFurati.
\p
\v 7 Ndianiko uyo unokwira sorwizi rwaNairi, mvura yarwo inotamba senzizi?
\v 8 Egipita rinokwira saNairi, mvura yarwo inotamba senzizi; rinoti: Ndichakwira, ndichafukidza nyika, ndichaparadza maguta navageremo.
\p
\v 9 Kwirai, imwi mabhiza, fambisai imwi ngoro, mhare ngadzibude, vanoti, Kushi naPuti vanoshonga nhovo, navaRudhi vanobata nokuwembura huta.
\v 10 Nokuti zuva iro izuva raShe, Jehovha wehondo, zuva rokutsiva kuti azvitsivire vadzivisi vake; munondo uchadya nokuguta, uchanwa ropa ravo ukaguta, nokuti Ishe, Jehovha wehondo, unechibairo chake kunyika yokumaodzanyemba parwizi rwaFurati.
\p
\v 11 Kwira uende Giriyadhi, undotorako muti webharisami, iwe mhandara, mukunda weEgipita; wawanza mishonga mizhinji isina maturo, hauporeswi.
\v 12 Marudzi akanzwa zvokunyadziswa kwako, nyika izere nokuchema kwako; nokuti mhare dzakabonderana nemhare, vese vaviri vakawira pasi.
\p
\v 13 Shoko, rakaudzwa muporofita Jeremiya naJehovha, richireva muuyire waNebhukadhirezari mambo weBhabhironi nomukundire wake nyika yeEgipita.
\p
\v 14 Paridzirai paEgipita, zivisai paMigidhori, zivisai paNofi napaTapanesi, muti: Simukai muzvigadzire, nokuti munondo wakadya zviri kumativi ako ese.
\v 15 Mhare dzako dzakabviswa neiko? Havana kumira, nokuti Jehovha wakavadzinga.
\v 16 Wakagumbusa vazhinji, zvirokwazvo umwe wakawira pamusoro pomumwe; vakati: Simukai, tiendezve kuvanhu vedu, nokunyika kwatakaberekerwa, titize munondo unomanikidza.
\v 17 Vakadanidzirako, vachiti: Farao mambo weEgipita iguhu zvaro, wakarega nguva yakatarwa ichipfuura.
\p
\v 18 Nohupenyu hwangu, ndizvo zvinotaura mambo une zita rinonzi Jehovha wehondo: Zvirokwazvo uchauya akaita seTabhori pakati pamakomo, uye seKarimeri pagungwa.
\v 19 Iwe mukunda unogara Egipita, zvigadzirire kutapwa, nokuti Nofi richaitwa dongo, richapiswa, risina unogaramo.
\v 20 Egipita imhorombe yakaisvonaka, asi vuvu rinobva kurutivi rwekumaodzanyemba rasvika, rasvika.
\v 21 Navanhu varo vanoripirwa, vari mukati maro, vakafanana nemhuru dzomudanga, nokuti naivo vakadzoka, vakatiza pamwe chete, havana kumira; nokuti zuva renjodzi yavo rakauya pamusoro pavo, iyo nguva yokurohwa kwavo.
\v 22 Mubvumo waro uchava sowenyoka, nokuti vachafamba nehondo, vachanorwa navo namatemo, savatemi vemiti.
\v 23 Vachatema dondo raro, ndizvo zvinotaura Jehovha, nokuti havanganzverwi, nokuti vakawanda kupfuura mhashu, havangaverengwi.
\v 24 Mukunda weEgipita uchanyadziswa, uchaiswa mumaoko avanhu vanobva kurutivi rwekumaodzanyemba.
\p
\v 25 Jehovha wehondo, Mwari waIsraeri, unoti: Tarirai, ndicharova Amoni weNo, naFarao, neEgipita navamwari varo, namadzimambo aro, iye Farao navese vanovimba naye.
\v 26 Ndichavaisa mumaoko avanotsvaka kuvauraya, nomumaoko aNebhukadhirezari mambo weBhabhironi, nomumaoko avaranda vake; zvino pashure richagarwa, sapamazuva akare ndizvo zvinotaura Jehovha.
\p
\v 27 Asi usatya hako, iwe Jakove, muranda wangu, usavhunduswa, iwe Israeri; nokuti tarira, ndichakuponesa uri kure, navana vako vari panyika kwavakatapirwa; Jakove uchadzoka, uchanyarara nokuzorora, hakuna ungamutyisa.
\v 28 Usatya hako, iwe Jakove, muranda wangu, ndizvo zvinotaura Jehovha, nokuti ndinewe; nokuti ndichapedza kwazvo marudzi ese kwandakakudzingira; asi iwe handingakupedzi, asi ndichakuranga ndichiita nokururama, handingakuregi usina kurohwa.
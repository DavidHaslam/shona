\c 50
\s Chirevo pamusoro peBhabhironi
\p
\v 1 Shoko Jehovha raakataura pamusoro peBhabhironi, pamusoro penyika yeVaKaradhiya neruoko rwaJeremiya muporofita.
\v 2 Danidzirai pakati pemarudzi, uye zivisai, zvino muise mureza, zivisai, musavanza, muti: Bhabhironi ratapwa, Bheri wanyadziswa, Merodhaki waputsanywa, zvifananidzo zvake zvanyadziswa, mifananidzo yake yaputsanywa.
\v 3 Nokuti kubva kumaodzanyemba rudzi rwunokwira kumurwisa, irwo rwuchaita nyika yake dongo, uye hakuna achagaramo, kubva kumunhu kusvika kumhuka zvichatiza zviende.
\p
\v 4 Mumazuva iwayo, uye panguva iyoyo, anoreva Jehovha, vana vaIsraeri vachauya, ivo nevana vaJudha pamwe, vachafamba vachichema, vachafamba vachitsvaka Jehovha Mwari wavo.
\v 5 Vachabvunza nzira yeZiyoni, zviso zvavo zvakaringako \add vachiti\add*: Uyai ngatizvibatanidze kuna Jehovha nesungano isingaperi, \add i\add*singakanganikwi.
\p
\v 6 Vanhu vangu vaiva makwai akarasika, vafudzi vavo vakavarasisa, vakavatsausira kumakomo, vakafamba kubva kugomo kuenda kuchikomo, vakakanganwa nzvimbo yavo yekuzorora.
\v 7 Vese vaivawana vaivadya, nevadzivisi vavo vaiti: Hatingavi nemhosva, nokuti vakatadzira Jehovha, ihwo ugaro hwekururama, iye Jehovha, tariro yemadzibaba avo.
\v 8 Tizai mubve pakati peBhabhironi, budai panyika yeVaKaradhiya, muve senhongo pamberi pemapoka emakwai.
\p
\v 9 Nokuti tarira, ndichamutsa chaunga chemarudzi makuru ndikwidze kuBhabhironi kubva kunyika yekumaodzanyemba; vachazvigadzira kurirwisa, kubva ipapo richatapwa, miseve yavo yakaita seyemhare ine simba, haingadzokeri pasina.
\v 10 Zvino Karadhiya ichava chakapambwa; uye vese vanoitapa vachaguta, anoreva Jehovha.
\v 11 Nokuti maifara, nokuti maipembera, imwi vaparadzi venhaka yangu, nokuti maiuruka setsiru pauswa unyoro, muchipfeza semabhiza makono,
\v 12 mai venyu vachanyara, ivo vakakuberekai vachasvoda. Tarira, veshure vemarudzi vachava renje, nyika yakaoma uye gwenga.
\v 13 Nekuda kwekutsamwa kwaJehovha haringagarwi, asi richava dongo chose; ani nani anopfuura nepaBhabhironi achashamiswa, acharidzira matambudziko aro ese muridzo.
\v 14 Zvigadzirirei kurwisa Bhabhironi kumativi ese, nemwi mese munohwembura uta, rifurei, musarega miseve, nokuti rakatadzira Jehovha.
\v 15 Danidzirai kuripikisa mativi ese, rakapa ruoko rwaro, nheyo dzaro dzawa, masvingo aro akoromoka, nokuti kutsiva kwaJehovha; tsivai kwariri sezvarakaita muriitire\add wo\add*.
\v 16 Gurai mudzvari kubva muBhabhironi, newakabata jeko panguva yekukohwa; nekuda kwekutya munondo unomanikidza umwe neumwe achatendeukira kune wekwake, uye umwe neumwe achatizira kunyika yekwake.
\p
\v 17 Israeri igwai rakaparadzirwa, shumba dzakadzingira kure, pakutanga mambo weAsiriya wakamudya, pakupedzisira uyu Nebhukadhirezari mambo weBhabhironi wakavhuna mapfupa ake.
\v 18 Naizvozvo anoreva seizvi Jehovha wehondo, Mwari waIsraeri: Tarira, ndicharanga mambo weBhabhironi nenyika yake, sezvandakaranga mambo weAsiriya.
\v 19 Zvino ndichadzosera Israeri kuugaro hwake, uye achachedza paKarimeri neBhashani, mweya wake uchagutiswa pagomo rekwaEfuremu nepaGireyadhi.
\v 20 Mumazuva iwayo nepanguva iyo, anoreva Jehovha, zvakaipa zvaIsraeri zvichatsvakwa, asi hazvingavipo, nezvivi zvaJudha, asi hazvingawanikwi; nokuti ndichakanganwira vandakaita vakasara.
\p
\v 21 Uchirwisa nyika yeMerataimu, kwira uirwise, nekuvagari vePekodhi; paradza unyangarise \add vanouya\add* shure kwavo, anoreva Jehovha, uye uite zvichienderana nezvese zvandakakuraira.
\p
\v 22 Ruzha rwekurwa rwuri munyika, nerwekuparadza kukuru.
\v 23 Nyundo yenyika yese yagurwa-gurwa nekuvhuniwa sei! Bhabhironi rava dongo sei pakati pemarudzi!
\v 24 Ndakakuteyera musungo ndokupambwawo, iwe Bhabhironi, newe hauna kuziva, wakawanikwa ukabatwawo, nokuti wakapikisana naJehovha.
\v 25 Jehovha wakazarura dura rake, ndokubudisa zvombo zvekutsamwa kwake, nokuti iri ibasa raIshe Jehovha wehondo panyika yeVaKaradhiya.
\v 26 Uyai murirwise kubva kumigumo yekumacheto, zarurai matura aro, riunganidzei kuita mirwi, uye muriparadze chose, ngakusasara chimwe charo.
\v 27 Urayai nzombe diki dzaro dzese, ngadziburukire kunourawa. Nhamo kwavari! Nokuti zuva ravo rasvika, zuva rekutsiviwa kwavo.
\v 28 Inzwi revanotiza nevanopukunyuka panyika yebhabhironi, kuti vadanidzire paZiyoni tsivo yaJehovha Mwari wedu, tsivo yetembere yake.
\v 29 Kokerai vafuri kurwisa Bhabhironi, imwi mese munohwembura uta, dzikai musasa makarikomba, ngakusava neumwe waro anopukunyuka. Ritsivei zvinoenderana nebasa raro, zvinoenderana nezvese zvarakaita, itai\add wo\add* kwariri. Nokuti rakaita manyawi kurwisa Jehovha, kurwisa Mutsvene waIsraeri.
\p
\v 30 Naizvozvo majaya aro achawa munzira dzaro dzemumusha, uye varume varo vehondo vachagurwa pazuva iro, anoreva Jehovha.
\v 31 Tarira, ndinopokona newe, iwe wekuzvikudza, anoreva Ishe Jehovha wehondo; nokuti zuva rako rasvika, nguva yandichakushanyira.
\v 32 Zvino anozvikudza achagumburwa agowa, uye hakuna angamumutsa; zvino ndichabatidza moto mumaguta ake ugodya vese vakamupoteredza.
\p
\v 33 Anoreva seizvi Jehovha wehondo: Vana vaIsraeri nevana vaJudha vakamanikidzwa pamwe chete; uye vese vakavatapa vakavabata, vanoramba kuvarega vaende.
\p
\v 34 Mudzikunuri wavo ane simba, Jehovha wehondo izita rake; achavareverera kwazvo mhosva yavo, kuti ape nyika zororo, nekushaisa runyararo vagere Bhabhironi.
\p
\v 35 Munondo uri pamusoro peVaKaradhiya, anoreva Jehovha, nepamusoro pevagari veBhabhironi, nepamusoro pemachinda aro, nepamusoro pevachenjeri varo.
\v 36 Munondo uri pamusoro pevane manyawi, kuti vaite neupenzi; munondo uri pamusoro pevane simba vavo, kuti vakoromorwe.
\v 37 Munondo uri pamusoro pemabhiza avo, nepamusoro pengoro dzavo, nepamusoro pevanhu vese vakasangana mukati maro, vachava sevakadzi; munondo pamusoro pefuma yaro, kuti ipambwe.
\v 38 Kuoma kuri pamusoro pemvura yaro, uye ichapwa; nokuti inyika yezvifananidzo zvakavezwa, vanopengera \add zvifananidzo\add* zvinotyisa.
\p
\v 39 Naizvozvo zvikara zvemarenje pamwe nemakava ezviwi zvichagaramo, nemazizi achagaramo, harichagarwizve kusvika rinhi narinhi, uye haringagarwi kubva kuzera kusvika kuzera.
\v 40 Mwari sezvaakapidigura Sodhoma neGomora nevavakidzani vawo, anoreva Jehovha, hakuna munhu achagaramo, uye hakuna mwanakomana wemunhu achagara mariri semutorwa.
\p
\v 41 Tarirai, rudzi rwunobva kumaodzanyemba, uye rudzi rukuru nemadzimambo mazhinji achamutswa kubva kumicheto yenyika.
\v 42 Vachabata uta nepfumo, vane hasha, havangavi nenyasha; inzwi ravo richatinhira segungwa, uye vachatasva mabhiza, vakashongedzwa zvombo semurume anoenda kuhondo, kukurwisa, iwe mukunda weBhabhironi.
\v 43 Mambo weBhabhironi wakanzwa guhu ravo, maoko ake ndokushaiwa simba, kumanikidzika kwakamubata, kurwadziwa semukadzi anorwadziwa nemimba.
\p
\v 44 Tarirai, achauya seshumba kubva pakukukumara kwaJoridhani kuenda kuugaro hweane simba, asi ndichavamhanyisa pakarepo kubva paari, uye ndiani wakasarudzwa wandingagadza pamusoro pake, nokuti ndiani wakafanana neni, uye ndiani achandigadzira nguva? Zvino ndiani mufudzi uyo achamira pamberi pangu?
\v 45 Naizvozvo inzwai zano raJehovha raakatora kurwisa Bhabhironi, nechinangwa chake chaakananga kurwisa nyika yeVaKaradhiya: Zvirokwazvo vadiki veboka vachavakweva, zvirokwazvo achaita ugaro hwavo dongo pamusoro pavo.
\v 46 Neruzha rwekutapwa kweBhabhironi nyika ichadengenyeka, nekuchema kuchanzwikwa pakati pemarudzi.
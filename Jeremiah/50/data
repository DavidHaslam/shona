\c 50
\s Chirevo pamusoro peBhabhironi
\p
\v 1 Shoko Jehovha raakataura pamusoro peBhabhironi, nepamusoro penyika yeVaKaradhiya neruoko rwaJeremiya muporofita.
\v 2 Danidzirai pakati pemarudzi, uye zivisai, zvino muise mureza, zivisai musavanza, muti: Bhabhironi rakundwa, Bheri wanyadziswa, Merodhaki waputsanywa; zvifananidzo zvake zvanyadziswa, mifananidzo yavo yaputsanywa.
\v 3 Nokuti kubva kumaodzanyemba rudzi rwunokwira kumurwisa, irwo rwuchaita nyika yake dongo, uye hakuna achagaramo, kubva kumunhu kusvika ku kusvika kumhuka zvichatiza zviende.
\p
\v 4 Mumazuva iwayo, uye panguva iyoyo, anoreva Jehovha, vana vaIsraeri vachauya, ivo nevana vaJudha pamwe, vachafamba vachichema, vachafamba vachitsvaka Jehovha Mwari wavo.
\v 5 Vachabvunza nzira yeZiyoni, zviso zvavo zvakaringako \add vachiti\add*: Uyai ngatizvibatanidze kuna Jehovha nesungano isingaperi, \add i\add*singakanganikwi.
\p
\v 6 Vanhu vangu vaiva makwai akarasika, vafudzi vavo vakavarasisa, vakavatsausira kumakomo, vakafamba kubva kumakomo kuenda kuzvikomo, vakakanganwa nzvimbo yavo yekuzorora.
\v 7 Vese vaivawana vaivadya, nevadzivisi vavo vaiti: Hatingavi nemhosva, nokuti vakatadzira Jehovha, ihwo ugaro hwekururama, iye Jehovha, tariro yemadzibaba avo.
\v 8 Tizai mubve pakati peBhabhironi, budai panyika yeVaKaradhiya, muve senhongo pamberi pemapoka emakwai.
\p
\v 9 Nokuti tarira, ndichamutsa chaunga chemarudzi makuru chikwire kuBhabhironi kubva kunyika yekumaodzanyemba; vachazvigadzira kurirwisa, kubva ipapo richatapwa, miseve yavo yakaita seyemhare ine simba, haingadzokeri pasina.
\v 10 Zvino Karadhiya ichava chakapambwa; uye vese vanoitapa vachaguta, anoreva Jehovha.
\v 11 Nokuti maifara, nokuti maipembera, imwi vaparadzi venhaka yangu, nokuti maiuruka setsiru pauswa unyoro, muchipfeza semabhiza makono,
\v 12 mai venyu vachanyara, ivo vakakuberekai vachasvoda. Tarira, veshure vemarudzi vachava renje, nyika yakaoma uye gwenga.
\v 13 Nemhaka yokutsamwa kwaJehovha haringagarwi, asi richava dongo chose; umwe neumwe unopfuura napaBhabhironi uchashamiswa, ucharidza muridzo pamusoro pamatambudziko aro ese.
\v 14 Muzvigadzire imwi mese munofura nohuta kuzorwa neBhabhironi kumativi ese, rifurei, regai kuchengeta miseve, nokuti rakatadzira Jehovha.
\v 15 Pururudzai kumativi aro ese, razvirega, shongwe dzaro dzawa, masvingo aro akoromorwa; nokuti ndiko kutsiva kwaJehovha; zvitsivei pamusoro paro, sezvarakaita muriitirewo.
\v 16 Paradzai mudzvari paBhabhironi, naiye unobata nejeko panguva yokukohwa; nemhaka yokutya munondo unomanikidza, umwe neumwe uchatendeukira kunowokwake, umwe neumwe uchatizira kunyika yake.
\p
\v 17 Israeri igwai rakadzingwa-dzingwa, shumba dzakaridzinga; pakutanga mambo -weAsiriya wakamudya, zvino pakupedzisira Nebhukadhirezari mambo weBhabhironi wakavhuna mapfupa ake.
\v 18 Naizvozvo zvanzi naJehovha wehondo, Mwari waIsraeri: Tarirai, ndicharova mambo weBhabhironi nenyika yake, sezvandakarova mambo weAsiriya.
\v 19 Ndichadzosera Israerizve kumafuro avo, vachafura paKarimeri napaBhashani, mweya wavo uchagutiswa pazvikomo zvaEfuremu napaCireadhi.
\v 20 Namazuva iwayo nenguva iyo ndizvo zvinotaura Jehovha zvakaipa zVaIsraeri zvichatsvakwa, asi hazvingavipo, nezvivi zvaJudha, asi hazvingawanikwi; nokuti ndichakanganwira vandakasiya.
\p
\v 21 Endai mundorwa nenyika yeMerataimu, murwe nayo uye navagere Pekodhi; urayai, muparadze chose zviri shure kwavo, muite zvese zvandakakurairai ndizvo zvinotaura Jehovha.
\p
\v 22 Mubvumo wokurwa uri munyika, nowokuparadza kukuru.
\v 23 Nyundo yenyika yese yagurwa-gurwa nokuvhuniwa sei! Bhabhironi rava dongo sei pakati pamarudzi!
\v 24 Ndakakuteyera musungo, ukabatwawo, iwe Bhabhironi, ukasazviziva; wakawanikwa, ukabatwawo, nokuti wakarwa naJehovha.
\v 25 Jehovha wakazarura chivigiro chefuma yake, akabudisa nhumbi dzokurwa dzokutsamwa kwake, nokuti Ishe Jehovha wehondo une basa raanofanira kubata panyika yaVaKaradhiya.
\v 26 Uyai murwe nayo muchibva kumativi ese, zarurai matura aro, muite mirwi, muriparadze chose, regai kusiya chinhu charo.
\v 27 Urayai nzombe diki dzaro dzese, ngadziburukire kundourawa. Vane nhamo, nokuti zuva ravo rasvika, iyo nguva yokurohwa kwavo.
\v 28 Inzwai inzwi ravanotiza navano pukunyuka panyika yebhabhironi, kundoparidzira paZiyoni kutsiva kwaJehovha Mwari wedu, iko kutsiva kwetembere yake.
\v 29 Kokerai vafuri varwe neBhabhironi, ivo vese vanofura novuta; rikomberedzei nemisasa yenyu yokurwa, kurege kuva neumwe unopukunyuka; muritsive parakabata napo, zvese zvarakaita iro muriitire saizvozvo nokuti rakaita manyawi pamberi paJehovha, pamberi poMutsvene waIsraeri.
\p
\v 30 Naizvozvo majaya aro achawira pasi munzira dzaro, navarwi varo vese vachanyarara nezuva iro, ndizvo zvinotaura Jehovha.
\v 31 Tarira, ndine mhosva newe, iwe wokuzvikudza, ndizvo zvinotaura Ishe Jehovha wehondo; nokuti zuva rako rasvika, nguva yandichakurova nayo.
\v 32 Unozvikudza uchagumburwa nokuwira pasi, hakuna ungamusimudza; ini ndichabatidza moto mumaguta ake, uchapedza vese vakamupoteredza.
\p
\v 33 Zvanzi naJehovha wehondo: Vana vaIsraeri navana vaJudha vakamanikidzwa pamwe chete; vese, vakavatapa, vakavabata, vanoramba kuvaregedza.
\p
\v 34 Asi Mudzikunuri wavo une simba, Jehovha wehondo ndiro zita rake; iye uchavareverera mhaka yavo kwazvo, kuti azorodze nyika, nokushaisa vagere Bhabhironi zororo.
\p
\v 35 Munondo uri pamusoro paVaKaradhiya, napamusoro pavagere Bhabhironi, napamusoro pamachinda aro, napamusoro pavachenjeri varo ndizvo zvinotaura Jehovha.
\v 36 Munondo uri pamusoro pavana manyawi, vachava mapenzi; munondo uri pamusoro pemhare dzaro, vachavhunduka.
\v 37 Munondo uri pamusoro pamabhiza avo, napamusoro pengoro dzavo, napamusoro pavanhu vese vakavhengana mukati maro, vachava savakadzi; munondo uri pamusoro pefuma yaro, ichapambiwa.
\v 38 Kuoma kuri pamusoro pemvura yaro, ichapwa; nokuti inyika yemifananidzo yakavezwa, vanopengera zvifananidzo.
\p
\v 39 Naizvozvo zvikara zvamarenje zvichagaramo, pamwe chete namakava, nemhou dzichagaramo; hapangazogarwi nokusingaperi, hakuna ungagaramo kusvikira kumarudzi namarudzi.
\v 40 Mwari sezvaakaparadza Sodhoma neGomora namamwe maguta akange akabatana nawo ndizvo zvinotaura Jehovha saizvozvo hakuna munhu ungagaramo hakuna mwanakomana womunhu uchavamo ari mutorwa.
\p
\v 41 Tarirai, rudzi rwavanhu runobva kurutivi rwekumaodzanyemba, rudzi rukuru namadzimambo mazhinji achamutswa abve kumigumo yenyika.
\v 42 Vakabata huta nepfumo, vane hasha, havane nyasha; manzwi avo anotinhira segungwa, vakatasva mabhiza, umwe neumwe wakashongedzwa somurwi, kuzorwa newe, iwe mukunda weBhabhironi.
\v 43 Mambo weBhabhironi wakanzwa guhu ravo, maoko ake akashaiwa simba, wabatwa nokutambudzika nokurwadziwa sokomukadzi unosurumuka.
\p
\v 44 Tarirai, uchauya seshumba achibva kumatenhere aJoridhani kuzorwa nohugaro hwakasimba; nokuti ndichavatizisapo pakarepo; wakatsaurwa ndiye wandichagadzapo; nokuti ndiani wakafanana neni? Ndiani uchanditarira nguva? Mufudzi ungamira pamberi pangu ndiani?
\v 45 Naizvozvo chinzwai chirevo chaJehovha chaakatema pamusoro peBhabhironi, nemifungo yake yaakafunga pamusoro penyika yaVaKaradhiya: Zvirokwazvo vachavakwekweredza, ivo vadiki vamapoka avo; zvirokwazvo mafuro avo achashamiswa pamusoro pavo.
\v 46 Nyika inodedera nomubvumo wokukundwa kweBhabhironi, kuchema kunonzwika pakati pamarudzi ese.

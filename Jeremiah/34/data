\c 34
\s Zedhekia anoudzwa zvichaitirwa Jerusarema
\p
\v 1 Shoko rakasvika kuna Jeremiya kubva kuna Jehovha, Nebhukadhinezari mambo weBhabhironi, nehondo yake yese, neushe hwese hwenyika pahwaiva hwakabatwa naye, nemarudzi ese, vachirwa vachipikisa Jerusarema nemaguta ese aro, richiti:
\v 2 Anoreva seizvi Jehovha Mwari waIsraeri: Enda unotaura naZedhekia mambo waJudha, uti kwaari: Anoreva seizvi Jehovha: Tarira, ndichapa guta iri muruoko rwamambo weBhabhironi, uye acharipisa nemoto.
\v 3 Newe haungapukunyuki kubuda muruoko rwake, asi zvirokwazvo uchabatwa, nekuiswa muruoko rwake; uye meso ako achaona meso amambo weBhabhironi, uye muromo wako uchataura nemuromo wake, zvino uchaenda kuBhabhironi.
\v 4 Zvakadaro inzwa shoko raJehovha, iwe Zedhekia mambo waJudha: Anoreva seizvi Jehovha pamusoro pako: Haungafi nemunondo.
\v 5 Iwe uchafa murugare, uye sekuveserwa \add moto\add* kwemadzibaba ako, madzimambo ekare aiva mberi kwako, saizvozvo vachakuveserawo; uye vachakuchema \add vachiti\add*: Haiwa ishe! Nokuti ini ndataura shoko iro, anoreva Jehovha.
\v 6 Zvino Jeremiya muporofita wakataura mashoko awa ese kuna Zedhekia mambo waJudha paJerusarema,
\v 7 hondo yamambo weBhabhironi payakarwa neJerusarema uye nemaguta ese aJudha aiva asara, neRakishi neAzeka, nokuti ndiwo maguta akakombwa aiva asara pamaguta aJudha.
\s Vakaita hama dzavo varanda vacharohwa naJehovha
\p
\v 8 Shoko rakasvika kuna Jeremiya kubva kuna Jehovha shure kwekunge mambo Zedhekia aita sungano nevanhu vese vaiva paJerusarema, kudanidzira rusununguko kwavari,
\v 9 kuti umwe neumwe arege nhapwa yake iende yakasuunguka, uye umwe neumwe nhapwakadzi yake, muHebheru kana muHebherukadzi, kuti kusava nemunhu anoita muJudha anova hama yake ave nhapwa.
\v 10 Machinda ese nevanhu vese vakateerera, ivo vapinda sungano iyi yekuti umwe neumwe anofanira kurega nhapwa yake uye umwe neumwe nhapwakadzi yake iende yakasununguka, kuti vasavaitazve nhapwa, zvino vakateerera, ndokurega \add va\add*chienda.
\v 11 Asi pashure vakatendeuka, ndokudzosa nhapwa dzavaiva varega dzichienda dzakasununguka, ndokuvaisa pasi kuva nhapwa nenhapwakadzi.
\p
\v 12 Naizvozvo shoko raJehovha rakauya kuna Jeremiya kubva kuna Jehovha, richiti:
\v 13 Anoreva seizvi Jehovha Mwari waIsraeri: Ndakaita sungano nemadzibaba enyu pazuva randakavabudisa munyika yeEgipita, muimba yeuranda, ndichiti:
\v 14 Pakupera kwemakore manomwe, ucharega aende umwe neumwe hama yake, muHebheru wakatengeswa kwauri ndokukushandira makore matanhatu, umurege aende akasununguka abve kwauri; asi madzibaba enyu haana kuteerera kwandiri, kana kurerekera nzeve dzavo.
\v 15 Zvino imwi madzoka nhasi, uye maita zvakarurama pameso pangu, pakuparidza rusununguko kukunhu umwe neumwe kune wekwake, uye maita sungano pamberi pangu muimba inodanwa nezita rangu.
\v 16 Asi makadzoka ndokusvibisa zita rangu, ndokuita umwe neumwe nhapwa yake, umwe neumwe nhapwakadzi yake, dzamaiva marega dziende dzakasununguka nechido chadzo, mukavaisa pasi kuva nhapwa nenhapwakadzi dzenyu.
\v 17 Naizvozvo anoreva seizvo Jehovha: Hamuna kunditeerera, kuparidza rusununguko, umwe neumwe kuhama yake, uye umwe neumwe kune wekwake; tarirai, ndichadanidzira kwamuri, anoreva Jehovha, kusununguka pamunondo, pahosha, nepanzara; ndichakupai kuva chityiso kuushe hwese hwenyika.
\v 18 Zvinondichapa varume vakadarika sungano yangu, vasina kusimbisa mashoko esungano yavakaita pamberi pangu, pavakapamura mhuru, ndokudarika nepakati penhindi dzayo;
\v 19 machinda aJudha, nemachinda eJerusarema, vatenwa, nevapristi, nevanhu vese venyika, vakapfuura nepakati penhindi dzemhuru.
\v 20 Hongu, ndichavapa muruoko rwevavengi vavo, nemuruoko rwevanotsvaka upenyu hwavo, uye zvitunha zvavo zvichava zvekudya zveshiri dzematenga, nekumhuka dzepanyika.
\v 21 NaZedhekia mambo waJudha nemachinda ake ndichavapa muruoko rwevavengi vavo, nemuruoko rwevanotsvaka upenyu hwavo, nemuruoko rwamambo wehondo yeBhabhironi, ivo vakakwira kubva kwamuri.
\v 22 Tarirai, ndicharaira, anoreva Jehovha, nekuvadzosa kuguta rino, uye vacharwa naro ndokuritora ndokuripisa nemoto, zvino ini ndichaita maguta aJudha matongo asina mugari.

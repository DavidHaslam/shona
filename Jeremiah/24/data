\c 24
\s Mufananidzo wemuonde wakanaka nemuonde wakaipa
\p
\v 1 Jehovha wakandiratidza, zvino tarira, matengu maviri emaonde akaiswa pamberi petembere yaJehovha, shure kwekunge Nebhukadhirezari mambo weBhabhironi atapa Jekoniya mwanakomana waJehoiakimu, mambo waJudha, nemachinda aJudha, nevavezi, nevapfuri, paJerusarema, akavaisa kuBhabhironi.
\v 2 Imwe tswanda \add yaiva ne\add*maonde akanaka kwazvo, semaonde anotanga kuibva; asi imwe tswanda \add yaiva ne\add*maonde akaipa kwazvo, asingadyiki nekuipa \add kwawo\add*.
\v 3 Ipapo Jehovha wakati kwandiri: Unowonei Jeremiya? Ini ndokuti: Maonde; maonde akanaka, akanaka kwazvo, neakaipa, akaipa kwazvo, asingagoni kudyiwa nekuda kwekuipa.
\p
\v 4 Shoko raJehovha rakasvika kwandiri zvekare richiti:
\v 5 Anoreva seizvi Jehovha, Mwari waIsraeri: Sezvakaita maonde awa akanaka, saizvozvo ndicharangarira vatapwa vaJudha, vandakatuma vabve panyika iyi vaende kunyika yeVaKaradhiya, zvive zvakanaka.
\v 6 Nokuti ndichaisa ziso rangu pamusoro pavo pane zvakanaka, uye ndichavadzosazve kunyika iyi, uye ndichavavaka, kwete kuvakoromora, uye ndichavasima, uye kwete kuvadzura.
\v 7 Zvino ndichavapa moyo wekundiziva ini, kuti ndiri Jehovha; uye vachava vanhu vangu, neni ndichava Mwari wavo; nokuti vachadzokera kwandiri nemoyo wavo wese.
\p
\v 8 Uye, semaonde akaipa, asingagoni kudyiwa nekuda kwekuipa kwawo, zvirokwazvo, anoreva Jehovha, saizvozvo ndichapa Zedhekia mambo waJudha, nemachinda ake, nevakasara veJerusarema, vakasara panyika ino, nevagere panyika yeEgipita.
\v 9 Zvino ndichavapa kuti vabviswe paushe hwese hwepanyika, kuvarwadzisa, choshoorwa neshumo, chiseko nechakatukwa, panzvimbo dzese pandichavadzingira.
\v 10 Zvino ndichatuma pakati pavo munondo, nzara, hosha, kusvika vapera munyika yandakavapa ivo nemadzibaba avo.
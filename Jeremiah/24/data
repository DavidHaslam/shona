\c 24
\s Mufananidzo wemuonde wakanaka nemuonde wakaipa
\p
\v 1 Jehovha wakandiratidza, zvino tarira; matengu maviri emaonde akaiswa pamberi petembere yaJehovha, shure kwekunge Nebhukadhinezari mambo weBhabhironi atapa Jekoniya mwanakomana waJehoiakimu, mambo waJudha, nemachinda aJudha, pamwe chete nevavezi nevapfuri, paJerusarema, wakavabvisa paJerusarema akavaisa kuBhabhironi.
\v 2 Imwe tswanda yaiva nemaonde akanaka kwazvo, semaonde anotanga kuibva; asi imwe tswanda yaiva nemaonde akaipa kwazvo, asingagoni kudyiwa nekuipa kwawo.
\v 3 Ipapo Jehovha wakati kwandiri: Unowonei Jeremiya? Ini ndokuti: Maonde; maonde akanaka, akanaka kwazvo, neakaipa, akaipa kwazvo, asingagoni kudyiwa nekuda kwekuipa.
\p
\v 4 Shoko raJehovha rakauya kwandiri zvekare richiti:
\v 5 Anoreva seizvi Jehovha, Mwari waIsraeri: Sezvakaita maonde awa akanaka, saizvozvo ndicharangarira vatapwa vaJudha, vandakatuma vabve panyika ino vaende kunyika yaVaKaradhiya, zvive zvakanaka.
\v 6 Nokuti ndichavatarira nameso angu nomoyo wakanaka, ndivadzoserezve kunyika ino; ndichavavaka, handingavakoromori; ndichavasima, handingavadzuri.
\v 7 Ndichavapa moyo wokundiziva, kuti ndini Jehovha; ivo vachava vanhu vangu, neni ndichava Mwari wavo; nokuti vachadzokera kwandiri nomoyo wavo wese.
\p
\v 8 Uye, sezvakaita maonde akaipa, asingabviri kudyiwa nokuipa kwawo, zvirokwazvo ndizvo zvinotaura Jehovha ndizvo zvandichaita Zedhekia mambo waJudha, namachinda ake, navakasara veJerusarema, vakasara panyika ino, navagere panyika yeEgipita.
\v 9 Ndichavaita chinhu chinotyisa pakati poushe hwese hwenyika, vaitirwe zvakaipa, vave chinhu chinoshoorwa, neshumo, nechinosekwa nechinotukwa panzvimbo dzese kwandichavadzingira.
\v 10 Ndichatuma pakati pavo munondo, nenzara, nehosha, kusvikira vapera munyika yandakavapa ivo namadzibaba avo.
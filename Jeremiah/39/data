\c 39
\s Kukundwa kweJerusarema
\p
\v 1 Mugore repfumbamwe raZedhekia mambo waJudha, mumwedzi wegumi, Nebhukadhirezari mambo weBhabhironi nehondo yake yese vakasvika kurwisa Jerusarema ndokurikomba.
\v 2 Mugore regumi nerimwe raZedhekia, mumwedzi wechina, ne\add zuva\add* repfumbamwe remwedzi guta rakakoromorwa.
\v 3 Zvino machinda ese amambo weBhabhironi akapinda ndokugara pasuwo repakati, Nerigari-Sari-Ezeri, Samigari-Nebhu, Sari-Sekimu, Rabhi-Sarisi, Nerigari-Sari-Ezeri, Rabhi-Magi, pamwe nevese vamwe vemachinda amambo weBhabhironi.
\p
\v 4 Zvino zvakaitika Zedhekia mambo waJudha nevarume vese vehondo pavakavaona, vakatiza, vakabuda muguta usiku \add ne\add*nzira yebindu ramambo pasuwo pakati pemasvingo maviri; zvino akabuda \add ne\add*nzira yebani.
\v 5 Asi hondo yeVaKaradhiya yakadzingirirana navo, ndokubata Zedhekia pamapani eJeriko. Zvino vakati vamubata, vakamukwidza kuna Nebhukadhirezari mambo weBhabhironi paRibhira munyika yeHamati, ndokutaura mitongo paari.
\v 6 Zvino mambo weBhabhironi wakauraya vanakomana vaZedhekia paRibhira pamberi pemeso ake; mambo weBhabhironi wakaurayawo vakuru vese vaJudha.
\v 7 Zvino wakapofumadza meso aZedhekia, ndokumusunga neketani mbiri dzendarira kumutakurira kuBhabhironi.
\p
\v 8 Zvino VaKaradhiya vakapisa imba yamambo nedzimba dzevanhu nemoto, ndokukoromora masvingo eJerusarema.
\v 9 Zvino vakasara vevanhu vakasiiwa paguta, nevakapanduka vakapandukira kwaari, nevakasara vevanhu vakasiiwa, Nebhuzaradhani mukuru wevarindi wakavatapira kuBhabhironi.
\v 10 Asi Nebhuzaradhani mukuru wevarindi wakasiya munyika yaJudha \add vamwe\add* vevarombo pavanhu, vaiva vasina chinhu, ndokuvapa minda yemizambiringa neminda nezuva iroro.
\p
\v 11 Zvino Nebhukadhirezari mambo weBhabhironi wakaraira neruoko rwaNebhuzaradhani mukuru wevarindi pamusoro paJeremiya achiti:
\v 12 Mubate, uise meso ako paari, usamuitira chinhu chakaipa, asi uite kwaari zvinoenderana nekutaura kwake kwauri.
\v 13 Naizvozvo Nebhuzaradhani mukuru wevarindi wakatumira \add shoko\add*, naNebhushazibhani, mukuru wevaranda, naNerigarisharezeri mukuru wen'anga, nevatariri vakuru vese vamambo weBhabhironi,
\v 14 naivo vakatumira ndokutora Jeremiya muchivanze chetirongo ndokumupa kuna Gedhariya mwanakomana waAhikami mwanakomana waShafani, kuti amutakurire kumba; naizvozvo wakagara pakati pevanhu.
\p
\v 15 Zvino shoko raJehovha rakasvika kuna Jeremiya paaiva akapfigirwa muchivanze chetirongo richiti:
\v 16 Enda unotaura kuna Ebhedhi-Mereki muItiyopiya uchiti: Anoreva seizvi Jehovha wehondo, Mwari waIsraeri: Tarira, ndichaburusira mashoko angu pamusoro peguta iri pane zvakaipa kwete pane zvakanaka, uye vachavapo pamberi pako nezuva iro.
\v 17 Asi ndichakununura nezuva iro, anoreva Jehovha, uye haungapiwi muruoko rwevanhu vaunotya.
\v 18 Nokuti ndichakununura zvekukununura, uye haungawi nemunondo, asi upenyu hwako huchava chakapambwa kwauri, nokuti waisa chivimbo chako mandiri, anoreva Jehovha.
\c 39
\s Kukundwa kweJerusarema
\p
\v 1 Mugore repfumbamwe raZedhekia mambo waJudha, mumwedzi wegumi Nebhukadhinezari mambo weBhabhironi nehondo yake yese vakasvika kurwisa Jerusarema ndokurikomba.
\v 2 Mugore regumi nerimwe raZedhekia, mumwedzi wechina, ne\add zuva\add* repfumbamwe guta rakakoromorwa.
\v 3 Zvino machinda ese amambo weBhabhironi akapinda ndokugara pasuwo repakati, Nerigari-Sharezeri, naSamigari-Nebho, naSarisekimu mukuru wen'anga, pamwe nemachinda ese amambo weBhabhironi.
\p
\v 4 Zvino zvakaitika Zedhekia mambo waJudha nevarume vese vehondo pavakavaona, vakatiza, vakabuda muguta usiku nenzira yebindu ramambo pasuwo pakati pemasvingo maviri; zvino akabuda nenzira yekubani.
\v 5 Asi hondo yeVaKaradhiya yakadzingirirana navo, ndokubata Zedhekia pamapani eJeriko. Zvino vakati vamubata, vakamukwidza kuna Nebhukadhirezari mambo weBhabhironi paRibhira munyika yeHamati paakapa mutongo pamusoro pake.
\v 6 Zvino weBhabhironi wakauraya vanakomana vaZedhekia paRibhira pamberi pemeso kae, uye mambo weBhabhironi wakauraya vakuru vese vaJudha.
\v 7 Zvino wakatumbura meso aZedhekia, ndokumusunga nemaketani kumutakurira kuBhabhironi.
\p
\v 8 Zvino VaKaradhiya vakapisa imba yamambo, nedzimba dzevanhu nemoto, ndokukoromora masvingo eJerusarema.
\v 9 Zvino vakasara vevanhu vakasiiwa paguta nevakapanduka vakapandukira kwaari pamwe nevese vakasara, Nebhuzaradhani mukuru wevarindi wakatapira kuBhabhironi.
\v 10 Asi Nebhuzaradhani mukuru wevarindi wakasiya munyika yaJudha varombo pavanhu, vaiva vasina chinhu, ndokuvapa munda yemizambiringa neminda nguva iyoyo.
\p
\v 11 Zvino Nebhukadhirezari weBhabhironi wakaraira neruoko rwaNebhuzaradhani mukuru wevarindi pamusoro paJeremiya achiti:
\v 12 Mumubate, uise meso ako paari, usamuitira chinhu chakaipa, asi uite kwaari zvinoenderana nekutaura kwake kwauri.
\v 13 Naizvozvo Nebhuzaradhani mukuru wevarindi wakatumira \add shoko\add*, naNebhushazibhani, mukuru wevaranda, naNerigarisharezeri mukuru wen'anga, nevatariri vakuru vese vamambo weBhabhironi,
\v 14 naivo vakatumira ndokutora Jeremiya muchivanze chevarindi ndokumupa kuna Gedhariya mwanakomana waAhikami mwanakomana waShafani, kuti amutakurire kumba; naizvozvo wakagara pakati pevanhu.
\p
\v 15 Zvino shoko raJehovha rakasvika kuna Jeremiya paaiva akapfigirwa muchivanze chetirongo richiti:
\v 16 Enda unotaura kuna Ebhedhimereki muKushi uchiti: Anoreva seizvi Jehovha wehondo, Mwari waIsraeri: Tarira, ndichaburusira mashoko angu pamusoro peguta rino pane zvakaipa kwete pane zvakanaka, uye vachavapo pamberi pako nezuva iro.
\v 17 Asi ndichakununura nezuva iro, anoreva Jehovha, uye haungapiwi muruoko rwevanhu vaunotya.
\v 18 Nokuti ndichakusunungura zvekukusunungura, uye haungawi nemunondo, asi upenyu hwako huchava chakapambwa kwauri, nokuti waisa chivimbo chako mandiri, anoreva Jehovha.

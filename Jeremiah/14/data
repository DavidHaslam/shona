\c 14
\s Shoko raJehovha pamusoro pekusanaya kwemvura
\p
\v 1 Shoko raJehovha rakauya kuna Jeremiya pamusoro penzara.
\v 2 Judha anochema, nemasuwo ake anoshaiwa simba, akasviba kusvika muvhu, uye kuchema kweJerusarema kwakwira.
\v 3 Zvino vakuru vavo vanotuma vadiki vavo kumvura; vanosvika kumadziva, vanoshaiwa mvura, vanodzoka nezvirongo zvisina chinhu; vakanyara nekukanganiswa, uye vanofukidza misoro yavo.
\v 4 Nokuti ivhu rakatsemuka, nokuti hakuna mvura panyika, varimi vanonyara, vanofukidza misoro yavo:
\v 5 Zvirokwazvo, nondokadzi inoberekawo musango, ndokusiya, nokuti hakuna uswa.
\v 6 Zvino mbizi dzinomira pamidunduru, dzinofembedza mhepo semabukanana; meso adzo aneta, nokuti hakuna uswa.
\p
\v 7 Kunyange zvivi zvedu zvichipupura kutipikisa, Jehovha, itai nekuda kwezita renyu; nokuti kudzokera shure kwedu kuzhinji; takakutadzirai.
\v 8 Imwi tariro yaIsraeri, Muponesi wake nenguva yokutambudzika, munoitireiko somutorwa panyika, uye somufambi unotsauka kuzorara vusiku chete?
\v 9 Munoitireiko somunhu unotya, somunhu une simba usingagoni kuponesa? Kunyange zvakadaro imwi Jehovha muri pakati pedu, takatumidzwa nezita renyu; regai kutisiya.
\p
\v 10 Zvanzi naJehovha kuvanhu ava: Saizvozvo vakafarira kudzungaira, havana kudzora tsoka dzavo; naizvozvo Jehovha haana kuvafarira; zvino ucharangarira zvakaipa zvavo, nokuvarova pamusoro pezvivi zvavo.
\p
\v 11 Jehovha akati kwandiri: Usanyengeterera vanhu ava uchivakumbirira zvakanaka.
\v 12 Kana vachitsanya, handinganzwi kuchema kwavo; kana vachiuya nezvipiriso zvinopiswa nezvipiriso zvoupfu, handingazvigamuchiri; asi ndichavapedza nomunondo, nenzara, uye nehosha.
\v 13 Ipapo ndakati: Haiwa, Jehovha Mwari, tarirai, vaporofita vanoti kwavari: Hamungaoni munondo, kana kunzwa nzara; asi ndichakupai rugare rwazvokwadi panzvimbo ino.
\v 14 Ipapo Jehovha akati kwandiri: Vaporofita vanoporofita nhema muzita rangu; ini handina kuvatuma, ini handina kuvaraira, kana kutaura navo; vanokuporofitirai zvinonzi zvakaonekwa asi dziri nhema, nezvakaukwa, nezvisina maturo, nokunyengera kwemoyo yavo.
\v 15 Naizvozvo zvanzi naJehovha pamusoro pavaporofita vanoporofita muzita rangu, ndisina kuvatuma hangu, vachiti: Munondo nenzara hazvingavi munyika ino; zvanzi: Vaporofita avo vachapedzwa nomunondo nenzara.
\v 16 Navanhu vavanoporofitira vacharasi wa munzira dzomuJerusarema nemhaka yenzara nomunondo; vachashaiwa unovaviga ivo, navakadzi vavo, navanakomana vavo, navanasikana vavo; nokuti ndichadurura zvakaipa zvavo pamusoro pavo.
\p
\v 17 Zvino iwe chivaudza shoko iri uti: Meso angu ngaayerere misodzi vusiku namasikati, asarega; nokuti mhandara mukunda wavanhu vangu wakuvadzwa nokukuvadzwa kukuru, nevanga rakaipa kwazvo.
\v 18 Kana ndichifamba musango, tarirai, vakaurawa nomunondo! Kana ndichipinda muguta, tarirai, vanorwara nenzara! Nokuti vaporofita navapristi vese vanopota nenyika, vasingazivi chinhu.
\p
\v 19 Maramba Judha chose here? Mweya wenyu wasema Ziyoni here? Matirovereiko, tikashaiwa kuporeswa? Takatarira rugare, asi hakuna chakanaka chakauya, nenguva yokuporeswa, asi tarirai, kuvhunduswa chete!
\v 20 Haiwa Jehovha, tinoziva zvakaipa zvedu, nokutadza kwamadzibaba edu; nokuti takakutadzirai.
\v 21 Regai kutisema nokuda kwezita renyu; regai kushoora chigaro chokukudzwa kwenyu; rangarirai henyu, musaputsa sungano yenyu nesu.
\v 22 Varipo here pakati pavamwari vasina maturo vavahedheni vanganisa mvura? Denga ringanisa mvura here? Hamuzimi here, imwi Jehovha Mwari wedu? Naizvozvo tichakumirirai, nokuti ndimi makaita zvinhu izvi zvese.

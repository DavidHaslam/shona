\c 14 Jeremiya anonyengeterera vanhu pamusoro pokusanaya kwemvura 14 1 Shoko raJehovha rakauya kuna Jeremiya pamusoro pokusanaya kwemvura. 2 Judha vanochema, namasuo avo anoshaiwa simba, vagere pasi vakafuka nguo nhema; kuchema kweJerusaremu kwakwira kumusoro. 3 Vakuru vavo vanotuma varanda vavo kumvura; vanosvika kumadziva, ndokushaiwa mvura, vanodzoka nezvirongo zvisina; vakanyadziswa nokukanganiswa, vanofukidza misoro yavo. 4 Varimi vanonyadziswa, vanofukidza misoro yavo, nokuda kwenyika yakaparuka, nokuti mvura haina kunaya payika, 5 ZiVttQWUNQ tlathi yenondo inoberekawo musango, ndokurasha mhuru yayo, nokuti hakuna bumudza. 6 Mbizi dzinomira pazvikomo zvisina miti, dzichifema mhepo samakava; meso adzo aneta, nokuti hakuna huswa. 7 "Kunyange zvakaipa zvedu zvichitipupurira, imi Jehovha, batai nokuda kwezita renyu; nokuti kudzokera kwedu kuzhinji; takakutadzirai. 8 Imi chitariro chaIsiraeri, Muponesi wavo nenguva yokutambudzika, munoitireiko somutorwa panyika, uye somufambi unotsauka kuzovata husiku chete? 9 Munoitireiko sonmnhu unotya, somunhu une simba usingagoni kuponesa? Kunyange zvakadaro imi Jehovha muri pakati pedu, takatumidzwa nezita renyu; regai kutisiya." 10 Zvanzi naJehovha kuvanhu ava, "Saizvozvo vakafarira kudzungaira, havana kudzora tsoka dzavo; naizvozvo Jehovha haana kuvafarira; zvino ucharangarira zvakaipa zvavo, nokuvarova pamusoro pezvivi zvavo." 11 Jehovha akati kwandiri, "Usanyengeterera vanhu ava uchivakumbirira zvakanaka. 12 Kana vachizvinyima zvokudya, handinganzwi kuchema kwavo; kana vachiuya nezvipiriso zvinopiswa nezvipiriso zvoupfu, handingazvigamuchiri; asi ndichavapedza nomunondo, nenzara, uye nehosha." 13 Ipapo ndakati, "Haiwa, Jehovha Mwari, tarirai, vaporofita vanoti kwavari, `Hamungaoni munondo, kana kunzwa nzara; asi ndichakupai rugare rwazvokwadi panzvimbo ino.' " 14 Ipapo Jehovha akati kwandiri, "Vaporofita vanoporofita nhema muzita rangu; ini handina kuvatuma, ini handina kuvaraira, kana kutaura navo; vanokuporofiterai zvinonzi zvakaonekwa asi dziri nhema, nezvakaukwa, nezvisina maturo, nokunyengera kwemwoyo yavo." 15 Naizvozvo zvanzi naJehovha pamusoro pavaporofita vanoporofita muzita rangu, ndisina kuvatuma hangu, vachiti, "Munondo nenzara hazvingavi munyika ino; zvanzi, `Vaporofita avo vachapedzwa nomunondo nenzara. 16 Navanhu vavanoporofitera vacharashwa munzira dzomuJerusaremu nemhaka yenzara nomunondo; vachashaiwa unovaviga ivo, navakadzi vavo, navanakomana vavo, navanasikana vavo; nokuti ndichadurura zvakaipa zvavo pamusoro pavo.' "I_N‘() ch‘vaxidla shoko uti, `Meso angu angaayerere misodzi husiku namasikati, asarega; nokuti mhandara mukunda wavanhu vangu wakuvadzwa nokukuvadzwa kukuru, nevanga rakaipa kwazvo. 18 Kana ndichifamba

\c 14
\s Shoko raJehovha pamusoro pekusanaya kwemvura
\p
\v 1 Shoko raJehovha rakasvika kuna Jeremiya pamusoro penzara.
\v 2 Judha anochema, nemasuwo ake anoshaiwa simba, akasviba kusvika muvhu, uye kuchema kweJerusarema kwakwira.
\v 3 Zvino vakuru vavo vanotuma vadiki vavo kumvura; vanosvika kumadziva, vanoshaiwa mvura, vanodzoka nezvirongo zvisina chinhu; vakanyara nekukanganiswa, uye vanofukidza misoro yavo.
\v 4 Nokuti ivhu rakatsemuka, nokuti hakuna mvura panyika, varimi vanonyara, vanofukidza misoro yavo:
\v 5 Zvirokwazvo, nondokadzi inoberekawo musango, ndokusiya, nokuti hakuna uswa.
\v 6 Zvino mbizi dzinomira pamidunduru, dzinofembedza mhepo semabukanana; meso adzo aneta, nokuti hakuna uswa.
\p
\v 7 Kunyange zvivi zvedu zvichipupura kutipikisa, Jehovha, itai nekuda kwezita renyu; nokuti kudzokera shure kwedu kuzhinji; takakutadzirai.
\v 8 Imwi tariro yaIsraeri, Muponesi wake panguva yedambudziko, munoitirei semutorwa panyika, uye semufambi anotsaukira parutivi kuzorara vusiku?
\v 9 Munoitirei semunhu anovhunduka, seane simba asingagoni kuponesa? Zvakadaro imwi Jehovha muri pakati pedu, takatumidzwa nezita renyu; regai kutisiya.
\p
\v 10 Anoreva seizvi Jehovha pamusoro pevanhu ava: Saizvozvo vakada kudzungaira, havana kudzora tsoka dzavo; naizvozvo Jehovha haavafariri; ikozvino acharangarira zvakaipa zvavo, nekushanyira zvivi zvavo.
\p
\v 11 Zvino Jehovha wakati kwandiri: Usanyengeterera vanhu ava zvive zvakanaka \add kwavari\add*.
\v 12 Pavanotsanya handinganzwi kuchema kwavo, uye pavanopa chipo chinopiswa nechipo chechidyiwa, handingazvigamuchiri; asi ndichavapedza nemunondo uye nenzara, uye nehosha.
\v 13 Zvino ini ndakati: Haiwa, Ishe Jehovha, tarirai, vaporofita vanoti kwavari: Hamungaoni munondo, hamungavi nenzara; asi ndichakupai rugare rwechokwadi panzvimbo ino.
\v 14 Zvino Jehovha wakati kwandiri: Vaporofita vanoporofita nhema muzita rangu; handina kuvatuma, uye handina kuvaraira, uye handina kutaura kwavari; vanokuporofitirai chiratidzo chenhema, nekuuka zvisina maturo, nekunyengera kwemoyo wavo.
\v 15 Naizvozvo anoreva seizvi Jehovha maererano nevaporofita vanoporofita muzita rangu, uye ndisina kuvatuma, zvakadaro vachiti: Munondo nenzara hazvingavi munyika ino: Nemunondo uye nenzara vaporofita avo vachapedzwa.
\v 16 Nevanhu, vavanoporofita vachakandwa munzira dzeJerusarema nekuda kwenzara nemunondo, uye havangavi neanovaviga, ivo, vakadzi vavo, nevanakomana vavo, nevakunda vavo, nokuti ndichadururira uipi hwavo pamusoro pavo.
\p
\v 17 Naizvozvo uchareva shoko iri kwavari: Regai meso angu ayerere nemisodzi siku nesikati, uye ngaarege kuguma, nokuti mhandara mukunda wevanhu vangu wavhunika kuvhunika kukuru, warohwa nemarwadzo zvikuru.
\v 18 Kana ndichibudira musango, zvino tarira vakaurawa nemunondo! Uye kana ndichipinda muguta, zvino tarira vanorwara nenzara! Nokuti vari vaviri muporofita nemupristi vanotenderera munyika yavasingazivi.
\p
\v 19 Maramba Judha chose here? Mweya wenyu wasema Ziyoni here? Matiroverei, uye pasina kurapika kwatiri? Takarindira rugare, asi hakuna chakanaka, nenguva yekurapiwa, asi tarirai, kuvhunduswa!
\v 20 Haiwa Jehovha, tinoziva uipi hwedu, nokutadza kwemadzibaba edu; nokuti takakutadzirai.
\v 21 Regai ku\add ti\add*sema nekuda kwezita renyu; regai kushoora chigaro cheushe chekukudzwa kwenyu; rangarirai, musaputsa sungano yenyu nesu.
\v 22 Chiripo here pane zvisina maturo zvevahedheni zvingauisa mvura? Kana matenga angapa kupfunha here? Naizvozvo ndicharindira kwamuri; nokuti ndimwi makaita zvinhu izvi zvese.
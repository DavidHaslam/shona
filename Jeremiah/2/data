\c 2
\s Jehovha anotuka Israeri
\p
\v 1 Zvino shoko raJehovha rakasvika kwandiri richiti:
\v 2 Enda, undodanidzira munzeve dzeJerusarema uchiti: Anorevavai seizvi Jehovha: Ndinorangarira, unyoro hweudiki hwako, rudo rwepakuwanikwa kwako, pawainditevera murenje, munyika isina kudzvarwa.
\v 3 Israeri vaiva utsvene kuna Jehovha, zvibereko zvekutanga zvegoho rake, vese vamudya vachava nemhosva; chakaipa chichavawira, anoreva Jehovha.
\v 4 Inzwai shoko raJehovha, imba yaJakove, nemhuri dzese dzeimba yaIsraeri:
\p
\v 5 Anoreva seizvi Jehovha: Uipi rudzii madzibaba enyu hwaakawana mandiri, kuti vaende kure neni, nekufamba vachitevera zvisina maturo, uye vakava vasina maturo?
\v 6 Uye havana kuti: Aripi Jehovha wakatikwidza kubva panyika yeEgipita, wakatitungamirira murenje, nemunyika yemagwenga nemakomba, nemunyikaira yenzara, neyemumvuri werufu, nemunyika munhu yaasina ku\add mbo\add*pfuura namo, uye munhu maasina ku\add mbo\add*gara?
\v 7 Zvino ndakakuuisai munyika yezvibereko, kuti mudye zvibereko zvayo nezvakanaka zvayo; asi pamakapinda makasvibisa nyika yangu, mukaita nhaka yangu chinyangadzo.
\v 8 Vapristi havana kuti: Aripi Jehovha? Nevaibata murairo havana kundiziva, vafudziwo vakanditadzira, uye vaporofita vakaporofita naBhaari, vachitevera zvisingabatsiri.
\p
\v 9 Naizvozvo ndichakakavadzana newe, anoreva Jehovha, uye ndichakakavadzana nevana vevana venyu.
\v 10 Nokuti pfuurirai kuzviwi zveKitimi mugoona; uye tumai \add vanhu\add* kuKedhari, mufungisise zvakanaka, zvino muone kana kune chinhu chakadai.
\v 11 Rudzi rwakambotsinhanisa vamwari \add varwo\add*, ivo vasati vari vamwari here? Asi vanhu vangu vakatsinhanisa rukudzo rwavo nezvisingabatsiri.
\v 12 Shamiswa, imwi matenga, neichi, uye mutye zvikuru, paradzwai kwazvo, anoreva Jehovha.
\v 13 Nokuti vanhu vangu vakaita zvinhu zviviri zvakaipa. Vakandisiya ini tsime remvura mhenyu, vakazvicherera mativi, mativi akaputsika, asingagoni kuchengeta mvura.
\p
\v 14 Israeri muranda here? Mwana wemumba here? Wapambwa sei?
\v 15 Vana veshumba vakamuombera, vakarira, ndokuparadza nyika yake; maguta ake akapiswa pasina mugari.
\v 16 Nevana veNofi neTapanesi vakaputsa nhongonya yako.
\v 17 Hauna kuzviitira izvi here, zvawakasiya Jehovha Mwari wako panguva yaakakutungamirira panzira?
\v 18 Zvino ikozvino unei nenzira yeEgipita? Kuti unwe mvura yeSihori here? Uye unei nenzira yeAsiriya? Kuti unwe mvura yeRwizi?
\v 19 Zvakaipa zvako zvichakuraira, nekudzokera kwako shure kuchakutsiura. Naizvozvo ziva ugoona kuti chinhu chakaipa uye chinovava kuti usiye Jehovha Mwari wako, uye kuti kunditya hakuko kwauri, anoreva Ishe Jehovha wehondo.
\p
\v 20 Nokuti kwava kare ndavhuna joko rako nekudimbura zvisungo zvako; iwe ndokuti: Handingashumiri; asi pamusoro pechikomo chipi nechipi chakakwirira nepasi pemuti upi neupi munyoro wakambeya-mbeya sechifeva.
\v 21 Zvakadaro ini ndakakusima, uri muzambiringa wakaisvonaka, mbeu yakatendeka zvakazara. Zvino washanduka sei kuva davi rakaipa remuzambiringa werumwe rudzi kwandiri?
\v 22 Nokuti kunyange ukashamba nesoda*, ukazvitorera sipo zhinji, zvakadaro zvakaipa zvako zvakaita segwapa pamberi pangu; anoreva Ishe Jehovha.
\v 23 Ungareva seiko kuti: Handina kusviba, handina kutevera vana Bhaari? Ona nzira yako pamupata, uzive chawakaita; hadzi yekamera inomhanya, inofamba nenzira dzayo;
\v 24 uri hadzi yembizi yakajaira renje, inofembedza mhepo pakushuva kwayo; ndiani angaidzora pakushuva kwayo? Vese vanoitsvaka havangazvinetesi; pamwedzi wayo vachaiwana.
\v 25 Dzora rutsoka rwako pakusava neshangu, nehuro dzako pakuva nenyota. Asi wakati: Hakuna tariro, kwete, nokuti ndakada vatorwa, uye ndichavatevera.
\v 26 Mbavha sezvainonyara kana yawanikwa, saizvozvo imba yaIsraeri yanyara, ivo, madzimambo avo, machinda avo, nevapristi vavo, nevaporofita vavo;
\v 27 ivo vanoti kudanda: Iwe uri baba vangu, nekuibwe: Iwe wakandibereka, nokuti vanotendeusira musana kwandiri, uye kwete chiso, asi panguva yedambudziko ravo vachati: Simukai mutiponese.
\v 28 Asi varipi vana mwari vako vawakazviitira? Ngavasimuke kana vachigona kukuponesa panguva yedambudziko rako; nokuti kuwanda kwemaguta ako ndiko \add kwa\add*vamwari vako, iwe Judha.
\v 29 Munokakavazdziranei neni? Imwi mese makanditadzira? Anoreva Jehovha.
\v 30 Ndakarova vana venyu pasina, havana kugamuchira kudzorwa. Munondo wenyu wapedza vaporofita venyu seshumba inoparadza.
\p
\v 31 Iwe zera, imwi onai shoko raJehovha. Ndanga ndiri renje here kuna Israeri? Nyika yerima here? Sei vanhu vangu vachiti: Tadzungaira, hatichauyizve kwauri?
\v 32 Mhandara ingakanganwa zvishongo zvayo, kana mwenga nguvo dzake dzemuchato here? Asi vanhu vangu vakandikanganwa mazuva asingaverengeki.
\v 33 Unogadzirirei nzira yako pakutsvaga rudo? Naizvozvo wakadzidzisa vakaipa nzira dzako.
\v 34 Pamipendero yakowo panowanikwa ropa nemweya yevarombo vasina mhosva; handina kuvawana vachipaza, asi pamusoro peizvi zvese.
\v 35 Zvakadaro unoti: Nokuti handina mhosva, zvirokwazvo hasha dzake dzichadzoka kubva kwandiri. Tarira, ndichakutonga, zvaunoti: Handina kutadza.
<<<<<<< HEAD
\v 36 Unofambirei zvakadaro kushandura nzira yako, iwewo uchanyara neEgipita, sezvawakanyara neAsiriya.
\v 37 Hongu, uchabuda ubve pano, uye maoko ako ari pamusoro pemusoro wako, nokuti Jehovha wakaramba vaunovimba navo, newe haungabudiriri mazviri.
=======
\v 36 Unofambeyerei zvakadaro kushandura nzira yako, iwewo uchanyara neEgipita, sezvawakanyara neAsiriya.
\v 37 Hongu, uchabuda ubve pano, uye maoko ako ari pamusoro pemusoro wako, nokuti Jehovha wakaramba vaunovimba navo, newe haungabudiriri mazviri.
>>>>>>> ace3318ce5a8c7f451fd7c86b69f2b9f94b789d9
\c 48
\s Chirevo pamusoro paMoabhu
\p
\v 1 Pamusoro paMoabhu; anoreva seizvi Jehovha wehondo, Mwari waIsraeri: Nhamo kuNebho, nokuti raparadzwa; Kiriataimu ranyadziswa, uye ratapwa; Mishigabhi ranyadziswa, rakoromoka.
\v 2 Hakuchavi nembiri yaMoabhu; muHeshibhoni vakarirangana zvakaipa, vachiti: Uyai, ngatirigure kubva pakuva rudzi. Newe Madhimeni, uchanyarara, munondo uchakutevera.
\v 3 Inzwi rekuchema kubva Horonaimi; Kuparadzwa nekukoromoka kukuru!
\v 4 Moabhu vaparadzwa; vanana vavo vakanzwisa kuchema.
\v 5 Nokuti \add pa\add*mukwidzwa weRuhiti kuchema kuchakwira \add ne\add*kuchema; nokuti pamateru eHoronaimi vavengi vakanzwa kuchema kwekuparara.
\v 6 Tizai, ponesai mweya yenyu, muve segwenzi risina maturo murenje.
\p
\v 7 Nokuti nekuda kwekuvimba kwenyu nemabasa enyu, uye nezvinokosha zvenyu, newe uchatapwa, naKemoshi achabudira muutapwa, vapristi vake nemachinda ake pamwe chete.
\v 8 Zvino muparadzi achasvikira paguta ripi neripi, uye hapana guta richapukunyuka, nemupata uchaparara, nebani richa paradzwa, sekutaura kwaJehovha.
\v 9 Ipai mapapiro kuna Moabhu, nokuti achabhururuka abude, uye maguta ake achava dongo, pasina anogaramo.
\v 10 Wakatukwa anoita basa raJehovha asina hanya, uye wakatukwa anodzora munondo paropa.
\p
\v 11 Moabhu wakatambarara kubva paudiki hwake, uye wakazorora pamasese ake, uye haana kudururwa kubva mumudziyo kuenda kumudziyo, uye muutapwa hana kuenda, naizvozvo kuravirwa kwake kunogara maari, uye kunhuhwira kwake hakuna kushanduka.
\v 12 Naizvozvo tarirai, mazuva anouya, anoreva Jehovha, andichatumira kwaari varereki vemidziyo, vachamureresa, uye vachadurura midziyo yake nekuputsa zvirongo zvavo.
\v 13 Zvino Moabhu achanyara pamusoro peKemoshi, imba yaIsraeri sezvayakanyara pamusoro peBheteri, chivimbo chavo.
\p
\v 14 Munoreva sei, \add muchiti\add*: Tiri vane simba nevarume vehondo vane simba?
\v 15 Moabhu vaparadzwa, uye wakwira \add kubva mu\add*maguta ake, majaya avo akasarudzwa akaburukira kunourawa, anoreva Mambo, ane zita rinonzi Jehovha wehondo.
\v 16 Njodzi yaMoabhu yava pedo kusvika, uye dambudziko rake rinokurumidza kwazvo.
\v 17 Imwi mese makamukomba, muchemei, nemwi mese munoziva zita rake, muti: Tsvimbo yakasimba yavhunika sei, nemudonzvo wakanaka!
\v 18 Iwe mukunda unogara Dhibhoni, buruka kubva paukuru, zvino uchagara panyota, nokuti mutapi waMoabhu wakwira kukurwisa, zvino achaparadza nhare dzako.
\v 19 Iwe mugarikadzi weAroeri, mira panzira, zvino uongorore utarire; ubvunze anotiza neanopukunyuka, \add uti:\add* Chii chaitika?
\p
\v 20 Moabhu vakanyadziswa, nokuti wakakoromorwa. Wungudzai uye chemai, zivisai paArinoni, kuti VaMoabhu waparadzwa.
\v 21 Zvino mutongo wauya pamusoro penyika yebani, pamusoro peHoroni, nepamusoro peJaza, nepamusoro peMefaati,
\v 22 nepamusoro peDhibhoni, nepamusoro peNebho, nepamusoro peBheti-Dhibhirataimu,
\v 23 nepamusoro pe Kiriataimu, nepamusoro peBheti-Gamuri, nepamusoro peBheti-Meoni,
\v 24 nepamusoro peKerioti, nepamusoro peBhozira, nepamusoro pemaguta ese enyika yaMoabhu, kure nepedo.
\v 25 Runyanga rwaMoabhu rwagurwa, uye ruoko rwake rwavhunwa, anoreva Jehovha.
\p
\v 26 Mudhakisei, nokuti ano\add zvi\add*kudza pamberi paJehovha; vaMoabhu vachaumburuka mumarutsi ake, iyewo achava chiseko.
\v 27 Nokuti Israeri haana kuva chiseko kwauri here? Wakawanikwa pakati pembavha here? Nokuti kubva panguva yemashoko ako pamusoro pake, unodzungudza.
\v 28 Siyai maguta, mugare mubwe, uye ivai senjiva inoita dendere rayo pamativi emawere.
\p
\v 29 Takanzwa kuzvikudza kwaMoabhu, anozvikudza kwazvo, kuzvikukumadza kwake nemanyawi emoyo wake.
\v 30 Ndinoziva hasha dzake, anoreva Jehovha, asi hazvingadaro, kuropota kwake hakuna kuita chinhu.
\v 31 Naizvozvo ndichawungudza pamusoro paMoabhu, zvirokwazvo ndichachema pamusoro paMoabhu wese; \add vacha\add*chema pamusoro pevanhu veKiri-Hareseti.
\v 32 Nekuungudza Jazeri, ndinokuungudzira iwe muzambiringa weSibhima; matavi ako akadarika gungwa, akanosvika pagungwa reJazeri; muparadzi waburukira pamusoro pezvibereko zvako zvezhizha nepamusoro pemazambiringa ako akakohwewa.
\v 33 Zvino mufaro nekufara zvabviswa pamunda unobereka, nepanyika yaMoabhu; ndakagumisa waini pazvisviniro, havangatsiki neruzha rwemufaro, ruzha rwemufaro harwungavi ruzha rwemufaro.
\p
\v 34 Kubva pakuchema kweHeshibhoni kusvika Ereare, kusvika Jahazi, vakabudisa inzwi ravo, kubva Zoari kusvika Horonaimi tsiru remakore matatu, nokutiwo mvura dzeNimirimi dzichava matongo.
\v 35 Zvino ndichagumisa paMoabhu, anoreva Jehovha, ani nani anobaira panzvimbo dzakakwirira, neanopisira vamwari vake zvipfungaidzo zvinonhuhwira.
\v 36 Naizvozvo moyo wangu ucharira senyere pamusoro paMoabhu, uye moyo wangu uchachema senyere pamusoro pevanhu veKiri-Heresi; nokuti fuma yavaiva vawana yaparara.
\v 37 Nokuti musoro wese imhanza, uye ndbvu imwe neimwe yakaveurwa, maoko ese akagurwa, uye masaga ari pazviuno.
\v 38 Pamusoro pematenga edzimba ese aMoabhu, nepanzira dzemumisha dzake, panzvimbo dzese pane kuungudza, nokuti ndaputsa Moabhu semudziyo usingafarirwi, anoreva Jehovha.
\v 39 Vachaungudza \add vachiti:\add* Woromoka sei! Moabhu washandura mutsipa achinyara sei!Naizvozvo Moabhu achava chiseko nechityiso kune wakamupoteredza.
\p
\v 40 Nokuti anoreva seizvi Jehovha: Tarira, achabhururuka segondo, uye achatambanudzira mapapiro ake pamusoro paMoabhu.
\v 41 Maguta atapwa, nenhare dzabatwa, nemoyo weane simba waMoabhu wakava pamazuva iwayo semoyo wemukadzi anorwadziwa nemimba.
\v 42 Zvino Moabhu achaparadzwa kubva pakuva rudzi, nokuti wakazvikudza pamberi paJehovha.
\v 43 Kutya negomba, nemusungo zviri pamusoro pako, iwe mugari weMoabhu, anoreva Jehovha.
\v 44 Anotiza chityiso achawira mugomba, neanomuka kubuda mugomba achabatwa nemusungo, nokuti ndichauyisa zuva rekurangwa kwavo pamusoro paMoabhu, gore rokurohwa kwavo, anoreva Jehovha.
\p
\v 45 Vakatiza vanomira pamumvuri weHeshibhoni vasina simba, uye vira remoto richabuda kubva muHeshibhoni, nemurazvo kubva mukati meSihoni, uya uchadya kona yaMoabhu nenhongonya yevana vekukurumidza.
\v 46 Nhamo kwauri, iwe Moabhu! Vanhu veKemoshi vapera; nokuti vanakomana vako vatapwa, nevakunda venyu muutapwa.
\v 47 Asi ndichadzisa vakatapwa vaMoabhu pamazuva ekupedzisira, anoreva Jehovha, kusvika apa mutongo waMoabhu.

\c 48 Chirevo pamusoro paMoabhu 4 Q Pamusoro paMoabhu. "Zvanzi naJehovha wehondo, Mwari waIsiraeri, `Nebho rine nhamo, nokuti raparadzwa; Kiriataimu ranyadziswa, rakundwa; Mishigabhi ranyadziswa, ravhunduswa.' 2 Mbiri yaMoabhu haichipo; paHeshibhoni vakarangana zvakaipa pamusoro pavo, vachiti, `Uyai, tivaparadze, varege kuzova rudzi.' Newewo Madhimeni, uchanyaradzwa, munondo uchakutevera. 3Inzwai inzwi rokuchema rinobva Horonaimi, `Kuparadzwa nokukoromorwa kukuru!' 4 Moabhu vaparadzwa; vanana vavo vakanzwika vachichema. 5Nokuti vachakwira nomukwidzwa weRuhiti vachingochema; nokuti pamatenusirwa eHoronaimi vakanzwa njodzi yokuchema kwokuparadzwa. 6 ‘Tizai, muponese mweya yenyu, mufanane negwenzi murenje.' 7Nokuti zvamakavimba namabasa enyu nepfuma yenyu, muchakundwawo; Kemoshi vachaenda kwavanotapwa, vapristi vavo namachinda avo pamwechete. 8 Muparadzi uchawira guta rimwe nerimwe, hakuna guta richapukunyuka; mupata uchapararawo, nebani richaparadzwa, sezvakataura Jehovha. 9 Ipai Moabhu mapapiro, vabhururuke, vaende; maguta avo achava matongo, anoshaiwa unogaramo. lo Ngaatukwe unobate basa raJehovha asina hanya naro; ngaatukwe unodzora munondo wake paropa. 11 "Moabhu vakanga vane zororo kubva pahuduku hwavo, vakagara pamasese avo, havanakudururwa vachibviswa mumudziyo, uye havana kutapwa; naizvozvo kuzipa kwavo kwakarambira mu kati mavo, nokunhuwira kwavo hakuna kushanduka. 12 "Naizvozvo tarirai, mazuva anouya ndizvo zvinotaura Jehovha andichatuma kwavari vanomimina; ivo vachavamimina, vachadurura midziyo yavo chose, nokuputsanya hari dzavo. 13 Moabhu vachanyara pamusoro peKemoshi, sezvakanyadziswa imba yaIsiraeri pamusoro peBhetieri, ravaivimba naro. 14 Munotaura seiko, muchiti, `Tiri mhare, vanhu vakatsunga pakurwa?' 15 Moabhu vaparadzwa, vakwira mumaguta avo, majaya avo akasanangurwa akaburuka kundourawa ndizvo zvinotaura Mambo, une zita rinonzi Jehovha wehondo. 16 "Njodzi yaMoabhu yava pedyo yodokuuya, nhamo yavo yokurumidza kuuya. 17 Vachemei, imi mose makavapoteredza, imi mose munoziva zita ravo; muti, `Haiwa, tsvimbo yakasimba, iwo mudonzvo wakanaka, zvavhunika sei!' 18 "Iwe mukunda unogara Dhibhoni, buruka pakukudzwa kwako, ugare pane nyota, nokuti muparadzi waMoabhu wauya kuzorwa newe, waparadza nhare dzako. 19 Iwe unogara Aroeri, mira panzira utarire; bvunza unotiza nounopukunyuka, uti, `Chinyiko chaitwa?' 2° Moabhu vakanyadziswa, nokuti vakakoromorwa. Wungudzai mucheme, muzviparidzire paArinoni kuti Moabhu vaparadzwa. 21 "Zvirokwazvo, kutongwa kwasvika panyika yamapani, paHoroni, napaJaza, napaMefaati, 22 napaDhibhoni, napaNebho, napaBhetidhibhirataimu, 23 napaKiriataimu, napaBhetigamuri, napaBhetimeoni, 24 napaKerioti, napaBhozira, napamaguta ose enyika yavaMoabhu, kure kana pedyo. 25 Runyanga rwaMoabhu rwagurwa, ruoko rwavo rwavhuniwa ndizvo zvinotaura Jehovha. 26 "Muvape doro vabatwe, nokuti vakaita manyawi pamberi paJehovha; Moabhu vachawumburuka mumarutsi avo, vachasekwawo. 27 Nokuti Isiraeri havana kusekwa nemi here? Vakawanikwa pakati pamakororo here? Nokuti nguva dzose kana muchimureva iye munodzungudza misoro yenyu. 28 "Imi mugere panyika yaMoabhu, ibvai mumaguta, mugare mudombo, muve senjiva inovaka dendere rayo pamativi amawere. 29 Takanzwa kuzvikudza kwaMoabhu, kuti vanozvikudza kwazvo;

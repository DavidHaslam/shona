\c 48
\s Chirevo pamusoro paMoabhu
\p
\v 1 Pamusoro paMoabhu; anoreva seizvi Jehovha wehondo, Mwari waIsraeri: Nhamo kuNebho, nokuti raparadzwa; Kiriataimu ranyadziswa, uye ratapwa; Mishigabhi ranyadziswa, rakoromoka.
\v 2 Hakuchavi nembiri yaMoabhu; muHeshibhoni vakarirangana zvakaipa, vachiti: Uyai, ngatirigure kubva pakuva rudzi. Newe Madhimeni, uchanyarara, munondo uchakutevera.
\v 3 Inzwi rekuchema kubva Horonaimi; Kuparadzwa nekukoromoka kukuru!
\v 4 Moabhu vaparadzwa; vanana vavo vakanzwisa kuchema.
\v 5 Nokuti \add pa\add*mukwidzwa weRuhiti kuchema kuchakwira \add ne\add*kuchema; nokuti pamateru eHoronaimi vavengi vakanzwa kuchema kwekuparara.
\v 6 Tizai, ponesai mweya yenyu, muve segwenzi risina maturo murenje.
\p
\v 7 Nokuti nekuda kwekuvimba kwenyu nemabasa enyu, uye nezvinokosha zvenyu, newe uchatapwa, naKemoshi achabudira muutapwa, vapristi vake nemachinda ake pamwe chete.
\v 8 Zvino muparadzi achasvikira paguta ripi neripi, uye hapana guta richapukunyuka, nemupata uchaparara, nebani richa paradzwa, sekutaura kwaJehovha.
\v 9 Ipai mapapiro kuna Moabhu, nokuti achabhururuka abude, uye maguta ake achava dongo, pasina anogaramo.
\v 10 Wakatukwa anoita basa raJehovha asina hanya, uye wakatukwa anodzora munondo paropa.
\p
\v 11 Moabhu wakatambarara kubva paudiki hwake, uye wakazorora pamasese ake, uye haana kudururwa kubva mumudziyo kuenda kumudziyo, uye muutapwa hana kuenda, naizvozvo kuravirwa kwake kunogara maari, uye kunhuhwira kwake hakuna kushanduka.
\v 12 Naizvozvo tarirai, mazuva anouya, anoreva Jehovha, andichatumira kwaari varereki vemidziyo, vachamureresa, uye vachadurura midziyo yake nekuputsa zvirongo zvavo.
\v 13 Zvino Moabhu achanyara pamusoro peKemoshi, imba yaIsraeri sezvayakanyara pamusoro peBheteri, chivimbo chavo.
\p
\v 14 Munoreva sei, \add muchiti\add*: Tiri vane simba nevarume vehondo vane simba?
\v 15 Moabhu vaparadzwa, uye wakwira \add kubva mu\add*maguta ake, majaya avo akasarudzwa akaburukira kunourawa, anoreva Mambo, ane zita rinonzi Jehovha wehondo.
\v 16 Njodzi yaMoabhu yava pedo kusvika, uye dambudziko rake rinokurumidza kwazvo.
\v 17 Imwi mese makamukomba, muchemei, nemwi mese munoziva zita rake, muti: Tsvimbo yakasimba yavhunika sei, nemudonzvo wakanaka!
\v 18 Iwe mukunda unogara Dhibhoni, buruka kubva paukuru, zvino uchagara panyota, nokuti mutapi waMoabhu wakwira kukurwisa, zvino achaparadza nhare dzako.
\v 19 Iwe mugarikadzi weAroeri, mira panzira, zvino uongorore utarire; ubvunze anotiza neanopukunyuka, \add uti:\add* Chii chaitika?
\p
\v 20 Moabhu vakanyadziswa, nokuti wakakoromorwa. Wungudzai uye chemai, zivisai paArinoni, kuti VaMoabhu waparadzwa.
\v 21 Zvino mutongo wauya pamusoro penyika yebani, pamusoro peHoroni, nepamusoro peJaza, nepamusoro peMefaati,
\v 22 nepamusoro peDhibhoni, nepamusoro peNebho, nepamusoro peBheti-Dhibhirataimu,
\v 23 nepamusoro pe Kiriataimu, nepamusoro peBheti-Gamuri, nepamusoro peBheti-Meoni,
\v 24 nepamusoro peKerioti, nepamusoro peBhozira, nepamusoro pemaguta ese enyika yaMoabhu, kure nepedo.
\v 25 Runyanga rwaMoabhu rwagurwa, uye ruoko rwake rwavhunwa, anoreva Jehovha.
\p
\v 26 Mudhakisei, nokuti ano\add zvi\add*kudza pamberi paJehovha; vaMoabhu vachaumburuka mumarutsi ake, iyewo achava chiseko.
\v 27 Nokuti Israeri haana kuva chiseko kwauri here? Wakawanikwa pakati pembavha here? Nokuti kubva panguva yemashoko ako pamusoro pake, unodzungudza.
\v 28 Siyai maguta, mugare mubweImi mugere panyika yaMoabhu, ibvai mumaguta, mugare mudombo, muve senjiva inovaka dendere rayo pamativi amawere.
\p
\v 29 Takanzwa kuzvikudza kwaVaMoabhu, kuti vanozvikudza kwazvo; nokuzvirumbidza kwavo, namanyawi omoyo wavo.
\v 30 Ndinoziva hasha dzavo, kuti hadzina maturo ndizvo zvinotaura Jehovha; kuzvirumbidza kwavo hazvina kuita chinhu.
\v 31 Naizvozvo ndichawungudza pamusoro paMoabhu, zvirokwazvo ndichadanidzira pamusoro pavaMoabhu vese; vachachema vanhu veKiri-Hareseti.
\v 32 Ndichakuchemera, iwe muzambiringa weSibhima, nokuchema kunopfuura kuchema kwaJazeri; matavi ako akadarika gungwa, akanosvika pagungwa raJazeri; muparadzi wawira zvibereko zvako zvezhezha namazambiringa ako.
\v 33 Mufaro nokufara zvabviswa pamunda wakange uchibereka zvakanaka napanyika yaMoabhu; ndakagumisa waini pazvisviniro, hakuna vachatsika vachipururudza, kupururudza hakungavi kupururudza.
\p
\v 34 Kubva pakuchema kweHeshibhoni kusvikira Ereare, nokusvikira Jahazi, vakanzwisa inzwi ravo, kubva Zoari kusvikira Horonaimi neEgiratisherishiya; nokuti nemvura zhinji yeNimirimi ichaparadzwa.
\v 35 Ndichagumisawo pakati paMoabhu ani nani unobaira panzvimbo dzakakwirira, naiye unopisira vamwari vake zvinonhuhwira ndizvo zvinotaura Jehovha.
\v 36 Naizvozvo moyo wangu unorira pamusoro paMoabhu senyere, nomoyo wangu unorira senyere pamusoro pavanhu veKiri-Hareseti; naizvozvo zvakawanda zvaakazviwanira zvapera.
\v 37 Nokuti misoro yese yava nemhazha, nendebvu dzese dzaveurwa; maoko ese atemwa, nezviuno zvese zvinamasaga.
\v 38 Pamatenga edzimba dzaMoabhu, napanzira dzomumisha yavo kuwungudza kuripo pese; nokuti ndaputsa Moabhu somudziyo usingafadzi munhu ndizvo zvinotaura Jehovha.
\v 39 Vakoromorwa sei! Vanowungudza sei! Moabhu vakafuratira sei nokunyadziswa! Saizvozvo Moabhu vachava chinhu chinosekwa nechinotyisa pakati pavese vanovapoteredza.
\p
\v 40 Nokuti zvanzi naJehovha: Tarirai, uchabhururuka segondo, uchatambanudzira mapapiro ake kuzorwa naMoabhu.
\v 41 Maguta akundwa, nhare dzakundwa, nezuva iro moyo yemhare dzaMoabhu ichaita somoyo womukadzi pakurwadziwa kwake.
\v 42 Moabhu vachaparadzwa, varege kuva rudzi rwavanhu, nokuti vakazvikudza pamberi paJehovha.
\v 43 Kutya nehunza nomusungo zvasvika kwauri, iwe ugere panyika yaMoabhu, ndizvo zvinotaura Jehovha.
\v 44 Unotiza chinotyisa uchawira muhuzha; unokwira achibuda muhunza uchabatwa nomusungo, nokuti ndichauisa pamusoro pavo, ipo pamusoro paMoabhu, gore rokurohwa kwavo, ndizvo zvinotaura Jehovha.
\p
\v 45 Vakatiza vamire pamumvuri weHeshibhoni vasina simba, nokuti moto wabuda paHeshibhoni, nomurazvo pakati paSihoni, waparadza mativi aMoabhu nenhongonya dzevanoda kurwa.
\v 46 Vurombo kwamuri, imwi Moabhu! Vanhu veKemoshi vapera; nokuti vanakomana venyu vatapwa, navakunda venyu vaiswa kukutapwa.
\v 47 Asi namazuva okupedzisira ndichadzosa kutapwa kwaMoabhu ndizvo zvinotaura Jehovha. Ndipo panosvika kutongwa kwaMoabhu.

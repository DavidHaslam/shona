\c 33
\s Jehovha achadzosa zvakanaka kuJerusarema
\p
\v 1 Zvino shoko raJehovha rakasvika rwechipiri kuna Jeremiya achakapfigirwa muchivanze chetirongo richiti:
\v 2 Anoreva seizvi Jehovha muiti wazvo, Jehovha wakazviumba nekuzvisimbisa; Jehovha izita rake:
\v 3 Danai kwandiri, zvino ndichakupindurai, uye ndichakuratidzai zvinhu zvikuru uye zvine simba zvamusingazivi.
\v 4 Nokuti anoreva seizvi Jehovha Mwari waIsraeri maererano nedzimba dzeguta rino, uye maererano nedzimba dzemadzimambo aJudha, dzakakoromorwa kuva mirwi uye nekuda kweminondo:
\v 5 Vanouya kuzorwa neVaKaradhiya, asi vanodzizadza nezvitunha zvevanhu vandakarova mukutsamwa kwangu, uye nekuda kwekuipa kwese ndakavanzira guta rino chiso changu.
\v 6 Tarirai, ndichavavigira utano, uye ndicharatidza kwavari kuwanda kwerugare nechokwadi.
\v 7 Zvino ndichadzosa kutapwa kwaJudha nekutapwa kwaIsraeri, uye ndichavavaka sepakutanga.
\v 8 Zvino ndichavanatsa kubva pakuipa kwavo kwese kwavakatadza nako, uye kwavakandidarikira nako.
\p
\v 9 Zvino zvichava kwandiri zita remufaro, rumbidzo nerukudzo pamberi pemarudzi ese epanyika achanzwa zvese zvakanaka zvandakavaitira, zvino vachatya nekudedera pamusoro pezvakanaka zvese uye pamusoro perugare rwese zvandakavaitira.
\v 10 Anoreva seizvi Jehovha: Kuchanzwikwazve panzvimbo ino, yamunoti ichava dongo isina munhu isina mhuka mumaguta aJudha, nemunzira dzemumusha dzeJerusarema, mava dongo, musina munhu uye musina mugari, uye musina mhuka,
\v 11 inzwi remufaro neinzwi rekupembera, inzvi rechikomba neinzwi remwenga, nzwi revanoti: Rumbidzai Jehovha wehondo, nokuti Jehovha wakanaka, nokuti tsitsi dzake dziripo nekusingaperi; revanouya nezvipo zvekuvonga muimba yaJehovha. Nokuti ndichadzosa kutapwa kwenyika zvive sepakutanga, anoreva Jehovha.
\v 12 Anoreva seizvi Jehovha wehondo: Panzvimbo inozve iri dongo isina munhu kusvika kumhuka, ichava nzvimbo yevafudzi vachirarisa mapoka avo.
\v 13 Mumaguta emakomo, mumaguta emapani, mumaguta ekuchamhembe, nepanyika yaBhenjamini, nepanzvimbo dzakapoteredza Jerusarema, nemumaguta aJudha, makwai achapfuurazve pasi peruoko rweanowaverenga, anoreva Jehovha.
\v 14 Tarirai, mazuva anouya, anoreva Jehovha, andichaita chinhu chakanaka chandakavimbisa kuimba yaIsraeri nekuimba yaJudha.
\p
\v 15 Nemazuva iwayo, uye nenguva iyo, ndichabukisa davi rekururama kuna Dhavhidhi, uye iye achaita mutongo nekururama panyika.
\v 16 Nemazuva iwayo Judha achaponeswa, neJerusarema richagara rakachengetwa; zita rarichatumidzwa ndireri, Jehovha ndiye kururama kwedu.
\p
\v 17 Nokuti zvanzi naJehovha: Dhavhidhi haangatongoshaiwi munhu unogara pachigaro choushe cheimba yaIsraeri;
\v 18 navapristi VaRevhi havangashaiwi munhu pamberi pangu ungapisa zvipiriso zvinopiswa nokupisa zvipiriso zvoupfu, nokugara achibaira.
\p
\v 19 Zvino shoko raJehovha rakasvika kuna Jeremiya, richiti:
\v 20 Zvanzi naJehovha: Kana mungagona kuputsa sungano yangu yamasikati nesungano yangu yousiku, kukarega kuva namasikati novusiku nenguva yazvo;
\v 21 ipapo sungano yangu naDhavhidhi muranda wangu ingaputswawo, akasava nomwanakomana ungabata ushe pachigaro chake choushe; saizvozvowo naVaRevhi, vapristi, vashumiri vangu.
\v 22 Hondo yokudenga sezvaisingabviri kuverengwa, kana jecha regungwa kuyerwa, saizvozvo ndichawanza vana vaDhavhidhi muranda wangu, naVaRevhi vanondishumira.
\p
\v 23 Ipapo shoko raJehovha rakasvika kuna Jeremiya, richiti:
\v 24 Haurangariri zvakataurwa navanhu ava, zvavakati: Marudzi maviri akatsaurwa naJehovha, akarasi wa naye? Saizvozvo vanozvidza vanhu vangu, vachiti havachiri rudzi pamberi pavo.
\v 25 Zvanzi naJehovha: Kana sungano yangu yamasikati novusiku isipo, kana ndisina kutemera denga napasi mirairo;
\v 26 ipapo ndicharasi awo vana vaJakove, navaDhavhidhi muranda wangu, kuti ndirege kutora vamwe vavana vake vave vabati vavana vaAbhurahama naIsaka naJakove; nokuti ndichadzosa kutapwa kwavo nokuvanzwira nyasha.
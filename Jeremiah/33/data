\c 33
\s Jehovha anopamhidzazve kuti acharopafadza vanhu vake
\p
\v 1 Zvino shoko raJehovha rakasvikazve rwechipiri kuna Jeremiya, achakapfigirwa muruvazhe rwavarindi, richiti:
\v 2 Zvanzi naJehovha, iye unozviita, iye Jehovha unozviumba nokuzvisimbisa, Jehovha ndiro zita rake:
\v 3 Danai kwandiri, ndichakupindurai, ndichakuratidzai zvinhu zvikuru zvakavanzika, zvamusingazivi.
\v 4 Nokuti zvanzi naJehovha Mwari waIsraeri pamusoro pedzimba dzeguta rino, napamusoro pedzimba dzamadzimambo aJudha, dzakakoromorwa kuzorwa nemirwi yokurwa neminondo:
\v 5 Vanouya havo kuzorwa navaKaradhea, asi vanongodzizadza nezvitunha zvavanhu vandakauraya nokutsamwa kwangu nehasha dzangu, ndikavanzira guta rino chiso changu nokuda kokuipa kwavo kwese.
\v 6 Tarirai, ndichavavigira mufaro pamuviri nokupora, ini ndichavaporesa; ndichavaratidza rugare rwakawanda nezvokwadi yakawanda.
\v 7 Ndichadzosa kutapwa kwaJudha nokutapwa kwaIsraeri, ndichavavaka sapakutanga.
\p
\v 8 Ndichavanatsa pazvakaipa zvavo zvese zvavakanditadzira nazvo, ndichakanganwira zvakaipa zvavo zvese zvavakanditadzira nazvo, nezvavakandidarikira nazvo.
\v 9 Guta rino richava kwandiri mbiri yomufaro, nokurumbidzwa nokukudzwa, pamberi pamarudzi ese enyika, achanzwa zvakanaka zvese zvandichavaitira; vachatya nokudedera pamusoro pezvakanaka zvese norugare rwese zvandicharivigira.
\p
\v 10 Zvanzi naJehovha: Panzvimbo yamunoti yakaparadzwa, haina vanhu kana zvipfuwo, imo mumaguta aJudha, nomunzira dzomuJerusarema, mangova nedongo, musina vanhu vageremo, kana zvipfuwo, pachanzwikwazve,
\v 11 inzwi romufaro nokufarisisa, inzwi rechikomba nenzwi romwenga, nenzwi ravanoti: Vongai Jehovha wehondo, nokuti Jehovha wakanaka, nokuti tsitsi dzake dziripo nokusingaperi; uye neravanouya nezvipiriso zvokuvonga mumba maJehovha. Nokuti ndichadzosa kutapwa kwenyika zvive sapakutanga ndizvo zvinotaura Jehovha.
\p
\v 12 Zvanzi naJehovha wehondo: Panzvimbo ino yakaparadzwa, isina vanhu kana zvipfuwo, napamaguta aripo, pachavazve namafuro avafudzi, vanovatisa makwai avo pasi.
\v 13 Mumaguta enyika yamakomo, mumaguta amapani, mumaguta orutivi rwezasi, napanyika yaBhenjamini, napanzvimbo dzakapoteredza Jerusarema, nomumaguta aJudha, makwai achapfuurazve pasi poruoko rwounowaverenga, ndizvo zvinotaura Jehovha.
\p
\v 14 Tarirai, mazuva anouya, ndizvo zvinotaura Jehovha, andichaita shoko iro rakanaka randakataura pamusoro peimba yaIsraeri napamusoro peimba yaJudha.
\p
\v 15 Namazuva iwayo, nenguva iyo, ndichamedzera Dhavhidhi davi rokururama; iye ucharuramisira vanhu nokuita zvakarurama panyika.
\v 16 Namazuva iwayo Judha vachaponeswa, Jerusarema richagara rakachengetwa; zita rarichatumidzwa ndireri, Jehovha ndiye kururama kwedu.
\p
\v 17 Nokuti zvanzi naJehovha: Dhavhidhi haangatongoshaiwi munhu unogara pachigaro choushe cheimba yaIsraeri;
\v 18 navapristi vaRevhi havangashaiwi munhu pamberi pangu ungapisa zvipiriso zvinopiswa nokupisa zvipiriso zvoupfu, nokugara achibayira.
\v 19 Zvino shoko raJehovha rakasvika kuna Jeremiya, richiti:
\p
\v 20 Zvanzi naJehovha: Kana mungagona kuputsa sungano yangu yamasikati nesungano yangu yousiku, kukarega kuva namasikati novusiku nenguva yazvo;
\v 21 ipapo sungano yangu naDhavhidhi muranda wangu ingaputswawo, akasava nomwanakomana ungabata ushe pachigaro chake choushe; saizvozvowo navaRevhi, vapristi, vashumiri vangu.
\p
\v 22 Hondo yokudenga sezvaisingabviri kuverengwa, kana jecha regungwa kuyerwa, saizvozvo ndichawanza vana vaDhavhidhi muranda wangu, navaRevhi vanondishumira.
\v 23 Ipapo shoko raJehovha rakasvika kuna Jeremiya, richiti:
\p
\v 24 Haurangariri zvakataurwa navanhu ava, zvavakati: Marudzi maviri akatsaurwa naJehovha, akarasi wa naye? Saizvozvo vanozvidza vanhu vangu, vachiti havachiri rudzi pamberi pavo.
\p
\v 25 Zvanzi naJehovha: Kana sungano yangu yamasikati novusiku isipo, kana ndisina kutemera denga napasi mirairo;
\v 26 ipapo ndicharasi awo vana vaJakove, navaDhavhidhi muranda wangu, kuti ndirege kutora vamwe vavana vake vave vabati vavana vaAbhurahama naIsaka naJakove; nokuti ndichadzosa kutapwa kwavo nokuvanzwira nyasha.

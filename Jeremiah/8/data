\c 8
\p
\v 1 Nenguva iyo, anoreva Jehovha, vachabvisa mapfupa emadzimambo ekwaJudha, nemapfupa emachinda awo, nemapfupa evapristi, nemapfupa evaporofita, nemapfupa evagari veJerusarema pamakuva avo.
\v 2 Zvino vachaaparadzira panopenya zuva nemwedzi nepahondo yese yekumatenga, zvavaida, nezvavaishumira, nezvavaitevera, nezvavaitsvaka, nezvavainamata; haangaunganidzwi, haangavigwi, achava emupfudze pachiso chenyika.
\v 3 Zvino rufu rwuchasarudzwa kupfuura upenyu kuvasiiwa vese vevakasara vemhuri iyi yakaipa, kunzvimbo dzese dzevakasara kwandakavadzingira, anoreva Jehovha wehondo.
\s Zvivi nekutongwa kwazvo
\p
\v 4 Uchati kwavari zvekare: Anoreva seizvi Jehovha: Vachawa vakasamuka here? Vachatsauka vakasadzoka here?
\v 5 Zvino vanhu ava veJerusarema vakadzokerei nekudzokera kusingatongoperi? Vanonamatira pakunyengera, vanoramba kudzoka.
\v 6 Ndakateerera ndikanzwa, havana kutaura zvakanaka; hakuna munhu unozvidemba pakuipa kwake, achiti: Ndakaitei? Umwe neumwe anodzokera panhangemutange yake, sebhiza rinomhanyira kuhondo.
\v 7 Zvirokwazvo shuramurove riri kumatenga rinoziva nguva dzaro dzakatarwa, nenjiva nenyenganyenga nekondo zvinochengetedza nguva dzekuuya kwazvo, asi vanhu vangu havazivi mutongo waJehovha.
\v 8 Munoreva sei, \add muchiti\add*: Takachenjera, murairo waJehovha unesu? Tarirai, zvirokwazvo peni yenhema yavanyori inoshandira pasina.
\v 9 Vakachenjera vakanyara, vakavhunduka uye vakabatwa; tarirai, vakaramba shoko raJehovha, zvino vane njere rudzii?
\v 10 Naizvozvo ndichapa vakadzi vavo kune vamwe, neminda yavo kune vacha\add va\add*gara nhaka; nokuti umwe neumwe kubva kuvadiki kusvika kumukurusa vanokarira fuma yakaipa; kubva kumuporofita kusvika kumupristi umwe neumwe unoita nokunyengera.
\v 11 Nokuti vakangopodza vanga remukunda wevanhu vangu zvishoma, vachiti: Rugare, rugare! ipo pasina rugare.
\v 12 Ko vakanyara here pavaiita chinyangadzo? Kwete, havana kutombonyara, uye havana kutongoziva kunyara; naizvozvo vachawa pane vanowa; panguva yekushanyirwa kwavo vachawisirwa pasi, anoreva Jehovha.
\v 13 Zvirokwazvo ndichavapedza, anoreva Jehovha, hakungavi nezvibereko zvemuzambiringa mumuzambiringa, uye hakungavi nemaonde pamuonde, uye mashizha achasvava, nezvandakapa kwavari zvichapfuura kwavari.
\p
\v 14 Tinogarireiko? Unganai, tipinde mumaguta akakombwa, tinyararirepo; nokuti Jehovha Mwari wedu wakatinyaradza, wakatinwisa mvura yenduru, nokuti takatadzira Jehovha.
\v 15 Takatarisira rugare, asi hakuna kuva nechakanaka; nguva yekurapiwa, asi tarira; dambudziko.
\v 16 Kufembedza kwemabhiza ake kwakanzwikwa kubva paDhani; nyika yese yakadedera painzwi rekurira kwaane simba ake; nokuti asvika, uye apedza nyika nezvese zviri mairi, guta nevagere mariri.
\v 17 Nokuti tarirai, ndinotuma pakati penyu nyoka nemvumbi, dzicharamba kuroyiwa; zvino dzichakurumai, anoreva Jehovha.
\p
\v 18 Ndichazvinyaradza pakusuruvara, moyo wangu unopera mandiri.
\v 19 Tarirai, inzwi rekuchema kwemukunda wevanhu vangu, rinobva kunyika iri kure-kure, \add richiti\add*: Ko Jehovha haasi muZiyoni here? Mambo waro haasi mukati maro here? Vakanditsamwisirei nezvifananidzo zvavo zvakavezwa, nezvisina maturo zvevatorwa?
\v 20 Kukohwa kwapera, zhizha rapfuura, asi hatina kuponeswa.
\v 21 Ndinokuvadzwa nekuda kwekukuvadzwa kwemukunda wevanhu vangu; ndakasvibirirwa, kuvhinduka kwakandibata.
\v 22 Hakuna mubharisami muGiriyadhi here? Hakuna murapi here? Nokuti sei kurapwa kwevanhu vangu kusingauyi?

\c 17
\p
\v 1 Chivi chaJudha chakanyorwa nepeni yedare, nekwakapinza kwedhaimani; chakavezerwa pamahwendefa emoyo yavo, nepanyanga dzemaaritari enyu;
\v 2 vana vavo vachiri kurangarira maaritari avo nematanda avo ekunamata nawo pamiti mitema pamidunduru yakakwirira.
\v 3 Iwe gomo rangu musango, ndichapa fuma yako nezvinokosha zvako zvese kukutapwa, nenzvimbo dzako dzakakwirira nekuda kwechivi kumiganhu yako yese.
\v 4 Newe, iyewe pachako, ucharega nhaka yako yandakakupa, uye ndichakuita ushandire vavengi vako munyika yausingazivi, nokuti mabatidza moto pakutsamwa kwangu, uchapfuta kusvika rinhi narinhi.
\p
\v 5 Anoreva seizvi Jehovha: Wakatukwa munhu anovimba nemunhu, achiita nyama ive simba rake, uye ane moyo wake wakatsauka kubva pana Jehovha.
\v 6 Nokuti achava segwenzi murenje, risingaoni kana chakanaka chichisvika, asi achagara nzvimbo dzakaoma murenje, munyika yechimunyu isingagarwi.
\v 7 Wakaropafadzwa munhu anovimba naJehovha, uye tariro yake iri Jehovha.
\v 8 Nokuti achava semuti wakasimwa pamvura zhinji, uye unotandavadzira midzi yawo kurwizi, usingatyi panosvika kupisa, asi mashizha awo achava matema; haungarangariri pagore rekutsva, uye hauregi kubereka muchero.
\p
\v 9 Moyo unonyengera kupfuura zvese, wakaora chose, ndiani angauziva?
\v 10 Ini Jehovha, ndinonzvera moyo, ndinoidza itsvo, iko kupa umwe neumwe zvinoenderana nenzira dzake, uye zvinoenderana nechibereko chezviito zvake.
\p
\v 11 \add Se\add*gwari rinogarira mazai risingachochonyi, \add wakadaro\add* anounganidza fuma zhinji, kwete mukururama, achaisiya pakati pemazuva ake, uye pakuguma kwake achava benzi.
\v 12 Chigaro cheushe chinobwinya kubva pakutanga, inzvimbo yeimba yedu tsvene.
\v 13 Jehovha, tariro yaIsraeri, vese vanokusiyai vachanyadziswa; vanobva pandiri vachanyorwa muvhu, nokuti vakasiya Jehovha, chitubu chemvura mhenyu.
\v 14 Ndiporesei Jehovha, zvino ndichaporeswa; ndiponesei, zvino ndichaponeswa; nokuti muri rumbidzo yangu.
\p
\v 15 Tarira, vanoti kwandiri: Shoko raJehovha riripi? Ngariuye ikozvino.
\v 16 Kana ndiri ini, handina kukurumidza kuti ndisava mufudzi shure kwako, uye handina kushuva zuva renjodzi, imwi munoziva; zvakabuda mumoromo mangu zvaiva pamberi penyu.
\v 17 Rega kuva chityiso kwandiri, imwi muri utiziro hwangu pazuva rechakaipa.
\v 18 Ngavanyare vanondidzingirira, asi ini ngandirege kunyara, ngavavhunduswe, asi ini ndirege kuvhunduswa, uisai pamusoro pavo zuva rechakaipa, uye muvaparadze nekuparadza kwakapetwa kaviri.
\s Kuchengeta Sabata
\p
\v 19 Anoreva seizvi Jehovha kwandiri: Enda unomira musuwo revana vevanhu, panopinda madzimambo aJudha, nepavanobuda napo, napamasuwo ese eJerusarema,
\v 20 zvino uti kwavari: Inzwai imwi shoko raJehovha, imwi madzimambo aJudha, naJudha wese, nevagari vese veJerusarema, vanopinda nepamasuwo awa.
\v 21 Anoreva seizvi Jehovha: Zvichenjerei, zvino murege kutakura mutoro nezuva resabata, kana ku\add u\add*pinza nepamasuwo eJerusarema,
\v 22 uye musabudisa mutoro padzimba dzenyu nezuva resabata, musaita chero basa ripi neripi, asi itai zuva resabata rive dzvene, sezvandakaraira madzibaba enyu.
\v 23 Asi havana kuteerera, kana kurerekera nzeve dzavo; asi vakaomesa mitsipa yavo kuti varege kunzwa, uye kuti varege kurairwa.
\v 24 Zvino zvichaitika, kana mukanditeerera nekushingaira, anoreva Jehovha, kuti musapinza mutoro nepamasuwo eguta nezuva resabata, asi mukaita dzvene zuva resabata, kuti musaita basa mariri;
\v 25 ipapo pachapinda pamasuwo eguta rino madzimambo nemachinda anogara pachigaro cheushe chaDhavhidhi, vakatasva ngoro nemabhiza, ivo nemachinda avo, varume vaJudha, nevagari veJerusarema, uye guta rino richagara nekusingaperi.
\v 26 Vachauya kubva kumaguta aJudha, nekunzvimbo dzakapoteredza Jerusarema, nepanyika yaBhenjamini, nepamapani, nepamakomo, nekuchamhembe, vachiunza zvipo zvinopiswa, nezvibairo, nezvipo zvehupfu, nezvipfungaidzo zvinonhuhwira, uye vachiunza zvibairo zvekuvonga kuimba yaJehovha.
\v 27 Asi kana mukasada kunditeerera, kuita zuva resabata dzvene, kuti musatakura mutoro, kunyange kupinda pamasuwo eJerusarema nezuva resabata, ipapo ndichabatidza moto pamasuwo aro, uye uchapedza mizinda yeJerusarema, uye haungadzimwi.

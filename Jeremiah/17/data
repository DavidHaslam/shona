\c 17
\p
\v 1 Zvivi zvaJudha zvakanyorwa nepeni yamatare, nomuromo wedhaimani; zvakatemwa pamahwendefa emoyo yavo, napanyanga dzamaaritari enyu;
\v 2 nguva dzese kana vana vavo vachirangarira maaritari avo nematanda avo ekunamata nawo pamiti mitema pazvikomo zvakakwirira.
\v 3 Iwe gomo rangu riri kusango, nhumbi dzako nefuma yako yese ndichazvitapisa, nenzvimbo dzako dzakakwirira, nokuda kwezvivi zvenyu zviri mumiganhu yenyu yese.
\v 4 Nemi, iyemi momene, mucharega nhaka yenyu yandakakupai; ndichakuitai varanda vavavengi venyu munyika yamusingazivi, nokuti makabatidza moto pakutsamwa kwangu, uchapfuta nokusingaperi.
\p
\v 5 Zvanzi naJehovha: Ngaatukwe iye munhu unovimba neumwe munhu, unoita nyama yomunhu ruoko rwake, unomoyo unotsauka kuna Jehovha.
\v 6 Nokuti uchafanana negwenzi murenje, haangaoni kana zvakanaka zvichisvika, asi uchagara panzvimbo dzakaoma kwazvo murenje, munyika yebare isingagarwi navanhu.
\v 7 Wakaropafadzwa iye munhu unovimba naJehovha, wakaita Jehovha chivimbo chake.
\v 8 Nokuti uchava somuti wakasimwa pamvura, unotuma midzi yawo kurwizi, usingatyi kana kupisa kuchisvika, asi mashizha awo achava matema; haungarangariri pagore rokusanaya kwemvura, kana kurega kubereka zvibereko.
\p
\v 9 Moyo unonyengera kupfuura zvinhu zvese, wakaora chose, ndiani ungauziva?
\v 10 Ini Jehovha, ndinonzvera moyo, ndinoidza itsvo, kuti ndipe umwe neumwe zvakafanira mugariro wake, uye zvakafanira zvibereko zvamabasa ake.
\p
\v 11 Segwari rinogarira mazai arisina kukandira rimene, ndizvo zvakaita iye unozviwanira fuma nokusarurama; ichamusiya pakati pamazuva ake, pakupedzisira kwake richava benzi.
\v 12 Nzvimbo yeimba yedu tsvene chigaro choushe chakaisvonaka, chakange chakakwirira kubva pakutanga.
\v 13 Imwi Jehovha, tariro yaIsraeri, vese vanokurasi ai vachanyadziswa; vanotsauka kwandiri vachanyorwa muvhu, nokuti vakarasi a Jehovha, iro tsime remvura mhenyu.
\v 14 Ndiporesei Jehovha, ipapo ndichaporeswa; ndiponesei, ipapo ndichaponeswa; nokuti ndimi wandinorumbidza.
\p
\v 15 Tarirai, vanoti kwandiri, Shoko raJehovha riripiko? Ngariuye zvino.
\v 16 Kana ndirini, handina kukurumidza kusakuteverai somufudzi, handina kushuva zuva renjodzi imwi munoziva; zvakabuda mumoromo mangu zvakange zviri pamberi penyu.
\v 17 Musava kwandiri chinhu chinotyisa; imwi muri hutiziro hwangu nezuva rezvakaipa.
\v 18 Vanonditambudza ngavanyadziswe, asi ini ndirege kunyadziswa; ngavavhunduswe ivo, asi ini ndirege kuvhunduswa; uisai kwavari zuva rezvakaipa, muvaparadze nokuparadza kwakapamhidzirwa.
\s Vanochengeta sabata vacharopafadzwa
\p
\v 19 Jehovha wakati kwandiri: Enda undomira musuwo ravana vavanhu, panopinda madzimambo aJudha, napavanobuda, napamasuwo ese eJerusarema,
\v 20 uti kwavari: Inzwai shoko raJehovha, imwi madzimambo aJudha, navaJudha vese, navese vagere Jerusarema vanopinda napamasuwo awa.
\v 21 Zvanzi naJehovha: Zvichenjerei, murege kutakura mutoro nezuva resabata, kana kupinda nawo napamasuwo eJerusarema,
\v 22 musabuda makatakura mutoro padzimba dzenyu nezuva resabata, kana kubate basa ripi neripi; asi mutsaure zuva resabata, sezvandakaraira madzibaba enyu.
\v 23 Asi havana kuteerera, kana kurerekera nzeve dzavo; asi vakaomesa mitsipa yavo kuti varege kunzwa, varege kudzidziswa.
\v 24 Zvino zvanzi naJehovha: Kana mukanyatsa kunditeerera, mukasapinda nomutoro napamasuwo eguta rino nezuva resabata, asi muchitsaura zuva resabata, musingabati basa ripi neripi naro;
\v 25 ipapo pachapinda napamasuwo eguta rino madzimambo namachinda anogara pachigaro choushe chaDhavhidhi, anofamba nengoro namabhiza, iwo namachinda awo, navarume vaJudha, navagere Jerusarema; guta rino richavapo nokusingaperi.
\v 26 Vachabva kumaguta aJudha, napanzvimbo dzakapoteredza Jerusarema, napanyika yaBhenjamini, napanyika yamapani, napanyika yamakomo, nokurutivi rwechamhembe, vachiuya nezvipiriso zvinopiswa, nezvibayiro, nezvipiriso zvohupfu, nezvinonhuhwira, vachiuya nezvokuvonga nazvo kuimba yaJehovha.
\v 27 Asi kana mukaramba kunditeerera, mukaramba kutsaura zuva resabata, muchitakura mutoro muchipinda nawo napamasuwo eJerusarema nezuva resabata, ipapo ndichabatidza moto pamasuwo aro, uchapedza dzimba dzamambo dzeJerusarema usingazodzimwi.

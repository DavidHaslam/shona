\c 12 12 1 Imi Jehovha, makarurama kana ndichikakavara nemi; kunyange zvakadaro ndinoda kutaurirana nemi pamusoro pokururamisa kwenyu, nzira yavakaipa inomufaro neiko? Vanoita nokunyengera vanogarireiko vose vane rugare? 2 Imi makavasima, zvirokwazvo midzi yavo yakabata; vanokura, zvirokwazvo vanobereka zvibereko; imi muri pedyo nemiromo yavo, asi muri kure nemwoyo yavo. 3 Asi imi Jehovha munondiziva; munondiona, munoidza mwoyo wangu kuti wakadini kwamuri; muvakweve samakwai anondobayiwa, muvagadzirire zuva rokubayiwa. 4 Nyika ichachema, nemiriwo yenyika yose ichasvava kusvikira riniko? Mhuka neshiri zvinopedzwa nokuda kwezvakaipa zvavageremo, nokuti vakati, "Haangaoni kuguma kwedu." 5 "Kana uchinge wakamhanya navanofamba namakumbo, ukaneta ungagona seiko kuvhivhana namabhiza? Kana uchinge wakagara zvakanaka panyika yorugare, ungaita seiko pamatenhere aJorodhani? 6 "Nokuti naidzo hama dzako naveimba yababa vako vakaita nokunyengera kwauri; naivo vakadanidzira kwauri, usavatenda, kunyange vachitaura mashoko akanaka newe." Jehovha achatonga Judha navavengi vavo 7 "Ndasiya imba yangu, ndarasha nhaka yangu; ndaisa mudikanwa womwoyo wangu mumaoko avavengi vake. 8 Nhaka yangu yava kwandiri seshumba iri mudondo; yandiombera, saka ndakaivengas 9 Ko nhaka yangu yava kwandiri segondo rinamavara here? Makondo akaikomba kurnativi ose here? Endai mundokokera zvikara zvose zvokusango, muuye nazvo zvidye. 10 Vafudzi vazhinji vakaparadza munda

\c 12
\p
\v 1 imwi Jehovha, makarurama kana ndichikakavara nemi; kunyange zvakadaro ndinoda kutaurirana nemwi pamusoro pokururamisa kwenyu, nzira yavakaipa inomufaro neiko? Vanoita nokunyengera vanogarireiko vese vane rugare?
\v 2 imwi makavasima, zvirokwazvo midzi yavo yakabata; vanokura, zvirokwazvo vanobereka zvibereko; imwi muri pedo nemiromo yavo, asi muri kure nemoyo yavo.
\v 3 Asi imwi Jehovha munondiziva; munondiona, munoidza moyo wangu kuti wakadini kwamuri; muvakweve samakwai anondobayiwa, muvagadzirire zuva rokubayiwa.
\v 4 Nyika ichachema, nemiriwo yenyika yose ichasvava kusvikira rinhiko? Mhuka neshiri zvinopedzwa nokuda kwezvakaipa zvavageremo, nokuti vakati, Haangaoni kuguma kwedu.
\v 5 Kana uchinge wakamhanya navanofamba namakumbo, ukaneta ungagona sei kuvivana namabhiza? Kana uchinge wakagara zvakanaka panyika yorugare, ungaita sei pamatenhere aJoridhani?
\p
\v 6 Nokuti naidzo hama dzako naveimba yababa vako vakaita nokunyengera kwauri; naivo vakadanidzira kwauri, usavatenda, kunyange vachitaura mashoko akanaka newe.
\s Jehovha achatonga Judha navavengi vavo
\p
\v 7 Ndasiya imba yangu, ndarasi  a nhaka yangu; ndaisa mudikanwa womoyo wangu mumaoko avavengi vake.
\v 8 Nhaka yangu yava kwandiri seshumba iri mudondo; yandiombera, saka ndakaivenga
\v 9 Ko nhaka yangu yava kwandiri segondo rinamavara here? Makondo akaikomba kumativi ose here? Endai mundokokera zvikara zvese zvokusango, muuye nazvo zvidye.
\v 10 Vafudzi vazhinji vakaparadza munda wangu wemazambiringa, vakatsika mugove wangu namakumbo avo, vakaita mugove wangu unodikanwa rive renje risina chinhu.
\v 11 Vakauita dongo; unochema kwandiri, zvawakaitwa dongo; nyika yose yakaitwa dongo, nokuti hakuna munhu une hanya nayo.
\v 12 Vaparadzi vakasvika pazvikomo zvese zvisina miti murenje; nokuti munondo waJehovha unopedza kubva kumugumo umwe  wenyika kusvikira kunomumwe mugumo wenyika; hakuna nyama ino rugare.
\v 13 Vakakusha gorosi, asi vakacheka mhinzwa; vakazvitambudza, asi havana kuwana chinhu; muchanyadziswa pamusoro pezvibereko zveminda yenyu, nokuda kokutsamwa kukuru kwaJehovha.
\p
\v 14 Zvanzi naJehovha pamusoro povokwangu vese vakaipa vanopamba nhaka yandakagarisa vanhu vangu vaIsraeri, Tarirai, ndichavadzura panyika yavo, ndichadzura veimba yaJudha pakati pavo.
\p
\v 15 Zvino kana ndavadzura, ndichadzoka, ndikavanzwira tsitsi, ndichavadzosera umwe  neumwe   kunhaka yake, neumwe   nomumwe kunyika yake.
\v 16 Zvino kana vachidzidza zvakanaka tsika dzavanhu vangu, kupika nezita rangu, vachiti, NaJehovha mupenyu, sezvavakadzidzisa vanhu vangu kupika naBhaari, ipapo vachavakiswa pakati pavanhu vangu.
\p
\v 17 Asi kana vasinganzwi, ndichadzura rudzi uro, ndicharudzura nokuruparadza ndizvo zvinotaura Jehovha.

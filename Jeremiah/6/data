\c 6
\s Kuparadzwa kweJerusarema
\p
\v 1 Imwi vana vaBhenjamini, zviunganidzirei kutiza kubva mukati meJerusarema, uye ridzai hwamanda muTekowa, uye misai chiratidzo chemoto paBheti-Hakeremu; nokuti chakaipa chinobuda kubva kumaodzanyemba, nekuparara kukuru.
\v 2 Ndakafananidza mukunda weZiyoni newakanaka uye munyoro.
\v 3 Vafudzi vachasvika kwariri nemapoka avo. Vachadzika matende kumurwisa mativi ese; umwe neumwe achadya \add pa\add*nzvimbo yake.
\v 4 Zvitsaurirei hondo kurwisana naro; simukai, ngatikwire masikati makuru. Nhamo kwatiri! Nokuti zuva rovira; nokuti mimvuri yemadekwani yareba.
\v 5 Simukai, tikwire usiku, tiparadze mizinda yaro.
\p
\v 6 Nokuti anoreva seizvi Jehovha wehondo: Temerai miti pasi, mututire paJerusarema murwi wekurwa; ndiro guta richarangwa, mukati maro mune kumanikidza chete.
\v 7 Setsime rinobudisa mvura yaro zhinji, saizvozvo anobudisa kuipa kwake. Kumanikidza nekupamba zvinonzwikwa maari; pamberi pangu pane marwadzo nemavanga nguva dzese.
\v 8 Rairika, Jerusarema, zvimwe mweya wangu ubve mauri, zvimwe ndikuite dongo, nyika isina kugarwa.
\p
\v 9 Anoreva seizvi Jehovha wehondo: Vachafuhurura zvekufuhurura vakasara vaIsraeri semuzambiringa; dzosa ruoko rwako mumatengu semukohwi wemazambiringa.
\v 10 Ndichataura kuna ani ndigopa yambiro kuti vanzwe? Tarirai, nzeve yavo haina kudzingiswa, kuti havagoni kuteerera; tarirai, shoko raJehovha rava kwavari chinhu chinomhurwa, havarifariri.
\v 11 Naizvozvo ndizere hasha dzaJehovha, ndaneta nekuzvidzora; ndichakudurura pamusoro pevana kunze nepamusoro peungano yemajaya pamwe chete; nokuti kunyange murume ane mukadzi wake achatorwa, mutana pamwe newazara nemakore.
\v 12 Zvino dzimba dzavo dzichapiwa kune vamwe, neminda nevakadzi pamwe chete, nokuti ndichatandavadzira ruoko rwangu pamusoro pevagari vepanyika, anoreva Jehovha.
\v 13 Nokuti kubva kumudiki wavo kusvika kumukuru wavo, umwe neumwe anokarira fuma yakaipa; uye kubva kumuporofita kusvika kumupristi, umwe neumwe anoita nekunyengera.
\v 14 Vakapodza vanga revanhu vangu zvishoma vachiti: Rugare, rugare; ipo pasina rugare.
\v 15 Vakanyara here pavakaita chinyangadzo? Kwete, havana kutombonyara, uye havana kuziva nyadzi; naizvozvo vachawa pane vanowa, panguva yekuvashanyira kwangu, vachawisirwa pasi; anoreva Jehovha.
\p
\v 16 Anoreva seizvi Jehovha: Mirai padzinzira, muone, mugobvunza makwara ekare, kuti iripi nzira yakanaka, mugofamba nayo, zvino muchawana zororo remweya yenyu. Asi vakati: Hatingafambi \add nayo\add*.
\v 17 Uye ndakaisa nharirire pamusoro penyu. Teererai kukurira kwehwamanda. Asi vakati: Hatingateereri.
\v 18 Naizvozvo inzwai imwi marudzi, mugoziva, iwe ungano, zviri pakati pavo.
\v 19 Inzwa, iwe nyika, tarira, ndichauisa chakaipa pamusoro pevanhu ava, chibereko chendangariro dzavo, nokuti havana kuteerera kumashoko angu, kana kumurairo wangu, asi vakauramba.
\v 20 Zvinouirei kwandiri zvipfungaidzo zvinonhuhwira kubva kuShebha, nezvipo zvenyu zvinopiswa kubva kunyika iri kure, zvipo zvenyu zvinopiswa hazvigamuchirwi, nezvibairo zvenyu hazvitapiri kwandiri.
\v 21 Naizvozvo anoreva seizvi Jehovha: Tarirai, ndichaisa zvigumbuso pamberi pevanhu ava, zvino vanababa pamwe nevanakomana vachagumburwa pamwe nazvo; muvakidzani neshamwari yake, vachaparara.
\p
\v 22 Anoreva seizvi Jehovha: Tarira, rudzi rwunobva kunyika yemaodzanyemba, uye rudzi rukuru ruchamutswa, kumativi enyika.
\v 23 Vachabata uta nepfumo, vane utsinye, uye havana tsitsi, inzwi ravo rinoomba segungwa, uye vakatasva mabhiza, vakarongedzerwa sevarume vehondo kukurwisa, iwe mukunda weZiyoni.
\v 24 Takanzwa guhu razvo, maoko edu anoshaiwa simba, tabatwa nekutambudzika, nekurwadziwa sekwemukadzi anorwadziwa nemimba.
\v 25 Regai kubudira kusango, kana kufamba nenzira; nokuti \add kune\add* munondo wemuvengi, itya mativi ese.
\p
\v 26 Iwe mukunda wevanhu vangu, zvisunge chiuno nemasaga, uye zviumburudze mumadota, zviite anochema mwanakomana umwe ega, mariro anorwadza chose, nokuti muparadzi achatiwira kamwe-kamwe.
\v 27 Ndakakuisa kuva shongwe, nhare pakati pevanhu vangu, kuti uzive uye uidze nzira yavo.
\v 28 Vese vapanduki vane nharo, vanofamba vachinyeya, indarira nedare, vese vakanganisi.
\v 29 Mvuto inopfuta, mutobvu unopedzwa nemoto, munyungudusi anonyungudusa pasina, nokuti vakaipa havabviswi.
\v 30 Vachanzi sirivha yakaraswa, nokuti Jehovha wakavaramba.
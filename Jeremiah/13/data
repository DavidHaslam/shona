\c 13
\s Mufananidzo webhanhire
\p
\v 1 Anoreva seizvi Jehovha kwandiri: Enda unozvitorera bhanhire remucheka, zvino uriise pachiuno chako. uye usariisa mumvura.
\v 2 Zvino ndakatenga bhanhire zvicienderana neshoko raJehovha, ndokuriisa muchiuno changu.
\v 3 Zvino shoko raJehovha rakauya kwandiri rwechipiri, richiti:
\v 4 Tora bhanhire rawatenga, riri pachiuno chako, ugosimuka uende kurwizi Furati, zvino urivige mumukaha wedombo.
\v 5 Zvino ndakaenda, ndikanoriviga pana Furati, Jehovha sezvaakandiraira.
\v 6 Zvino zvakaitika shure kwemazuva mazhinji, kuti Jehovha wakati kwandiri: Simuka uende kwaEfurati, ugotorepa bhanhire randakakuraira kuti urivigepo.
\v 7 Zvino ndakaenda kwaEfrati, ndokuchera, ndokutora bhanhire kubva panzvimbo pandaiva ndariviga, zvino tarira, bhanhire raiva raora, raiva risingabatsiri chinhu.
\v 8 Zvino shoko raJehovha rakauya kwandiri richiti:
\v 9 Anoreva seizvi Jehovha: Ndichaodza kuzvikudza kwaJudha nekuzvikudza kukuru kweJerusarema.
\v 10 Vanhu ava vakaipa, vanoramba kunzwa mashoko angu, vanofamba muukukutu hwemoyo yavo, vakatevera vamwe vamwari kuvashumira nekuvanamata, vachava sebhanhire iri risingabatsiri chinhu.
\v 11 Nokuti bhanhire sezvarinonamatira pachiuno chemunhu, saizvozvo ndaiva ndanamatidza imba yaIsraeri yese neimba yaJudha kwandiri, anoreva Jehovha, kuti vave vanhu vezita rangu, nerumbidzo nekubwinya, asi havana kuteereraangu, nembiri yangu, nokurumbidzwa kwangu, nokubwinya kwangu; asi havana kuteerera.
\p
\v 12 Naizvozvo uchataura shoko iri kwavari: Anoreva seizvi Jehovha Mwari waIsraeri: Hombodo imwe neimwe ichazadzwa newaini, zvino vachati kwauri: Zvirokwazvo hatizivi here kuti hombodo imwe neimwe ichazadzwa newaini?
\v 13 Zvino uchati kwavari: Anoreva seizvi Jehovha: Tarira, vese vagari vepanyika, kunyange madzishe agere pachigaro cheushe chaDhavhidhi, nevapristi nevaporofita, nevese vagari veJerusarema; ndichavazadza nekudhakwa.
\v 14 Zvino ndichavagumanisa umwe kune umwe, nemadzibaba nevanakomana pamwe chete; anoreva Jehovha; handinganzwiri tsitsi kuti ndisavaparadza.
\p
\v 15 Inzwai, uye ipai nzeve, regai kuzvikudza, nokuti Jehovha wataura.
\v 16 Ipai Jehovha Mwari wenyu rumbidzo, asati auisa rima, netsoka dzenyu dzisati dzagumburwa pamakomo erima, uye muchakamrindira chiedza anochishandura kuva mumvuri werufu, achiite rima gobvu.
\v 17 Asi kana musingadi kuzvinzwa, mweya wangu uchachema pakavanda nekuda kwekuzvikudza \add kwenyu\add*; zvino ziso rangu richachema zvinorwadza, nekuyerera misodzi, nokuti boka raJehovha ratapwa.
\p
\v 18 Iti kuna mambo nokuna mai vamambo: Garai pasi-pasi kwazvo, nokuti zvishongo zvemisoro yenyu zvawira pasi, iyo korona yokukudzwa kwenyu.
\v 19 Maguta okurutivi rwechamhembe akazarirwa, hakuna unowazarura; vaJudha vakatapwa vese, vakatapwa chose-chose.
\v 20 Ringira meso ako, uone vanobva kurutivi rwekumaodzanyemba. Ko boka rawakapiwa, iro boka rako rakanaka kwazvo, riripi?
\v 21 Uchati kudiniko kana achiisa pamusoro pako ivo vawakadzidzisa kuva shamwari dzako vave vabati vako? Haungabatwi nokurwadziwa sokomukadzi unopona here?
\p
\v 22 Zvino kana ukati mumoyo mako: Izvozvi zvandiwira neiko? Nguvo dzako dzakafukurwa nezvitsitsino zvako zvakuvadzwa nemhaka yohukuru hwezvakaipa zvenyu.
\v 23 Ko muKushi ungashandura ganda rake, kana ingwe mavara ayo here? Kana zvaibvira, nemiwo maigona kuita zvakanaka, iyemi makarovera kuita zvakaipa.
\v 24 Saka ndichavaparadzira sehundi inopepereswa nemhepo murenje.
\v 25 Ndizvo zvawakagoverwa, ndiwo mugove wawakayererwa neni ndizvo zvinotaura Jehovha; nokuti wakandikanganwa, ukavimba nezvehama.
\v 26 Saka ndichafukurawo nguvo dzako pamberi pako, kunyadziswa kwako kuonekwe.
\v 27 Ndakaona kunyangadza kwako, ihwo hupombwe hwako, nokufembedza kwako, nokunyadza kokupombora kwako pazvikomo zvokubundo. Une nhamo, iwe Jerusarema! Unoramba kunatswa; zvichadaro kusvikira rinhiko?

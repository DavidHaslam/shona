\c 13
\s Mufananidzo webhanhire
\p
\v 1 Anoreva seizvi Jehovha kwandiri: Enda unozvitengera bhanhire remucheka, zvino uriise pachiuno chako, uye usariisa mumvura.
\v 2 Zvino ndakatenga bhanhire zvichienderana neshoko raJehovha, ndokuriisa pachiuno changu.
\v 3 Zvino shoko raJehovha rakasvika kwandiri rwechipiri, richiti:
\v 4 Tora bhanhire rawatenga, riri pachiuno chako, ugosimuka uende kuFurati, zvino urivigepo mumukaha wedombo.
\v 5 Zvino ndakaenda, ndikanoriviga pana Furati, Jehovha sezvaakandiraira.
\v 6 Zvino zvakaitika shure kwemazuva mazhinji, kuti Jehovha wakati kwandiri: Simuka uende kwaFurati, ugotorapo bhanhire randakakuraira kuti urivigepo.
\v 7 Zvino ndakaenda kwaFurati, ndokuchera, ndokutora bhanhire kubva panzvimbo pandaiva ndariviga, zvino tarira, bhanhire raiva raora, raiva risingabatsiri chinhu.
\v 8 Zvino shoko raJehovha rakasvika kwandiri richiti:
\v 9 Anoreva seizvi Jehovha: Ndichaodza kuzvikudza kwaJudha nekuzvikudza kukuru kweJerusarema.
\v 10 Vanhu ava vakaipa, vanoramba kunzwa mashoko angu, vanofamba muukukutu hwemoyo yavo, vakatevera vamwe vamwari kuvashumira nekuvanamata, vachava sebhanhire iri risingabatsiri chinhu.
\v 11 Nokuti bhanhire sezvarinonamatira pachiuno chemunhu, saizvozvo ndaiva ndanamatidza imba yese yaIsraeri neimba yese yaJudha kwandiri, anoreva Jehovha, kuti kwandiri vave vanhu vezita rangu, nerumbidzo nekubwinya, asi havana kuteererac .
\p
\v 12 Naizvozvo uchataura shoko iri kwavari: Anoreva seizvi Jehovha Mwari waIsraeri: Hombodo imwe neimwe ichazadzwa newaini, zvino vachati kwauri: Zvirokwazvo hatizivi here kuti hombodo imwe neimwe ichazadzwa newaini?
\v 13 Zvino uchati kwavari: Anoreva seizvi Jehovha: Tarira, vagari vese venyika ino, kunyange madzishe agere pachigaro cheushe chaDhavhidhi, nevapristi nevaporofita, nevagari vese veJerusarema; ndichavazadza nekudhakwa.
\v 14 Zvino ndichavagumanisa umwe kune umwe, nemadzibaba nevanakomana pamwe chete; anoreva Jehovha; handinganzwiri tsitsi kuti ndisavaparadza.
\p
\v 15 Inzwai, uye ipai nzeve, regai kuzvikudza, nokuti Jehovha wataura.
\v 16 Ipai Jehovha Mwari wenyu rumbidzo, asati auisa rima, netsoka dzenyu dzisati dzagumburwa pamakomo erima, uye muchakarindira chiedza anochishandura kuva mumvuri werufu, achiite rima gobvu.
\v 17 Asi kana musingazvinzwa, mweya wangu uchachema pakavanda nekuda kwekuzvikudza \add kwenyu\add*; zvino ziso rangu richachema zvinorwadza, nekuyerera misodzi, nokuti boka raJehovha ratapwa.
\p
\v 18 Iti kuna mambo nekuna mambokadzi: Zvideredzei, garai pasi, nokuti zvishongo zvenyu zvichawira pasi, korona yerukudzo rwenyu.
\v 19 Maguta ekuchamhembe achavharwa, uye hakuna achazarura; Judha achatapwa, iye wese, uye achatapwa chose.
\v 20 Simudza meso ako, zvino uchavaona vanobva kumaodzanyemba. Riripi boka rawapiwa, boka rako rakanaka?
\v 21 Uchatii kana ava kuita murango pamusoro pako, nokuti iwe wakavadzidzisa kuti vave madzimambo, nemisoro pamusoro pako; marwadzo haangakubati here semukadzi anorwadziwa nemimba?
\p
\v 22 Zvino kana ukati mumoyo mako: Sei izvi zvandiwira? Nekuda kweuwandu hwezvakaipa zvako, nguvo dzako dzafukurwa, nezvitsitsinho zvako zvabatwa nekumanikidza.
\v 23 MuEtiyopiya angashandura ganda rake here, kana ingwe mavara ayo? Nemwi mungaitawo here zvakanaka, imwi makadzidziswa kuita zvakaipa.
\v 24 Naizvozvo ndichavaparadzira sehundi inopepereswa nemhepo yerenje.
\v 25 Uyu mujenya wako, mugove wezviyero zvako kubva kwandiri, anoreva Jehovha, nokuti wakandikanganwa, ndokuvimba nenhema.
\v 26 Naizvozvo neni ndichafukura nguvo dzako pamusoro pechiso chako, kuti kunyadzwa kwako kuonekere.
\v 27 Ndakaona ufeve hwako, nekupfeza kwako kukuru, kunyengera kweupombwe hwako, zvinyangadzo zvako pamudunduru yemusango. Nhamo kwauri, Jerusarema! Haungacheneswi here? Zvichapfuura rinhi?

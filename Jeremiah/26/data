\c 26
\s Vanhu vanoti Jerusarema rinofanira kuurawa
\p
\v 1 Pakutanga kweutongi hwaJehoiakimu mwanakomana waJosiya mambo waJudha, kwakasvika shoko kubva kuna Jehovha richiti:
\v 2 Anoreva seizvi Jehovha: Mira pachivanze cheimba yaJehovha, utaure kumaguta ese aJudha, anouya kuzoshumira muimba yaJehovha, mashoko ese andinokuraira kutaura kwavari, usadukupisa kana shoko.
\v 3 Zvimwe vangateerera, vakadzoka umwe neumwe panzira yake yakaipa; kuti ndizvidembe pachakaipa chandakavavarira kuita kwavavri nekuda kwekuipa kwezviito zvavo.
\v 4 Zvino uchati kwavari: Anoreva seizvi Jehovha: Kana musingadi kunditeerera kufamba mumurairo wangu wandakaisa pamberi penyu,
\v 5 kuti muteerere kumashoko evaranda vangu vaporofita vandinotuma kwamuri, hongu ndichimuka mangwanani uye ndichituma, asi hamuna kuteerera;
\v 6 zvino ndichaita imba ino seShiro, uye ndichaita guta rino chakatukwa kumarudzi ese epanyika.
\v 7 Naizvozvo vapristi nevaporofita nevanhu vese vakanzwa Jeremiya achitaura mashoko awa muimba yaJehovha.
\p
\v 8 Zvino zvakaitika Jeremiya apedza kutaura zvese zvese Jehovha zvaaiva araira kuti ataure kuvanhu vese, kuti vapristi nevaporofita nevanhu vese vakamubata, vachiti: Uchafa zvekufa.
\v 9 Wakaporofitirei muzita raJehovha uchiti: Imba ino ichava seShiro, uye guta rino richava dongo risina mugari? Vanhu vese ndokuunganira Jeremiya muimba yaJehovha.
\p
\v 10 Zvino machinda aJudha paakanzwa zvinhu izvi, ipapo vakauya kubva kuimba yamambo kuenda kuimba yaJehovha, ndokugara pamapindiro epasuwo idzva reyaJehovha.
\v 11 Zvino kwakataura vapristi nevaporofita kumachinda uye kuvanhu vese, vachiti: Uyu wakafanira mutongo werufu, nokuti wakaporofita achipokana neguta iri, sezvamakanzwa nenzeve dzenyu.
\p
\v 12 Zvino Jeremiya wakataura kumisoro yese nekuvanhu vese achiti: Jehovha wakandituma kuporofita maererano neimba iyi, uye maererano neguta iri mashoko ese amakanzwa.
\v 13 Naizvozvo ikozvino gadzirisai nzira dzenyu nezviito zvenyu, muteerere inzwi raJehovha Mwari wenyu; ipapo Jehovha achazvidemba pamusoro pechakaipa chaakataura kupokana nemwi.
\v 14 Asi ini, tarirai, ndiri muroko renyu; itai kwandiri sezvakanaka uye sezvakarurama pameso penyu.
\v 15 Asi zivai zvirokwazvo kuti kana muchindiuraya, muchazviburusira ropa risina mhosva pamusoro penyu, uye pamusoro peguta rino, uye pamusoro pevagari varo, nokuti zvirokwazvo Jehovha wakandituma kwamuri kutaura mashoko awa munzeve dzenyu.
\p
\v 16 Zvino machinda nevanhu vese vakati kuvapristi nekuvaporofita: Munhu uyu haafaniri mutongo werufu, nokuti wakataura kwatiri muzita raJehovha Mwari wedu.
\v 17 Zvino kwakasimuka vamwe vevakuru venyika, ndokutaura kuungano yese yevanhu vachiti:
\v 18 Mikaya muMorashitiri wakaporofita pamazuva aHezekia mambo waJudha; ndokutaura kuvanhu vese vaJudha achiti: Anoreva seizvi Jehovha wehondo: Ziyoni richarimwa semunda, neJerusarema richava mirwi, negomo reimba rive nzvimbo dzakakwirira dzesango.
\v 19 Hezekia mambo waJudha naJudha wese vakamuuraya here? Haana kutya Jehovha, akanyengetedza chiso chaJehovha, uye Jehovha akazvidemba pamusoro pechakaipa chaaiva areva pamusoro pavo here? Naizvozvo tingaita uipi ukuru kurwisa mweya yedu.
\p
\v 20 Uye kwaiva nemunhu wakaporofita muzita raJehovha, Uriya, mwanakomana waShemaya weKiriati-Jearimi; wakaporofita zvairwisa guta rino nenyika ino zvakafanana nemashoko ese aJeremiya.
\v 21 Zvino mambo Jehoiakimu nevakuru vake vese, nemachinda ese vakati vanzwa mashoko ake, mambo wakatsvaka kumuuraya; asi Uriya wakati achizvinzwa akatya, ndokutizira kuEgipita.
\v 22 Zvino mambo Jehoiakini wakatuma vanhu kuEgipita, Erinatani mwanakomana waAkibhori, ne\add vamwe\add* vanhu vanaye, kuenda kuEgipita,
\v 23 zvino vakabudisa Uriya muEgipita, ndokumuuisa kuna mambo Jehoiakimu, iye wakamuuraya nemunondo, ndokukanda chitunha chake muguva revanakomana vevanhu.
\p
\v 24 Asi ruoko rwaAhikami mwanakomana waShafani rwaiva naJeremiya, kuti vasamupa muruoko rwevanhu kuti vamuuraye.
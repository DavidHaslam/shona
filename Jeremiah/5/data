\c 5
\s Jehovha anotuka vanhu vake vakamurasa
\p
\v 1 Mhanyai kwese-kwese panzira dzemuguta reJerusarema, muone zvino, muzive, mutsvake pamigwagwa mikuru yaro, kana mungawana munhu, kana aripo, unoita zvakarurama, unotsvaka zvokwadi; ipapo ndicharikanganwira.
\v 2 Kunyange havo vachiti: \add Na\add*Jehovha mupenyu, zvirokwazvo vanopika nhema.
\v 3 Haiwa Jehovha, meso enyu haasi pachokwadi here? Makavarova asi havana kurwadziwa; makavapedza asi vakaramba kugamuchira kurairwa; vakaomesa zviso zvavo kupfuura dombo, vakaramba kudzoka.
\v 4 Zvino ini ndakati: Zvirokwazvo, ava varombo, mapenzi, nokuti havazivi nzira yaJehovha, \add kana\add* mutongo waMwari wavo.
\v 5 Ndichaenda kuvakuru, uye ndichataura navo; nokuti vanoziva nzira yaJehovha, nemutongo waMwari wavo. Asi naivo pamwechete vakavhuna joko, vakadambura zvisungo.
\v 6 Naizvozvo shumba kubuda musango ichavauraya, bere remurenje richavaparadza, ingwe icharindira \add pa\add*maguta avo, umwe nemumwe anobudamo uchabvamburwa; nokuti zvitadzo zvavo zvizhinji, nekudzokera shure kwavo kwawedzerwa.
\p
\v 7 Ndingakukanganwira sei pane ichi? Vana vako vakandisiya, uye vakapika nevasiri vamwari. Pandaiva ndavagutsa zvakazara ipapo vakaita up[ombwe, uye vakazviunganidza nemapoka mudzimba dzezvifeve.
\v 8 Vakava mabhiza akaguta mangwanani, umwe neumwe kumukadzi wewekwake.
\v 9 Handingarangi here nekuda kwezvinhu izvi, anoreva Jehovha; uye moyo wangu haungatsivi here kurudzi rwakadai?
\p
\v 10 Kwirai pamasvingo aro, muparadze; asi musaita kuguma kwakazara, bvisai matavi aro, nokuti haasi aJehovha.
\v 11 Nokuti imba yaIsraeri neimba yaJudha vakaita nekunyengera kukuru kwandiri, anoreva Jehovha.
\v 12 Vakaramba Jehovha, vakati: Haasi iye; uye chakaipa hachingavawiri, uye hatingaoni munondo kana nzara.
\v 13 Zvino vaporofita vachava mhepo, neshoko hariko kwavari, zvichaitwa saizvozvo kwavari.
\v 14 Naizvozvo anoreva seizvi Jehovha Mwari wehondo, Nokuti mataura shoko iri, tarirai, ndichaita mashoko angu mumuromo menyu ave moto, uye vanhu ava \add vave\add* huni, zvino uchavapedza.
\v 15 Tarirai, ndichauisa pamusoro penyu rudzi rwunobva kure, imba yaIsraeri, anoreva Jehovha, rudzi rwune simba, rudzi rwekare, rudzi rurimi rwarwo rwamusingazivi, kana kunzisisa zvavanoreva.
\v 16 Goba ravo irinda rakashama, vese varume vane simba.
\v 17 Zvino vachadya goho rako nezvekudya zvako, rwuchadya vanakomana vako nevanasikana vako, rwuchadya makwai ako nemombe dzako, rwuchadya mazambiringa ako nemaonde ako, rwuchaita maguta ako akakombwa varombo nemunondo, awaivimba nawo.
\p
\v 18 Asi mumazuva iwayo, anoreva Jehovha handingakuiti kuguma kwakazara.
\p
\v 19 Zvino zvichaitika pamuchati: Jehovha Mwari wedu wakatiitirei zvinhu izvi zvese? Ipapo achati kwavari: Sezvamakandisiya ndokushumira vamwari vevatorwa munyika yenyu, saizvozvo muchashumira vatorwa munyika isiri yenyu.
\p
\v 20 Danidzirai izvi, imba yaJakove, uye zvizivisei kwaJudha, muchiti:
\v 21 Inzwai izvi ikozvino, imwi vanhu mapenzi, nemwi musinganzwisisi, mune meso, asi hamuoni, mune nzeve asi hamunzwi.
\v 22 Musatya, anoreva Jehovha; hamungadederi pamberi pangu here, ndakaisa jecha \add kuva\add* muganhu wegungwa, chimiso chekusingaperi kuti risadarika? Zvino kunyange mafungu aro achirovana, haangakundi.
\v 23 Asi vanhu ava vane moyo unomukira uye unopanduka, vapanduka uye vaenda.
\v 24 Zvino havati mumoyo mavo: Ngatityei ikozvino Jehovha Mwari wedu, anopa mvura, zvese yekutanga neyekupedzisira, panguva yake, anotichengetera mavhiki akatarwa egoho.
\v 25 Zvitadzo zvenyu zvakatsausa zvinhu izvi, uye zvivi zvenyu zvakakunyimisai zvakanaka.
\v 26 Nokuti pavanhu vangu panowanikwa vakaipa, vakavandira sevanoteya shiri, vanoteya rudzingi rwunoparadza, ndokubata vanhu vangu.
\v 27 Sedendere rizere shiri, dzakadaro dzimba dzavo dzizere kunyengera, naizvozvo vava vakuru, vafuma.
\v 28 Vakora, vobwinya; zvirokwazvo vanokurira mabasa evakaipa; havamiririri mhaka, mhaka yenherera, zvakadaro havangabudiriri, uye havatongi kodzero yevanoshaiwa.
\v 29 Handingarangi pazvinhu izvi here? Mweya wangu haungatsivi parudzi rwakadai here?
\p
\v 30 Chinovhundusa nechinotyisa chaitika panyika.
\v 31 Vaporofita vanoporofita nhema, nevapristi vanotonga neruoko rwavo, zvino vanhu vangu vanoda zvakadaro; zvino pakupedzisira kwazvo muchaitei?

\c 32
\s Jeremiya anotenga munda
\p
\v 1 Shoko rakasvika kuna Jeremiya kubva kuna Jehovha mugore regumi raZedhekia mambo waJudha, raiva gore regumi nemasere raNebhukadhinezari.
\v 2 Nokuti nenguva iyo mambo wehondo yeBhabhironi wakakomba Jerusarema; uye Jeremiya muporofita waiva akapfigirwa muchivanze chetirongo chaiva muimba yamambo waJudha.
\v 3 Nokuti Zedhekia mambo waJudha waiva amupfigira achiti: Unoporofitirei ndokuti: Anoreva seizvi Jehovha: Tarirai, ndichapa guta iri muruoko rwamambo weBhabhironi, uye acharitapa.
\v 4 Zvino Zedhekia mambo waJudha haangapukunyuki kubva muruoko rweVaKaradhiya, asi uchapiwa zvirokwazvo muruoko rwamambo weBhabhironi, uye achataura naye muromo nemuromo, uye meso ake achaona meso ake.
\v 5 Zvino achatungamirira Zedhekia kuBhabhironi, uye achavako kusvika ndamushanyira, anoreva Jehovha, kunyange muchirwa neVaKaradhiya, hamungabudiriri?
\p
\v 6 Zvino Jeremiya wakati: Shoko raJehovha rakasvika kwandiri richiti:
\v 7 Tarira, Hanameri mwanakomana waSharumi sekuru vako, achauya kwauri achiti: Zvitengere munda wangu uri paAnatoti, nokuti ndiwe une kodzero yekuudzikunura kuti uutenge.
\v 8 Naizvozvo Hanameri mwanakomana wasekuru vangu wakasvika kwandiri muchivanze chetirongo zvichienderana neshoko raJehovha, ndokuti kwandiri: Tenga hako munda wangu uri paAnatoti riri munyika yaBhenjamini, nokuti kodzero yenhaka ndeyako, nekudzikunurwa \add kwawo\add* ndekwako, zvitengere. Ipapo ndakaziva kuti ishoko raJehovha.
\v 9 Zvino ndakatenga munda uri paAnatoti kuna Hanameri mwanakomana wasekuru vangu, ndokumuyerera mari, mashekeri esirivha ane gumi nemanomwe.
\v 10 Zvino ndakanyora tsamba ndikadhinda, ndokutora zvapupu, ndoku\add mu\add*yerera mari pachikero.
\v 11 Naizvozvo tsamba yekutenga yaiva yakanamiwa pamurairo netsika neyaiva yakavhurika.
\v 12 Zvino ndakapa tsamba yekutenga kuna Bharuki mwanakomana waNeriya, mwanakomana waMaseya, uye pamberi pemeso aHanameri mwanakomana wasekuru vangu, uye pamberi pemeso ezvapupu zvaiva zvadhinda tsamba pamberi pevaJudha vese vaiva vagere muchivanze chetirongo.
\p
\v 13 Zvino ndakaraira Bharuki pamberi pavo, ndichiti:
\v 14 Anoreva seizvi Jehovha wehondo, Mwari waIsraeri: Tora tsamba idzi, tsamba iyi yekutenga, zvese yakanamiwa neyakavhurwa, ugodziisa mumudziyo wevhu, kuti dzigaremo mazuva mazhinji.
\v 15 Nokuti anoreva seizvi Jehovha wehondo, Mwari waIsraeri: Dzimba neminda yemizambiringa zvichatengwazve munyika iyi.
\p
\v 16 Zvino ndakanyengetera kuna Mwari ndapa Bharuki mwanakomana waNeriya tsamba yekutenga, ndichiti:
\v 17 Haiwa, Ishe Jehovha! Tarirai, imwi makaita matenga nenyika nesimba renyu guru neruoko rwakatandavadzwa, hakuna chinokuremerai;
\v 18 munoitira tsitsi zvuru zvemazana, nekutsiva zvakaipa zvemadzibaba muchipfuva chevana vavo shure kwavo, Mwari ,mukuru, ane simba, Jehovha wehondo izita rake;
\v 19 mukuru pazano uye ane simba pabasa, nokuti maziso enyu akazarukira kunzira dzese dzevanakomana vevanhu, kupa kune umwe neumwe zvichienderana nenzira dzake, uye zvichienderana nechibereko chezviito zvake;
\v 20 wakamisa zviratidzo nezvishamiso munyika yeEgipita kusvika pazuva iri, uye kwaIsraeri nepakati pevanhu; uye makazviitira zita sanhasi.
\v 21 Uye makabudisa vanhu venyu Israeri kubva panyika yeEgipita nezviratidzo uye nezvishamiso uye nechanza chine simba, uye neruoko rwakatandavadzwa, uye nekutyisa kukuru;
\v 22 zvino makavapa nyika iyi, yamakapikira madzibaba avo kuvapa, nyika inoyerera mukaka neuchi.
\v 23 Zvino vakapinda ndokugara nhaka yayo, asi havana kuteerera kuinzwi renyu, uye havana kufamba mumurairo wenyu, havana kuita chimwe chezvese zvamakavaraira kuita, naizvozvo mauisa chakaipa chese ichi pamusoro pavo.
\v 24 Tarira, mirwi yasvika muguta kuritapa, uye guta rapiwa muruoko rweVaKaradhiya vanorwa naro, nekuda kwemunondo nekwenzara nekwehosha, uye zvamakataura zvaitika, zvino tarira, munoona.
\v 25 Zvakadaro imwi Ishe Jehovha, makati kwandiri: Zvitengere munda nemari, upupurise zvapupu, nokuti guta rapiwa muruoko rweVaKaradhiya.
\s VaIsraeri vachatapwa, asi vachadzoswazve
\p
\v 26 Zvino shoko raJehovha rakasvika kuna Jeremiya, richiti:
\v 27 Tarira, ndiri Jehovha, Mwari wenyama yese, kune chinhu chingandiremera here?
\v 28 Naizvozvo anoreva seizvi Jehovha: Tarira, ndapa guta iri muruoko rweVaKaradhiya, nemuruoko rwaNebhukadhinezari mambo weBhabhironi, uye acharitapa.
\v 29 Zvino VaKaradhiya vanorwa neguta iri vachauya ndokutungidza moto paguta iri ndokuripisa pamwe nedzimba pamusoro pematenga adzo pavakapisira zvipfungaidzo zvinonhuhwira kuna Bhaari, nekudururira chipo chechinwiwa kune vamwe vamwari, kunditsamwisa.
\v 30 Nokuti vana vaIsraeri nevana vaJudha vaingoita zvakaipa zvega pamberi pangu kubva paudiki hwavo; nokuti vana vaIsraeri vakangonditsamwisa chete nebasa remaoko avo, anoreva Jehovha.
\v 31 Nokuti guta iri ranga riri kwandiri rekutsamwa kwangu nerehasha dzangu kubva pazuva ravakarivaka kusvika zuva ranhasi, kuti ndiribvise kubva pamberi pechiso changu,
\v 32 nokuda kwezvakaipa zvese zvevana vaIsraeri nezvevana vaJudha, zvavakaita kunditsamwisa, ivo madzimambo avo, nemachinda avo, nevapristi vavo, nevaporofita vavo, nevanhu vaJudha, nevagari veJerusarema.
\v 33 Zvino vakanditendeusira kwete chiso; kunyange ndakavadzidzisa, ndichimuka mangwanani, zvakadaro havana kuteerera kugamuchira kurairwa.
\v 34 Asi vakaisa zvinyangadzo zvavo muimba inodanwa nezita rangu, kuti vaisvibise.
\v 35 Zvino vakavaka nzvimbo dzakakwira dzaBhaari, dziiri mumupata wemwanakomana waHinomi, kuti vapfuudzire Moreki vanakomana vavo nevanasikana vavo nemumoto, zvandisina kuvaraira, uye zvisina kuuya mupfungwa dzangu, kuti vaite chinyangadzo, kuti vatadzise Judha.
\p
\v 36 Zvino ikozvino, naizvozvo anoreva seizvi Jehovha Mwari waIsraeri maererano neguta rino ramunoti pamusoro paro: Munoripirei muruoko rwamambo weBhabhironi nemunondo, uye nenzara uye nehosha:
\v 37 Tarirai, ndichavaunganidza kubva kunyika dzese kwandakavadzingira pakutsamwa kwangu, nepakupfuta kwangu, uye muhasha dzangu huru, uye ndivadzose kunzvimbo ino, ndigovagarisa vakachengeteka.
\v 38 Zvino vachava vanhu vangu, neni ndichava Mwari wavo.
\v 39 Zvino ndichavapa moyo umwe nenzira imwe kuti vanditye nekusingaperi, kuti zvivanakire ivo nevana vavo shure kwavo.
\v 40 Zvino ndichaita navo sungano yekusingaperi, kuti handingadzoki pakuvatevera, kuti ndivaitire zvakanaka. Asi ndichaisa kunditya mumoyo wavo, kuti vasatsauka vabve kwandiri.
\v 41 Hongu, ndichafadzwa pamusoro pavo kuvaitira zvakanaka, uye ndichavasima munyika ino, nemoyo wangu wese, uyenemweya wangu wese.
\v 42 Nokuti anoreva seizvi Jehovha: Sezvandakauisa chakaipa chikuru chese ichi pamusoro pevanhu ava, saizvozvo ndichauisa zvakanaka zvandakataura pamusoro pavo.
\v 43 Zvino minda ichatengwa munyika ino yamunoti: Idongo, haina vanhu nemhuka, yapiwa muruoko rweVaKaradhiya.
\v 44 Vanhu vachatenga minda nemari, nekunyora tsamba nekudzidhinda, nepupurisa zvapupu panyika yaBhenjamini, nepanzvimbo dzakapoteredza Jerusarema, nemumaguta aJudha, nemumaguta emakomo, nemumaguta emumupata, nemumaguta ekuchamhembe; nokuti ndichadzosa kutapwa kwavo, anoreva Jehovha.

\c 49
\s Chirevo pamusoro paAmoni
\p
\v 1 Pamusoro peVaAmoni. Anoreva seizvi Jehovha. Israeri haana vanakomana here? Haana mugari wenhaka here? Sei Marikami agara nhaka yaGadhi, nevanhu vake vachigara mumaguta ake?
\v 2 Naizvozvo tarira, mazuva anouya, anoreva Jehovha, andichanzwisa mhere yehondo muRabha reVaAmoni; uye richaitwa murwi wematongo; uye vakunda varo vachapiswa nemoto, zvino Israeri achava mugari wenhaka kune vaiva vagari vedzinhaka vake, anoreva Jehovha.
\p
\v 3 Ungudza iwe Heshibhoni, nokuti Ai raparadzwa, chemai imwi vakunda vaRebha, zvisungei zviuno nemasaga, ungudzai, muende uko neuko pauzhowa, nokuti Marikami achaenda muutapwa, vapristi vake nemachinda ake pamwe chete.
\v 4 Unozvikudzirei mumipata, mupata wako unoyerera, iwe mukunda wekudzokera shure? Anovimba nefuma yake \add achiti\add*: Ndiani achauya kwandiri?
\v 5 Tarira, ndichauisa chityiso pamusoro pako, anoreva Ishe Jehovha wehondo, kubva kune vese vakakukomberedza, uye muchadzingwa murume umwe neumwe pamberi pake, uye hakuna achaunganidza anodzungaira.
\v 6 Zvino pashure ndichadzosa utapwa hwevana vaAmoni, anoreva Jehovha.
\p
\v 7 Pamusoro paEdhomu, anoreva seizvi Jehovha wehondo: Hakuchina uchenjeri muTemani here? Zano rapera here kune vanonzwisisa? Uchenjeri hwavo hwanyangarika here?
\v 8 Tizai, dzokai shure, garai makadzika, vagari vepaDhedhani; nokuti ndichauisa dambudziko raEsau pamusoro pake, nguva yekumushanyira kwangu.
\v 9 Kana vakohwi vemazambiringa vakasvika kwauri, havangasii mazambiringa zvekufuhurudza here? Kana mbavha \add dzikasvika\add* usiku, havangaparadzi kusvika vakwana here?
\v 10 Asi ini ndafukura Esau, ndazarura nzvimbo dzake dzechivande, kuti asagona kuzvivanza, chizvarwa chake chatapwa, nehama dzake nevavakidzani vake, iye haachipo.
\v 11 Siya nherera dzako, ini ndichadzichengeta dzichirarama, nechirikadzi dzako ngadzivimbe neni.
\p
\v 12 Nokuti anoreva seizvi Jehovha: Tarirai, avo vemutongo wavo waiva wekusanwa pamukombe vakanwa zvekunwa; zvino iwe ndiwe ucharegwa chose usingarangwi here? Haungaregwi usina mhosva, asi uchanwa zvirokwazvo.
\v 13 Nokuti ndakapika neni ndomene, anoreva Jehovha, kuti Bhozira richava chityiso, rive chishoorwa, dongo, uye chakatukwa, nemaguta aro ese achava matongo nekusingaperi.
\p
\v 14 Ndakanzwa shoko kubva kuna Jehovha, uye nhume yakatumwa pakati pemarudzi, ichiti: Unganai, muuye kuzorirwisa, uye simukirai hondo.
\v 15 Nokuti tarira, ndakakuita mudiki pakati pemarudzi, neanozvidzwa pakati pevanhu.
\v 16 Kutyisa kwako kwakunyengera, kuzvikudza kwemoyo wako, iwe ugere mumikaha yedombo, wakabata nhongonya yechikomo, kunyange ukaita dendere rako rakakwirira segondo, ndichakuburusa kubvapo, anoreva Jehovha.
\p
\v 17 NaEdhomu richaitwa chityiso, uye ani nani anopfuura pariri achashamiswa kwazvo, uye achiridzira muridzo matambudziko aro ese.
\v 18 Sepakutsindikirwa kweSodhoma neGomora nevavakidzani vawo, anoreva Jehovha, hakuna munhu achagaramo, uye hakuna mwanakomana wemunhu achagara mariri semutorwa.
\v 19 Tarira, achakwira seshumba achibva pakukukumara kwaJoridhani kurwisa ugaro hweakasimba, asi ndichamumhanyisa pakarepo kubva kwaari; zvino ndiani wakasarudzwa wandichagadza pamusoro pake? Nokuti ndiani wakaita seni? Uye ndiani achandigadzira nguva? Uye ndiani mufudzi achamira pamberi pangu?
\p
\v 20 Naizvozvo inzwai zano raJehovha raakatora kurwisa Edhomu, nechinangwa chake chaakananga kurwisa vagari veTemani: Zvirokwazvo vadikisa veboka vachavakweva, zvirokwazvo ugaro hwavo huchaparadzwa pamusoro pavo.
\v 21 Nyika inodedera ruzha rwekuwa kwavo, pakuchema ruzha rwavo rwakasvika kuGungwa Dzvuku.
\v 22 Tarira, achakwira ndokubhururuka segondo, ndokutandavadza mapapiro ake pamusoro peBhozira, zvino pazuva iro moyo wevane simba veEdhomu uchava semoyo wemukadzi pakurwadziwa kwake nemimba.
\s Chirevo pamusoro peDhamasiko
\p
\v 23 Pamusoro peDhamasiko. Hamati ranyadziswa, neAripadhi, nokuti vakanzwa mashoko akaipa, vakanyauka; kusuruvara kuri pagungwa, harigoni kunyarara.
\v 24 Dhamasiko rapera simba, rakatendeukira kutiza, kutya kwaribata, kumanikidzwa, nekushungurudzika kwaribata seanorwadziwa nemimba.
\v 25 Harina kusiiwa sei guta rekurumbidzwa, guta remufaro wangu?
\v 26 Naizvozvo majaya aro achawira munzira dzaro dzemumisha, nevarume vese vehondo vachagurwa pazuva iro, anoreva Jehovha wehondo.
\v 27 Zvino ndichabatidza moto murusvingo rweDhamasiko, uye uchaparadza mizinda yaBheni-Hadhadhi.
\s Chirevo pamusoro peKedhari neHazori
\p
\v 28 Pamusoro pKedhari nepamusoro peushe hweHazori hwakarohwa naNebhukadhirezari mambo weBhabhironi: Anoreva seizvi Jehovha: Simukai, kwirai kuKedhari, munoparadza varume vekumabvazuva.
\v 29 Vachatora matende avo nemapoka avo emakwai, maketeni avo nemidziyo, nemakamera avo vachazvitakurirako, vachadanidzira kwavari \add vachiti\add*: Zvityiso kumativi ese!
\v 30 Tizai, mudzungaire kwazvo, garai makadzika, imwi vagari veHazori, anoreva Jehovha; nokuti Nebhukadhirezari mambo weBhabhironi wakaronga zano kukurwisai, wakakufungirai mufungo wakaipa.
\v 31 Simukai, mukwire kurwisana nerudzi rwakatambarara, rwunogara rwakachengeteka, anoreva Jehovha; rwusina masuwo, rwusina zvipfigiso, rwunogara rwega.
\v 32 Zvino makamera arwo achava chakapambwa, nemapoka ezvipfuwo zvavo achava chakapambwa; uye ndichavaparadzira kumhepo dzese, vakakandwa kumakona, uye ndichauisa dambudziko ravo kubva kumativi arwo ese, anoreva Jehovha.
\v 33 Zvino Hazori richava ugaro hwemakava, nedongo kusvika rinhi narinhi, hakungagari munhumo, hakuna mwanakomana wemunhu achagara mariri semutorwa.
\s Chirevo pamusoro paEramu
\p
\v 34 Shoko raJehovha rakasvika kumuporofita Jeremiya pamusoro paEramu pakutanga kwekutonga kwaZedhekia mambo waJudha, \add richiti\add*:
\v 35 Anoreva seizvi Jehovha wehondo: Tarirai, ndichavhuna uta hwaEramu, chikurusa chesimba ravo.
\v 36 Zvino ndichauyisira mhepo ina pamusoro paEramu kubva kumigumo mina yematenga, uye ndichavaparadzira kumhepo dzese idzi, uye hakuna rudzi vakadzingwa vaEramu kwavasingasviki.
\v 37 Nokuti ndichatyisa Eramu pamberi pevavengi vake nepamberi pevanotsvaka upenyu hwake, uye ndichauisa chakaipa pamusoro pavo, kupfuta kwekutsamwa kwangu, anoreva Jehovha; zvino ndichatuma shure kwavo munondo kusvika ndavapedza.
\v 38 Zvino ndichamisa chigaro changu cheushe muEramu, uye ndichaparadza kubvapo mambo nemachinda, anoreva Jehovha.
\p
\v 39 Asi zvichaitika pakupera kwemazuva, ndichadzosa utapwa hwaEramu, anoreva Jehovha.

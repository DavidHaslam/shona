\c 3
\p
\v 1 Zvinonzi: Kana murume achirasa mukadzi wake, iye akabva kwaari ndokuva weumwe murume; achadzokazve kwaari here? Nyika iyo haingasvibiswi kwazvo here? Asi iwe wakafeva nevadikanwi vazhinji; zvakadaro dzokazve kwandiri, anoreva Jehovha.
\v 2 Simudzira meso ako kuzvikomo uone, ndepapi pausina kurarwa newe? Panzira wakavagarira semuArabhiya parenje; uye wasvibisa nyika neufeve hwako uye neuipi hwako.
\v 3 Naizvozvo mvura inopfunha yakanyimwa kwauri, nemvura yekupedzisira yaiva isipo; zvino wakava nehuma yechifeve, wakaramba kunyara.
\v 4 Kubva ikozvino haungachemi kwandiri here: Baba vangu, muri muperekedzi weudiki hwangu?
\v 5 Iye achachengeta \add hasha dzake\add* nekusingaperi here? Achachengetedza kusvika pakupedzisira here? Tarira, wakataura, wakaita zvinhu zvakaipa, ukabudirira.
\s Jehovha anodana vanhu vake kuti vadzokere kwaari
\p
\v 6 Jehovha wakatizve kwandiri nemazuva aJosiya mambo: Waona here Israeri anodzokera shure zvaakaita? Iye wakaenda kugomo rimwe nerimwe rakakwirira, nepasi pemuti umwe neumwe mutema, ndokufevapo.
\v 7 Zvino ndakati aita zvinhu zvese izvi: Dzokera kwandiri; asi haana kudzokera. Nehanzvadzi yake isakatendeka Judha wakaona.
\v 8 Zvino ndakaona, ipapo nekuda kwezvikonzero zvese Israeri wekudzokera shure zvaakaitira ufeve ndakamudzinga ndikamupa rugwaro rwekurambana, kuti hanzvadzi yavo isakatendeka, Judha, haana kutya, asi naiye wakafeva.
\v 9 Zvino zvakaitika nekuda kwekusakoshesa kwekufeva kwake kuti wakasvibisa nyika, wakapombora nemabwe nematanda.
\v 10 Zvakadaro pane zvese izvi, hanzvadzi yavo isakatendeka, Judha, haana kudzokera kwandiri nemoyo wake wese, asi nekunyengera, anoreva Jehovha.
\v 11 Zvino Jehovha wakati kwandiri: Israeri wekudzokera shure, wakazvishaisa mhosva kukunda Judha wekusatendeka.
\p
\v 12 Enda unodanidzira mashoko awa kumaodzanyemba, uti: Dzokai, Israeri wekudzokera shure, anoreva Jehovha. Handingawisiri hasha dzangu pamusoro pako, nokuti ndine nyasha, handingachengeti \add hasha dzangu\add* nekusingaperi.
\v 13 Koga ziva chitadzo chako kuti wakatadzira Mwari wako, wakaparadzira nzira dzako kuvatorwa pasi pemuti umwe neumwe mutema, uye hauna kuteerera kushoko rangu, anoreva Jehovha.
\p
\v 14 Dzokai vana vekudzokera shure, anoreva Jehovha, nokuti ini ndakazviwanisa kwamuri, uye ndichakutorai, umwe paguta rimwe, uye vaviri pamhuri, ndichikuisai Ziyoni.
\v 15 Zvino ndichakupai vafudzi zvichienderana nemoyo wangu, vachakufudzai neruzivo nekunzwisisa.
\v 16 Zvino zvichaitika kana mava vazhinji panyika, nezuva iro, anoreva Jehovha, havangati: Areka yesungano yaJehovha; zvino haingasviki pamoyo, uye havangairangariri, uye havangaishanyiri, zvisazoitikazve.
\v 17 Zvino panguva iyo vachatumidza Jerusarema chigaro cheushe chaJehovha; uye marudzi ese achaunganidzirwapo, Jerusarema, nekuda kwezita raJehovha; uye havachazofambi muukukutu hwemoyo yavo yakashata.
\v 18 Nemazuva iwayo imba yaJudha ichafamba pamwe neimba yaIsraeri, vachabuda pamwe chete kubva kunyika yekumaodzanyemba, vauye kunyika yandakapa madzibaba enyu ive nhaka yavo.
\v 19 Asi ndakati: Ndichakuisai sei pakati pevana, ndikupei nyika inoyevedza, nhaka yakanaka kwazvo yemarudzi. Zvino ndakati: Uchanditi: Baba; uye usingatsauki pakunditevera.
\p
\v 20 Zvirokwazvo, semukadzi asina kuvimbika kumurume wake, saizvozvo hamuna kuvimbika kwandiri, imwi imba yaIsraeri, anoreva Jehovha.
\v 21 Inzwi rinonzwika kumidunduru, kuchema nekunyengetera kwevana vaIsraeri; nokuti vakaminamisa nzira yavo, vakakanganwa Jehovha Mwari wavo.
\v 22 Dzokai, imwi vana vekudzokera shure, ndichapodza kudzokera shure kwenyu. Tarirai, isu tauya kwamuri, nokuti muri Jehovha Mwari wedu.
\v 23 Zvirokwazvo hazvina maturo zvinobva kumidunduru, kuwanda kwemakomo. Zvirokwazvo ruponeso rwaIsraeri rwuri kuna Jehovha Mwari wedu.
\v 24 Nokuti chinyangadzo chapedza basa remadzibaba edu kubva paudiki hwedu, makwai avo nemombe dzavo, vanakomana vavo nevanasikana vavo.
\v 25 Tinorara pasi muchinyadzo chedu, nenyadzi dzedu dzakatifukidza, nokuti takatadzira Jehovha Mwari wedu, isu nemadzibaba edu, kubva paudiki hwedu kusvika nhasi, uye hatina kuteerera shoko raJehovha Mwari wedu.
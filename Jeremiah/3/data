\c 3
\p
\v 1 Zvinonzi, Kana murume akaramba mukadzi wake, iye akabva kwaari, akanowanikwa neumwe murume, ko murume ungadzokera kwaarizve here? Ko nyika yakadai haingasvibiswi kwazvo here? Asi iwe wakafeva navadikanwi vako vazhinji; zvino woda kudzokera kwandiri ndizvo zvinotaura Jehovha.
\p
\v 2 Ringira meso ako kuzvikomo zvisina miti, uone; pavasina kupombora newe ndapapi? Wakavagarira panzira somuArabhia parenje; wasvibisa nyika nokufeva kwako nezvakaipa zvako.
\v 3 Naizvozvo wakanyimwa mvura inopfunha, nemvura yokupedzisira yakange isipo; kunyange zvakadaro wakange une huma yechifeve, ukaramba kunyadziswa.
\p
\v 4 Ko haungatangi zvino uchidana kwandiri here, uchiti, baba vangu, ndimi muperekedzi wohudiki hwangu?
\v 5 Ko uchagara akatsamwa nokusingaperi here? Uchagara nako kusvikira pakupedzisira here? Tarira, wakataura izvozvo ukaita zvinhu zvakaipa, ukazvipedzisa.
\s Jehovha anodana vanhu vake kuti vadzokere kwaari
\p
\v 6 Zvino Jehovha wakatizve kwandiri, namazuva amambo Josiya, Waona here zvakaitwa naIsraeri pakudzokera kwavo shure? Vakakwira pagomo rimwe nerimwe rakakwirira nokupinda pasi pomuti umwe neumwe mutema, ndokundofevapo.
\v 7 Zvino vakati vapedza kuita izvozvo zvese, ini ndakati, vachadzokera kwandiri, asi havana kudzokera; kwandiri nomunin'ina wavo, Judha, wokusatendeka, vakazviona.
\v 8 Zvino ndakaona kuti panguva yandakaramba VaIsraeri, vokudzokera shure, ndikavapa rugwaro rwokuvaramba nemhaka yokufeva kwavo, kunyange zvakadaro munin'ina wavo, ivo vaJudha, vokusatendeka, havana kutya; asi naivo vakanofevawo.
\v 9 Zvino nokusarangarira kwavo nyika yakasvibiswa nokufeva kwavo, vakafeva namabwe namatanda.
\v 10 Kunyange zvinhu izvi zvakadaro zvese, munin'ina wavo, Judha, havana kudzokera kwandiri nomoyo wavo wose, asi nokunyengera ndizvo zvinotaura Jehovha.
\p
\v 11 Zvino Jehovha akati kwandiri, Israeri wokudzokera shure, vakaita zvakarurama kukunda Judha wokusatendeka.
\v 12 Enda unoparidza mashoko awa kurutivi rwokumusoro, uti, Dzokai, imwi Israeri wokudzokera shure ndizvo zvinotaura Jehovha; handingakutaririyi ndakatsamwa, nokuti ndine nyasha, handingarambi ndakatsamwa nokusingaperi ndizvo zvinotaura Jehovha.
\v 13 Asi muzive zvakaipa zvenyu chete, kuti makadarikira Jehovha Mwari wenyu, mukafamba-famba muchitevera vatorwa pasi pemiti yese mitema, mukasateerera inzwi rangu ndizvo zvinotaura Jehovha.
\p
\v 14 Zvanzi naJehovha, Dzokai imwi vana vokudzokera shure, nokuti ndiri murume wenyu; ndichakutorai, umwe paguta rimwe, vaviri parudzi rumwe, ndichikuisai Ziyoni.
\p
\v 15 Ndichakupai vafudzi vanofadza moyo wangu, vachakufudzai nezivo nenjere.
\p
\v 16 Zvino kana mawanda nokuwedzerwa panyika pamazuva iwayo ndizvo zvinotaura Jehovha havangazoti, Areka yesungano yaJehovha; havangaifungi, havangairangariri, havangaitsvaki, havangaiitizve.
\v 17 Panguva iyo vachatumidza Jerusarema chigaro choushe chaJehovha; marudzi ese achaunganidzirwapo, paJerusarema, nokuda kwezita raJehovha; havachazofambi nohukukutu bwemoyo yavo yakashata.
\v 18 Namazuva iwayo imba yaJudha ichafamba pamwechete neimba yaIsraeri, vachauya pamwechete vachibva kunyika yokumusoro kunyika yandakapa madzibaba enyu ive nhaka yavo.
\p
\v 19 Asi ndakati, Ndichakuisai sei pakati pavana vangu, ndikupei nyika inofadza, nhaka yakaisvonaka yamarudzi akawanda, ndikati, Imi muchanditumidza zita rokuti, Baba vangu, hamungazotsauki pakunditevera.
\v 20 Zvanzi naJehovha, Zvirokwazvo, mukadzi sezvaanosiya murume wake achinyengera, saizvozvo imwi makandinyengera, imwi imba yaIsraeri.
\v 21 Inzwi rinonzwika kuzvikomo zvisina miti, kuchema nokunyengetera kwavana vaIsraeri; nokuti vakaminamisa nzira dzavo, vakakanganwa Jehovha Mwari wavo.
\v 22 Dzokai, imwi vana vokudzokera shure, ndichapodza kudzokera kwenyu. Tarirai, tauya kwamuri, nokuti imwi muri Jehovha Mwari wedu.
\p
\v 23 Zvirokwazvo, zvinobva kuzvikomo nemhere-mhere inobva kumakomo hazvina maturo; zvirokwazvo kuponeswa kwaIsraeri kuri kuna Jehovha Mwari wedu.
\p
\v 24 Asi chinhu chinonyangadza chakaparadza basa ramadzibaba edu kubva pahudiki bwedu, makwai avo nemombe dzavo, vanakomana vavo navanasikana vavo.
\p
\v 25 Ngativatei pasi nokunyadziswa kwedu, kunyara kwedu ngakutifukidze; nokuti takatadzira Jehovha Mwari wedu, isu namadzibaba edu, kubva pahudiki bwedu kusvikira pazuva ranhasi; hatina kuteerera inzwi raJehovha Mwari wedu.

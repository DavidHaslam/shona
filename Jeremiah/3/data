\c 3
\p
\v 1 Zvinonzi: Kana murume achirasa mukadzi wake, iye akabva kwaari ndokuva weumwe murume; achadzokera kwaari here? Nyika iyo haingasvibiswi kwazvo here? Asi iwe wakafeva nevadikanwi vazhinji; zvakadaro dzokazve kwandiri, anoreva Jehovha.
\v 2 Simudzira meso ako kuzvikomo uone, ndepapi pausina kurarwa newe? Panzira wakavagarira semuArabhiya parenje; uye wasvibisa nyika neufeve hwako uye neuipi hwako.
\v 3 Naizvozvo mvura inopfunha yakanyimwa kwauri, nemvura yekupedzisira yaiva isipo; zvino wakava nehuma yechifeve, wakaramba kunyara.
\v 4 Kubva ikozvino haungachemi kwandiri here: Baba, muri muperekedzi weudiki hwangu?
\v 5 Iye achachengeta \add hasha dzake\add* nekusingaperi here? Achachengetedza kusvika pakupedzisira here? Tarira, wakataura, wakaita zvinhu zvakaipa, ukabudirira.
\s Jehovha anodana vanhu vake kuti vadzokere kwaari
\p
\v 6 Jehovha wakatizve kwandiri nemazuva aJosiya mambo: Waona here Israeri anodzokera shure zvaakaita? Iye wakaenda kugomo rimwe nerimwe rakakwirira, nepasi pemuti umwe neumwe mutema, ndokufevapo.
\v 7 Zvino ndakati aita zvinhu zvese izvi: Dzokera kwandiri; asi haana kudzokera. Nehanzvadzi yake isakatendeka Judha wakaona.
\v 8 Zvino ndakaona, ipapo nekuda kwechikonzero Israeri wekudzokera shure chaakaitira ufeve ndakamudzinga ndikamupa rugwaro rwekurambana, kuti hanzvadzi yavo isakatendeka, Judha, haana kutya, asi naiye wakafeva.
\v 9 Zvino zvakaitika nekuda kwekusakoshesa kwekufeva kwake kuti wakasvibisa nyika, wakapombora nemabwe nematanda.
\v 10 Zvakadaro pane zvese izvi, hanzvadzi yavo isakatendeka, Judha, haana kudzokera kwandiri nemoyo wake wese, asi nekunyengera, anoreva Jehovha.
\v 11 Zvino Jehovha wakati kwandiri: Israeri wekudzokera shure, vakazvishaisa mhosva kukunda Judha wekusatendeka.
\p
\v 12 Enda unodanidzira mashoko awa kumaodzanyemba, uti: Dzokai, Israeri wekudzokera shure, anoreva Jehovha. Handingawisiri hasha dzangu pamusoro pako, nokuti ndine nyasha, handingachengeti \add hasha dzangu\add* nekusingaperi.
\v 13 Koga ziva chitadzo chako kuti wakatadzira Mwari wakoAsi muzive zvakaipa zvenyu chete, kuti makadarikira Jehovha Mwari wenyu, mukafamba-famba muchitevera vatorwa pasi pemiti yese mitema, mukasateerera inzwi rangu ndizvo zvinotaura Jehovha.
\p
\v 14 Zvanzi naJehovha: Dzokai imwi vana vokudzokera shure, nokuti ndiri murume wenyu; ndichakutorai, umwe paguta rimwe, vaviri parudzi rumwe, ndichikuisai Ziyoni.
\v 15 Ndichakupai vafudzi vanofadza moyo wangu, vachakufudzai nezivo nenjere.
\v 16 Zvino kana mawanda nokuwedzerwa panyika pamazuva iwayo ndizvo zvinotaura Jehovha havangazoti: Areka yesungano yaJehovha; havangaifungi, havangairangariri, havangaitsvaki, havangaiitizve.
\v 17 Panguva iyo vachatumidza Jerusarema chigaro choushe chaJehovha; marudzi ese achaunganidzirwapo, paJerusarema, nokuda kwezita raJehovha; havachazofambi nohukukutu hwemoyo yavo yakashata.
\v 18 Namazuva iwayo imba yaJudha ichafamba pamwe chete neimba yaIsraeri, vachauya pamwe chete vachibva kunyika yokumaodzanyemba kunyika yandakapa madzibaba enyu ive nhaka yavo.
\v 19 Asi ndakati: Ndichakuisai sei pakati pavana vangu, ndikupei nyika inofadza, nhaka yakaisvonaka yamarudzi akawanda, ndikati: Imi muchanditumidza zita rokuti, Baba vangu, hamungazotsauki pakunditevera.
\p
\v 20 Zvanzi naJehovha: Zvirokwazvo, mukadzi sezvaanosiya murume wake achinyengera, saizvozvo imwi makandinyengera, imwi imba yaIsraeri.
\v 21 Inzwi rinonzwika kuzvikomo zvisina miti, kuchema nokunyengetera kwavana vaIsraeri; nokuti vakaminamisa nzira dzavo, vakakanganwa Jehovha Mwari wavo.
\v 22 Dzokai, imwi vana vokudzokera shure, ndichapodza kudzokera kwenyu. Tarirai, tauya kwamuri, nokuti imwi muri Jehovha Mwari wedu.
\v 23 Zvirokwazvo, zvinobva kuzvikomo nemhere-mhere inobva kumakomo hazvina maturo; zvirokwazvo kuponeswa kwaIsraeri kuri kuna Jehovha Mwari wedu.
\v 24 Asi chinhu chinonyangadza chakaparadza basa ramadzibaba edu kubva pahudiki hwedu, makwai avo nemombe dzavo, vanakomana vavo navanasikana vavo.
\v 25 Ngativatei pasi nokunyadziswa kwedu, kunyara kwedu ngakutifukidze; nokuti takatadzira Jehovha Mwari wedu, isu namadzibaba edu, kubva pahudiki hwedu kusvikira pazuva ranhasi; hatina kuteerera inzwi raJehovha Mwari wedu.
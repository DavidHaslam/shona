\c 28
\s Hananiya anoparidza nhema
\p
\v 1 Zvino zvakaitika mugore iroro, pakutanga kwekutonga kwaZedhekia mambo waJudha, mugore rechina, mumwedzi weshanu, Hananiya mwanakomana waAzuri muporofita waiva weGibhiyoni wakataura kwandiri muimba yaJehovha, pamberi pemeso evapristi neevanhu vese, achiti:
\v 2 Anotaura seizvi Jehovha wehondo, Mwari waIsraeri, achiti: Ndavhuna joko ramambo weBhabhironi.
\v 3 Mukati memakore maviri akazara, ndichadzoserazve kunzvimbo ino midziyo yese yeimba yaJehovha, Nebhukadhinezari mambo weBhabhironi yaakabvisa panzvimbo ino, ndokuitakurira kuBhabhironi.
\v 4 Zvino ndichadzosera kunzvimbo ino Jekoniya mwanakomana waJehoyakimu mambo waJudha, pamwe nevatapwa vese vaJudha, vakaenda kuBhabhironi, anoreva Jehovha; ndichavhuna joko ramambo weBhabhironi.
\p
\v 5 Ipapo muporofita Jeremiya wakati kumuporofita Hananiya pamberi pemeso evapristi, uye pamberi pemeso evanhu vese vakamira muimba yaJehovha,
\v 6 Jeremiya muporofita ndokuti: Ameni, Jehovha ngaaite saizvozvo; Jehovha ngaasimbise mashoko ako awakaporofita, kudzosa midziyo yeimba yaJehovha, nevese vakatapwa, kubva kuBhabhironi kuuya kunzvimbo ino.
\v 7 Asi zvakadaro, inzwa iwe ikozvino shoko iri randinotaura munzeve dzako, uye munzeve dzevanhu vese.
\v 8 Vaporofita vakanditangira nevakakutangira kare vese vakaporofitira nyika zhinji uye ushe ukuru, zvehondo, uye zvechakaipa, uye zvehosha.
\v 9 Muporofita anoporofita zverugare, panoitika shoko remuporofita, muporofita achazikanwa kuti zvirokwazvo Jehovha wakamutuma.
\p
\v 10 Ipapo Hananiya muporofita wakabvisa joko pamutsipa wemuporofita Jeremiya, ndokurivhuna.
\v 11 Zvino Hananiya wakataura pamberi pemeso evanhu vese achiti: Anoreva seizvi Jehovha, saizvozviwo ndichavhuna joko raNebhukadhinezari mambo weBhabhironi kubva pamutsipa wemarudzi ese mukati memakore maviri akazara. Muporofita Jeremiya ndokuenda nenzira yake.
\p
\v 12 Zvino rakasvika shoko raJehovha kuna, shure kwekunge Hananiya muporofita avhuna joko pamutsipa wemuporofita Jeremiya, richiti:
\v 13 Enda unoudza Hananiya, uchiti: Anoreva seizvi Jehovha: Wavhuna majoko ematanda, asi uchaita panzvimbo yazvo majoko esimbi.
\v 14 Nokuti anoreva seizvi Jehovha wehondo, Mwari waIsraeri: Ndakaisa joko resimbi pamutsipa wemarudzi awa ese, kuti ashandire Nebhukadhinezari mambo weBhabhironi; uye achamushandira, uye ndamupawo mhuka dzesango.
\p
\v 15 Zvino Jeremiya muporofita wakati kuna Hananiya muporofita: Chinzwa zvino, Hananiya, Jehovha haana kukutuma, asi iwe unovimbisa vanhu ava nhema.
\v 16 Naizvozvo anoreva seizvi Jehovha: Ndichakurasa kubva pachiso chenyika, gore rino uchafa, nokuti wataura kupandukira Jehovha.
\v 17 Naizvozvo Hananiya muporofita wakafa mugore iroro mumwedzi wechinomwe.

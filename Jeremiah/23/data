\c 23
\s Kudzoswa kwevakasara
\p
\v 1 Nhamo kuvafudzi vanoparadza nekuparadzira makwai emafuro angu! Anoreva Jehovha.
\v 2 Naizvozvo anoreva seizvi Jehovha, Mwari waIsraeri, kupokana nevafudzi vanofudza vanhu vangu: Makaparadzira makwai angu, uye makaadzinga, uye hamuna kuashanyira, tarirai, ndichatsiva pamusoro penyu chakaipa chezviito zvenyu, anoreva Jehovha.
\v 3 Zvino ndichaunganidza vakasara vemakwai angu kubuda kunyika dzandakavadzingira, uye ndichavadzosazve kudanga ravo, uye vachabereka ndokuwanda.
\v 4 Zvino ndichagadza pamusoro pavo vafudzi vachavafudza, uye havangazotyizve, havangavhunduswi, uye havangashaiwi, anoreva Jehovha.
\s Bukira raDhavhidhi
\p
\v 5 Tarira, mazuva anouya, anoreva Jehovha, pandichasimudzira Dhavhidhi bukira rakarurama, uye mambo achatonga nekubudirira, uye achaita mutongo nekururamisira panyika.
\v 6 Pamazuva ake Judha achaponeswa, naIsraeri achagara akachengetedzeka; iri izita rake raachadanwa naro:: Jehovha Kururama Kwedu.
\p
\v 7 Naizvozvo, tarirai, mazuva anouya, anoreva Jehovha, pavasingazoti: \add Na\add*Jehovha mupenyu, wakakwidza vana vaIsraeri kubuda munyika yeEgipita.
\v 8 Asi: \add Na\add*Jehovha mupenyu, wakakwidza uye wakatungamirira chizvarwa cheimba yaIsraeri kubuda munyika yekumaodzanyemba, nekunyika dzese kwandakavadzingira, uye vachagara nyika yavo pachavo.
\s Vapristi venhema
\p
\v 9 Maererano nevaporofita, moyo wangu wakaputsika mukati mangu; mapfupa angu ese anozununguka, ndakaita sechidhakwa, semunhu wakundwa newaini, nekuda kwaJehovha, uye nekuda kwamashoko eutsvene hwake.
\v 10 Nokuti nyika izere nemhombwe; nokuti nyika inochema nekuda kwechakatukwa, mafuro erenje akaoma; uye vavariro yavo yakaipa, nesimba ravo harina kururama.
\v 11 Nokuti vese muporofita nemupristi vanomhura Jehovha; zvirokwazvo, mumba mangu ndakawana uipi hwavo, anoreva Jehovha.
\v 12 Naizvozvo nzira yavo ichava kwavari sedzinotedza murima; vachatinhwa, ndokuwiramo; nokuti ndichavauyisira chakaipa pagore rekushanyirwa kwavo, anoreva Jehovha.
\v 13 Zvino ndakaona upenzi kuvaporofita veSamariya; vakaporofita naBhaari, vakatsausa vanhu vangu Israeri.
\v 14 Asi kuvaporofita veJerusarema ndakaona chinhu chinotyisa, vanoita upombwe, uye vanofamba munhema; vanosimbisawo maoko evaiti vezvakaipa, kuti hapana umwe wakvo anodzoka kubva pauipi hwake; vese vava kwandiri seSodhoma, nevagari vayo seGomora.
\p
\v 15 Naizvozvo anoreva seizvi Jehovha wehondo maererano nevaporofita: Tarira, ndichavadyisa gavakava, ndichavanwisa mvura yenduru; nokuti kubva kuvaporofita veJerusarema kusatya Mwari kwakabudira nyika yese.
\v 16 Anoreva seizvi Jehovha wehondo: Regai kuteerera mashoko evaporofita vanoporofita kwamuri; vanokuitai musina maturo, vanotaura kuona kwemoyo wavo, kwete kubva mumuromo maJehovha.
\v 17 Vanoramba vachiti kune vanondizvidza: Jehovha wakati: Muchava nerugare; uye vanoti kune umwe neumwe anofamba achitevera yemoyo wake: Chakaipa hachingakuwira.
\p
\v 18 Nokuti ndiani wakamira parangano yaJehovha, ndokuona nekunzwa shoko rake? Ndiani wakabata shoko rake?
\v 19 Tarirai, dutu remhepo raJehovha, kutsamwa kwabuda, icho chamupupuri chinorwadza, chichawira nesimba pamusoro pevakaipa.
\v 20 Kutsamwa kwaJehovha hakungadzoki, kusvika aita, uye kusvika asimbisa ndangariro dzemoyo wake; pakuguma kwemazuva, muchanzwisisa zvekunzwisisa.
\p
\v 21 Handina kutuma vaporofita ava, zvakadaro vakamhanya; handina kutaura navo, zvakadaro vakaporofita.
\v 22 Asi dai vakamira pazano rangu, vangadai vakanzwisa vanhu vangu mashoko angu, vangadai vakavadzora panzira yavo yakaipa, nepakuita kwavo kwakaipa.
\v 23 Ndiri Mwari ari pedo here, anoreva Jehovha, uye kwete Mwari ari kure?
\v 24 Aripo here angazvivanza panzvimbo dzakavanzika wandisingazooni? Anoreva Jehovha. Handizadzi matenga nenyika here? Anoreva Jehovha.
\v 25 Ndakanzwa vaporofita zvavakareva, vanoporofita nhema muzita rangu, vachiti: Ndarota, ndarota.
\p
\v 26 Kusvika rinhi zviri mumoyo wevaporofita vanoporofita nhema? Hongu, vaporofita vekunyengerwa kwemoyo yavo?
\v 27 Vanofunga kukanganwisa vanhu vangu zita rangu nezviroto zvavo, zvavanoudza umwe neumwe wekwake, madzibaba avo sezvaakakanganwa zita rangu nekuda kwaBhaari.
\v 28 Muporofita ane chiroto, ngaarondedzere chiroto, neane shoko rangu, mgaataure shoko rangu nekutendeka. Mashanga chii kuzviyo? Anoreva Jehovha.
\v 29 Shoko rangu harina kudaro semoto here? Anoreva Jehovha; uye senyundo inoputsanya dombo kuita mapenga?
\v 30 Naizvozvo, tarira, ndinopokana nevaporofita, anoreva Jehovha, vanoba mashoko angu, umwe neumwe kune wekwake.
\v 31 Tarirai, ndinopokana nevaporofita, anoreva Jehovha, vanoshandisa ndimi ndokuti: Wati.
\v 32 Tarira, ndinopokana nevanoporofita zhiroto zvenhema, anoreva Jehovha, ndokuzvireva, ndokutsausa vanhu vangu nenhema dzavo, uye nekuzvirumbidza kwavo, zvakadaro handina kutongovatuma, uye handina kuvaraira, naizvozvo havangabatsiri vanhu ava, anoreva Jehovha.
\v 33 Zvino kana vanhu ava, kana muporofita kana mupristi, vakakubvunza, vachiti: Mutoro waJehovha chii? Ipapo uchati kwavari: Mutoro rudzii? Kuti ndichakusiyai, anoreva Jehovha.
\v 34 Zvino maererano nemuporofita, nemupristi, nevanhu, avo vachati: Mutoro waJehovha; ndicharanga munhu uyo neimba yake.
\v 35 Muchati umwe neumwe kune, uye umwe neumwe kuhama yake: Jehovha wakapindure\add i,\add* uye Jehovha wakataurei?
\v 36 Asi musazorevazwe mutoro waJehovha, nokuti shoko remunhu umwe neumwe richava mutoro wake, nokuti anenge apidigura mashoko aMwari mupenyu, aJehovha wehondo Mwari wedu.
\v 37 Zvino uchareva seizvi kumuporofita: Jehovha wakakupindurei?, Jehovha wakataurei?
\v 38 Asi kana muchiti: Mutoro waJehovha; naizvozvo anoreva seizvi Jehovha: Nokuti makataura shoko iri \add muchiti\add*: Mutoro waJehovha; uye ndakatuma kwamuri ndichiti: Hamungati: Mutoro waJehovha;
\v 39 naizvozvo tarirai, ini, iyeni ndichakukanganwai kwazvo, uye ndichakusiyai, neguta randakakupai, nemadzibaba ndichakukanganwai chose, ndichakurasi ai kure neni, imi, neguta randakakupai imwi namadzibaba enyu;
\v 40 ndichauisa pamusoro penyu kushoorwa kusingaperi, nokunyadziswa kusingaperi, zvisingazokanganikwi.

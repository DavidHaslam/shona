\c 23
\s Kudzoswa kwevakasara
\p
\v 1 Nhamo kuvafudzi vanoparadza nekuparadzira makwai emafuro angu! Anoreva Jehovha.
\v 2 Naizvozvo anoreva seizvi Jehovha, Mwari waIsraeri, kupokana nevafudzi vanofudza vanhu vangu: Makaparadzira makwai angu, uye makaadzinga, uye hamuna kuashanyira, tarirai, ndichatsiva pamusoro penyu chakaipa chezviito zvenyu, anoreva Jehovha.
\v 3 Zvino ndichaunganidza vakasara vemakwai angu kubuda kunyika dzandakavadzingira, uye ndichavadzosazve kudanga ravo, uye vachabereka ndokuwanda.
\v 4 Zvino ndichagadza pamusoro pavo vafudzi vachavafudza, uye havangazotyizve, havangavhunduswi, uye havangashaiwi, anoreva Jehovha.
\s Bukira raDhavhidhi
\p
\v 5 Tarira, mazuva anouya, anoreva Jehovha, pandichasimudzira Dhavhidhi bukira rakarurama, uye mambo achatonga nekubudirira, uye achaita mutongo nekururamisira panyika.
\v 6 Pamazuva ake Judha achaponeswa, naIsraeri achagara akachengetedzeka; iri izita rake raachadanwa naro: Jehovha Kururama Kwedu.
\p
\v 7 Naizvozvo, tarirai, mazuva anouya, anoreva Jehovha, pavasingazoti: \add Na\add*Jehovha mupenyu, wakakwidza vana vaIsraeri kubuda munyika yeEgipita.
\v 8 Asi: \add Na\add*Jehovha mupenyu, wakakwidza uye wakatungamirira chizvarwa cheimba yaIsraeri kubuda munyika yekumaodzanyemba, nekunyika dzese kwandakavadzingira, uye vachagara nyika yavo pachavo.
\s Vaporofita venhema vanotukwa
\p
\v 9 Maererano nevaporofita, moyo wangu wakaputsika mukati mangu; mapfupa angu ese anozununguka, ndakaita semunhu wakabatwa, semunhu wakundwa newaini, nekuda kwaJehovha, uye nekuda kwemashoko ake matsvene.
\v 10 Nokuti nyika izere nemhombwe; nokuti nyika inochema nemhaka yekutuka, mafuro erenje akaoma; zvavanovavarira zvakaipa zvavo, simba ravo harizakarurama.
\v 11 Nokuti muporofita nomupristi vese vanomhura Jehovha; zvirokwazvo, mumba mangu ndakawana zvakaipa zvavo, ndizvo zvinotaura Jehovha.
\v 12 Naizvozvo nzira yavo ichava kwavari senzvimbo dzinotedza murima; vachatinhwa, ndokuwiramo; nokuti ndichavauyisira zvakaipa pagore rokurohwa kwavo, ndizvo zvinotaura Jehovha.
\v 13 Ndakaona hupenzi kuvaporofita veSamariya; vakaporofita naBhaari, vakashatisa vanhu vangu Israeri.
\v 14 Kuvaporofita veJerusarema ndakaonawo chinhu chinonyangadza, vanoita hupombwe, nokufamba nenhema; vanosimbisa maoko avanoita zvakaipa, naizvozvo hakuna neumwe unodzoka pazvakaipa zvake; vese vava kwandiri seSodhoma, navagerepo seGomora.
\p
\v 15 Naizvozvo zvanzi naJehovha wehondo pamusoro pavaporofita: Tarirai, ndichavadyisa gavakava, ndichavamwisa mvura yenduru; nokuti kumhura Jehovha kwakabuda kuvaporofita veJerusarema kukaenda kunyika yese.
\v 16 Zvanzi naJehovha wehondo: Regai kuteerera mashoko avaporofita vanokuporofitirai; vanokudzidzisai zvisina maturo, vanotaura zvavakaona pamoyo yavo, zvisati zviri izvo zvinobuda mumuromo waJehovha.
\v 17 Vanoramba vachiti kuna vanondizvidza, Jehovha wakati: Muchava norugare; uye kunomumwe neumwe unofamba nohukukutu hwomoyo wake, vanoti: Hakune chakaipa chingakuwira.
\p
\v 18 Nokuti ndiani wakamira parangano yaJehovha, akaona nokunzwa shoko rake? Ndiani wakateerera akanzwa shoko rake?
\v 19 Tarirai, dutu remhepo raJehovha, iko kutsamwa kwake, rabuda, zvirokwazvo dutu rechamupupuri; richamonereka pamisoro yavakaipa.
\v 20 Kutsamwa kwaJehovha hakungadzoki, kusvikira azviita, apedza ndangariro dzomoyo wake; pamazuva okupedzisira muchazvinzwisisa kwazvo.
\p
\v 21 Ini handina kutuma vaporofita ava, kunyange zvakadaro vakamhanya; ini handina kutaura navo, kunyange zvakadaro vakaporofita.
\v 22 Asi dai vakange vamira parangano yangu, vangadai vakanzwisa vanhu vangu mashoko angu, vakavadzora panzira yavo yakaipa, napazvakaipa zvamabasa avo.
\v 23 Ko ini ndiri Mwari uri pedo, ndisati ndiri Mwari uri kure here? Ndizvo zvinotaura Jehovha.
\v 24 Ko munhu uripo ungavanda panzvimbo dzisingazikamwi, ini ndikasamuona here? Ndizvo zvinotaura Jehovha. Ko ini handizadzi denga nenyika here? Ndizvo zvinotaura Jehovha.
\v 25 Ndakanzwa zvakarehwa navaporofita, vanoporofita nhema muzita rangu, vachiti: Ndarota hope, ndarota hope.
\p
\v 26 Ko izvi zvichavapo pamoyo yavaporofita vanoporofita nhema kusvikira rinhi, ivo vaporofita vezvinonyengera zvemoyo yavo?
\v 27 Ivo, vanofunga kukanganisa vanhu vangu zita rangu nokurota kwavo, kwavanoudza umwe neumwe hama yake, madzibaba avo sezvavakakanganwa zita rangu nokunamata Bhaari.
\v 28 Muporofita, wakarota, ngaaudze kurota kwake; uneshoko rangu, ngaataure shoko rangu nokutendeka. Mashanga nezviyo zvakaenzana pai? Ndizvo zvinotaura Jehovha.
\v 29 Shoko rangu harina kudaro here, semoto? Anoreva Jehovha; uye senyundo inoputsanya dombo here?
\v 30 Naizvozvo, tarirai, ndizvo zvinotaura Jehovha, handina hukama navaporofita, vanoba mashoko angu umwe neumwe kunowokwake.
\v 31 Tarirai, ndizvo zvinotaura Jehovha, handina hukama navaporofita, vanoreva namarimi avo, vachiti: Ndiye unodaro.
\v 32 Tarirai, ndizvo zvinotaura Jehovha, handina hukama navanoporofita kurota kwavo kwenhema, vachiudza vamwe, vachirasi isa vanhu vangu nenhema dzavo uye nokuzvirumbidza kwavo kusina maturo; kunyange zvakadaro handina kuvatuma, kana kuvaraira; uye havatongobatsiri vanhu ava, ndizvo zvinotaura Jehovha.
\v 33 Zvino kana vanhu ava, kana muporofita kana mupristi, vakakubvunza, vachiti: Chirevo chaJehovha ndechipiko? Ipapo uti kwavari: Chirevo chei! Ini ndichakurasai, ndizvo zvinotaura Jehovha.
\v 34 Kana ari muporofita, kana mupristi, kana vanhu, kana vachiti: Chirevo chaJehovha; ndicharova munhu uyo neimba yake.
\v 35 Ndizvo zvamunofanira kuti, umwe neumwe kunowokwake, neumwe nomumwe kuhama yake, Jehovha wakapindurei? Jehovha wakataurei?
\v 36 Musazoti chirevo chaJehovha; nokuti shoko romunhu umwe neumwe ndicho chirevo chake; nokuti makakanganisa mashoko aMwari mupenyu, aJehovha wehondo, Mwari wedu.
\v 37 Uti kumuporofita, Jehovha wakakupindurei? Jehovha wakataurei?
\v 38 Asi kana mukati: Chirevo chaJehovha; zvanzi naJehovha: Zvamunoreva shoko iri, muchiti: Chirevo chaJehovha, ini zvandakatuma shoko kwamuri ndichiti: Musati, chirevo chaJehovha;
\v 39 naizvozvo tarirai, ndichakukanganwai chose, ndichakurasi ai kure neni, imi, neguta randakakupai imwi namadzibaba enyu;
\v 40 ndichauisa pamusoro penyu kushoorwa kusingaperi, nokunyadziswa kusingaperi, zvisingazokanganikwi.

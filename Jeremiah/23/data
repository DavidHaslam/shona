\c 23 Vafudzi vasina kutendeka 23Vane nhamo vafudzi vanopara- dza nokuparadzira makwai ama furo angu! Ndizvo zvinotaura Jehovha. 2 Naizvozvo zvanzi naJehovha, Mwari waIsiraeri, pamusoro pavafudzi vanofudza vanhu vangu, "Makaparadzira makwai angu, mukaadzinga, mukasaatarira; tarirai, ndichakurovai nokuda kwezvakaipa zvamabasa enyu ndizvo zvinotaura Jehovha. 3 Ndichaunganidza vakasara vamakwai angu kunyika dzose kwandakanga ndaadzingira, ndichaadzosera kumafuro awo; achaberekana nokuwanda. 4 Ndichaagadzira vafudzi vanoafudza; haangazotyi kana kuvhunduswa, hakuna nerimwe ringashaikwa ndizvo zvinotaura Jehovha." Bukira raDhavhidhi 5 "Tarirai," ndizvo zvinotaura Jehovha, "Mazuva achauya, andichamutsira Dhavhidhi bukira rakarurama, iye uchabata ushe ari mambo, uchaita nohuchenjeri nokururama achiita zvakarurama panyika. 6 "Pamazuva ake Judha vachaponeswa, naIsiraeri vachagara vakachengetwa; zita rake raachatumidzwa ndireri, `Jehovha ndiye kururama kwedu.' 7 "Naizvozvo, tarirai, ndizvo zvinotaura Jehovha mazuva anouya, avasingazoti, `NaJehovha mupenyu, wakabudisa vana valsiraeri munyika yeIjipiti;' 8 asi, `NaJehovha mupenyu, wakabudisa rudzi rweimba yaIsiraeri munyika yokumusoro, achivaperekedza, nomunyika dzose kwandakanga ndavadzingira. Ivo vachagara munyika yavo.' " Vaporofita venhema vanotukwa 9 Kana vari vaporofita, mwoyo wangu wakaputsika mukati mangu; mapfupa angu ose anozununguka, ndakaita somunhu wakabatwa, somunhu wakundwa newaini, nokuda kwaJehovha, uye nokuda kwamashoko ake matsvene. 10 Nokuti nyika izere nemhombwe; nokuti nyika inochema nemhaka yokutuka, mafuro erenje akaoma; zvavanovavarira zvakaipa, simba ravo harizakarurama. " "Nokuti vaporofita navapristi vose vanomhura Jehovha; zvirokwazvo, mumba mangu ndakawana zvakaipa zvavo, ndizvo zvinotaura Jehovha. 12 "Naizvozvo nzira yavo ichava kwavari senzvimbo dzinotedza murima; vachatinhwa, ndokuwiramo; nokuti ndichavauyisira zvakaipa pagore rokurohwa kwavo, ndizvo zvinotaura Jehovha. 13 Ndakaona hupenzi kuvaporofita veSamaria; vakaporofita naBhaari, vakatashisa vanhu vangu Isiraeri. 14Kuvaporofita veJerusaremu ndakaonawo chinhu chinonyangadza, vanoita hupombwe, nokufamba nenhema; vanosimbisa maoko avanoita zvakaipa, naizvozvo hakuna nomumwe unodzoka pazvakaipa zvake; vose vava kwandiri seSodhoma, navagerepo seGomora. 15 "Naizvozvo zvanzi naJehovha wehondo pamusoro pavaporofita, `Tarirai, ndichavadyisa gavakava, ndichavanwisa mvura yenduru; nokuti kumhura Jehovha kwakabuda kuvaporofita veJerusaremu kukaenda kunyika yose.' " 16 Zvanzi naJehovha wehondo, "Regai kuterera mashoko avaporofita vanokuporofiterai; vanokudzidzisai zvisina maturo, vanotaura zvavakaona pamwoyo yavo, zvisati zviri izvo zvinobuda mumuromo waJehovha." 17 Vanoramba vachiti kuna vanondizvidza, Jehovha wakati, "Muchava norugare; uye kunomumwe nomumwe unofamba nohukukutu hwomwoyo wake, vanoti, `Hakune chakaipa chingakuwira.' 18 "Nokuti ndiani wakamira parangano yaJehovha, akaona nokunzwa shoko rake? Ndiani wakaterera akanzwa shoko rake? 19 Tarirai, dutu remhepo raJehovha, iko kutsamwa kwake, rabuda, zvirokwazvo dutu rechamupupuri; richamonereka pamisoro yavakaipa. 2Â° Kutsamwa kwaJehovha hakungadzoki, kusvikira azviita, apedza ndangariro dzomwoyo wake; pamazuva okupedzisira muchazvinzwisisa kwazvo." 21 "ini handina kutuma vaporofita ava, kunyange zvakadaro vakamhanya; ini handina kutaura navo, kunyange zvakadaro vakaporofita. 22 "Asi dai vakanga vamira parangano yangu, vangadai vakanzwisa vanhu vangu mashoko angu, vakavadzora panzira yavo yakaipa, napazvakaipa zvamabasa avo. 23 "Ko ini ndiri Mwari uri pedyo, ndisati ndiri Mwari uri kure here? Ndizvo

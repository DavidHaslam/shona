\c 23
\s Kudzoswa kwevakasara
\p
\v 1 Nhamo kuvafudzi vanoparadza nekuparadzira makwai emafuro angu! Anoreva Jehovha.
\v 2 Naizvozvo anoreva seizvi Jehovha, Mwari waIsraeri, kupokana nevafudzi vanofudza vanhu vangu: Makaparadzira makwai angu, uye makaadzinga, uye hamuna kuashanyira, tarirai, ndichatsiva pamusoro penyu chakaipa chezviito zvenyu, anoreva Jehovha.
\v 3 Zvino ndichaunganidza vakasara vemakwai angu kubuda kunyika dzandakavadzingira, uye ndichavadzosazve kudanga ravo, uye vachabereka ndokuwanda.
\v 4 Zvino ndichagadza pamusoro pavo vafudzi vachavafudza, uye havangazotyizve, havangavhunduswi, uye havangashaiwi, anoreva Jehovha.
\s Bukira raDhavhidhi
\p
\v 5 Tarira, mazuva anouya, anoreva Jehovha, pandichasimudzira Dhavhidhi bukira rakarurama, uye mambo achatonga nekubudirira, uye achaita mutongo nekururamisira panyika.
\v 6 Pamazuva ake Judha achaponeswa, naIsraeri achagara akachengetedzeka; iri izita rake raachadanwa naro: Jehovha Kururama Kwedu.
\p
\v 7 Naizvozvo, tarirai, mazuva anouya, anoreva Jehovha, pavasingazoti: \add Na\add*Jehovha mupenyu, wakakwidza vana vaIsraeri kubuda munyika yeEgipita.
\v 8 Asi: \add Na\add*Jehovha mupenyu, wakakwidza uye wakatungamirira chizvarwa cheimba yaIsraeri kubuda munyika yekumaodzanyemba, nekunyika dzese kwandakavadzingira, uye vachagara nyika yavo pachavo.
\s Vaporofita venhema vanotukwa
\p
\v 9 Maererano nevaporofita, moyo wangu wakaputsika mukati mangu; mapfupa angu ese anozununguka, ndakaita semunhu wakabatwa, semunhu wakundwa newaini, nekuda kwaJehovha, uye nekuda kwemashoko ake matsvene.
\v 10 Nokuti nyika izere nemhombwe; nokuti nyika inochema nemhaka yekutuka, mafuro erenje akaoma; zvavanovavarira zvakaipa zvavo, simba ravo harizakarurama.
\v 11 Nokuti muporofita nemupristi vese vanomhura Jehovha; zvirokwazvo, mumba mangu ndakawana zvakaipa zvavo, anoreva Jehovha.
\v 12 Naizvozvo nzira yavo ichava kwavari senzvimbo dzinotedza murima; vachatinhwa, ndokuwiramo; nokuti ndichavauyisira zvakaipa pagore rekurohwa kwavo, anoreva.
\v 13 Ndakaona hupenzi kuvaporofita veSamariya; vakaporofita naBhaari, vakashatisa vanhu vangu Israeri.
\v 14 Kuvaporofita veJerusarema ndakaonawo chinhu chinonyangadza, vanoita hupombwe, nekufamba nenhema; vanosimbisa maoko evanoita zvakaipa, naizvozvo hakuna neumwe unodzoka pazvakaipa zvake; vese vava kwandiri seSodhoma, nevagerepo seGomora.
\p
\v 15 Naizvozvo anoreva seizvi Jehovha wehondo maererano nevaporofita: Tarirai, ndichavadyisa gavakava, ndichavanwisa mvura yenduru; nokuti kumhura Jehovha kwakabuda kuvaporofita veJerusarema kukaenda kunyika yese.
\v 16 Anoreva Jehovha wehondo: Regai kuteerera mashoko evaporofita vanokuporofitirai; vanokuitai zvisina maturo, vanotaura zvavakaona pamoyo yavo, zvisati zviri izvo zvinobuda mumuromo waJehovha.
\v 17 Vanoramba vachiti kuna vanondizvidza, Jehovha wakati: Muchava nerugare; uye kune umwe neumwe unofamba neukukutu hwemoyo wake, vanoti: Hakune chakaipa chingakuwira.
\p
\v 18 Nokuti ndiani wakamira parangano yaJehovha, akaona nekunzwa shoko rake? Ndiani wakateerera akanzwa shoko rake?
\v 19 Tarirai, dutu remhepo raJehovha, iko kutsamwa rabuda, zvirokwazvo dutu rechamupupuri; richamonereka pamisoro yevakaipa.
\v 20 Kutsamwa kwaJehovha hakungadzoki, kusvikira azviita, apedza ndangariro dzemoyo wake; pamazuva ekupedzisira muchazvinzwisisa kwazvo.
\p
\v 21 Ini handina kutuma vaporofita ava, kunyange zvakadaro vakamhanya; ini handina kutaura navo, kunyange zvakadaro vakaporofita.
\v 22 Asi dai vakange vamira parangano yangu, vangadai vakanzwisa vanhu vangu mashoko angu, vakavadzora panzira yavo yakaipa, nepazvakaipa zvemabasa avo.
\v 23 Ko ini ndiri Mwari uri pedo, ndisati ndiri Mwari uri kure here? Anoreva Jehovha.
\v 24 Ko munhu uripo ungavanda panzvimbo dzisingazikanwi, ini ndikasamuona here? Anoreva Jehovha. Ko ini handizadzi matenga nenyika here? Anoreva Jehovha.
\v 25 Ndakanzwa zvakarehwa nevaporofita, vanoporofita nhema muzita rangu, vachiti: Ndarota hope, ndarota hope.
\p
\v 26 Ko izvi zvichavapo pamoyo yevaporofita vanoporofita nhema kusvikira rinhi, ivo vaporofita vezvinonyengera zvemoyo yavo?
\v 27 Ivo, vanofunga kukanganisa vanhu vangu zita rangu nekurota kwavo, kwavanoudza umwe neumwe hama yake, madzibaba avo sezvavakakanganwa zita rangu nekunamata Bhaari.
\v 28 Muporofita, wakarota, ngaaudze kurota kwake; une shoko rangu, ngaataure shoko rangu nekutendeka. Mashanga nezviyo zvakaenzana pai? Anoreva Jehovha.
\v 29 Shoko rangu harina kudaro here, semoto? Anoreva Jehovha; uye senyundo inoputsanya dombo here?
\v 30 Naizvozvo, tarirai, anoreva Jehovha, handina hukama nevaporofita, vanoba mashoko angu umwe neumwe kune wekwake.
\v 31 Tarirai, anoreva Jehovha, handina hukama nevaporofita, vanoreva nemarimi avo, vachiti: Ndiye unodaro.
\v 32 Tarirai, anoreva Jehovha, handina hukama nevanoporofita kurota kwavo kwenhema, vachiudza vamwe, vachirasisa vanhu vangu nenhema dzavo uye nekuzvirumbidza kwavo kusina maturo; kunyange zvakadaro handina kuvatuma, kana kuvaraira; uye havatongobatsiri vanhu ava, anoreva Jehovha.
\v 33 Zvino kana vanhu ava, kana muporofita kana mupristi, vakakubvunza, vachiti: Chirevo chaJehovha ndechipiko? Ipapo uti kwavari: Chirevo chei! Ini ndichakurasai, anoreva Jehovha.
\v 34 Kana ari muporofita, kana mupristi, kana vanhu, kana vachiti: Chirevo chaJehovha; ndicharova munhu uyo neimba yake.
\v 35 Ndizvo zvamunofanira kuti, umwe neumwe kune wekwake, neumwe neumwe kuhama yake, Jehovha wakapindurei? Jehovha wakataurei?
\v 36 Musazoti chirevo chaJehovha; nokuti shoko reomunhu umwe neumwe ndicho chirevo chake; nokuti makakanganisa mashoko aMwari mupenyu, aJehovha wehondo, Mwari wedu.
\v 37 Uti kumuporofita, Jehovha wakakupindurei? Jehovha wakataurei?
\v 38 Asi kana mukati: Chirevo chaJehovha; zvanzi naJehovha: Zvamunoreva shoko iri, muchiti: Chirevo chaJehovha, ini zvandakatuma shoko kwamuri ndichiti: Musati, chirevo chaJehovha;
\v 39 naizvozvo tarirai, ndichakukanganwai chose, ndichakurasi ai kure neni, imi, neguta randakakupai imwi namadzibaba enyu;
\v 40 ndichauisa pamusoro penyu kushoorwa kusingaperi, nokunyadziswa kusingaperi, zvisingazokanganikwi.

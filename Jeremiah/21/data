\c 21
\s Jeremiya anoporofita kuti Jerusarema richaparadzwa
\p
\v 1 Shoko, rakasvika kuna Jeremiya kubva kuna Jehovha mambo Zedhekiya paakatuma kwaari Pashuri mwanakomana waMarikija, naZefaniya mwanakomana waMaaseya mupristi, achiti:
\v 2 Tibvunzire hako kuna Jehovha, nokuti Nebhukadhirezari mambo weBhabhironi anoita hondo nesu, zvimwe Jehovha angatiitira zvinoenderana nemabasa ake anoshamisa, kuti akwire kubva kwatiri.
\p
\v 3 Zvino Jeremiya wakati kwavari: Muchareva seizvi kuna Zedhekiya:
\v 4 Anoreva seizvi Jehovha Mwari waIsraeri: Tarira, ndichadzosa zvombo zvehondo zviri mumaoko ako, zvaunorwisa nazvo mambo weBhabhironi neVaKaradhiya vanokukombai kunze kwemasvingo, uye ndichavaunganidza pakati peguta rino:
\v 5 Zvino ini ndomene ndichakurwisa neruoko rwakatandavadzwa, uye neruoko rwune simba, uye mukutsamwa nemukupfuta uye nehasha huru.
\v 6 Zvino ndicharova vagari vemuguta rino, munhu pamwe nechipfuwo, vachafa nekuda kwedenda guru.
\v 7 Zvino pashure, anoreva Jehovha, ndichapa Zedhekia mambo waJudha, nevaranda vake, nevanhu, vakasara muguta rino, padenda, nepamunondo, nepanzara, muruoko rwaNebhukadhirezari mambo weBhabhironi, nemuruoko rwvavengi vavo, nemuruoko rweavo vanotsvaka upenyu hwavo, uye achavarova nekwakapinza kwemunondo, uye haangavaregi kana kuvanzwira tsitsi, kana kuvanzwira ngoni.
\p
\v 8 Zvino uchati kuvana ava: Anoreva seizvi Jehovha: Tarira, ndakaisa pamberi pako nzira yeupenyu nenzira yerufu.
\v 9 Anosara muguta rino achafa nemunondo, uye nenzara, uye nedenda, asi anobuda ndokuwira kuVaKaradhiya vanokukombai, iye uchararama, upenyu hwake huchava chakapambwa kwaari.
\v 10 Nokuti ndakaisa chiso changu kurwisana neguta rino nechakaipa, kwete nechakanaka, anoreva Jehovha; richapiwa muruoko rwamambo weBhabhironi, iye acharipisa nemoto.
\p
\v 11 Zvino maererano neimba yamambo waJudha, inzwai shoko raJehovha:
\v 12 Imwi imba yaDhavhidhi, anoreva seizvi Jehovha: Tongai mutongo mangwanani, uye nunurai wakatapwa kubva muruoko rwemumanikidzi, zvimwe kupfuta kwangu kungabuda semoto ndokupisa zvekuta hapana angadzima nokuda kwekuipa kwezviito zvako.
\v 13 Tarira, ndinorwisana newe, iwe mugari wemumupata, ibwe remubani, anoreva Jehovha, anoreva Jehovha; imwi munoti: Ndiyani achaburuka kutirwisa? Kana ndiyani angapinda panzvimbo dzedu dzekugara?
\v 14 Asi ndichakurangai zvichienderana nezvibereko zvezviito zvenyu, anoreva Jehovha, uye ndichabatidza moto mumasango aro, uye uchapedza zvinhu zvese zvakaripoteredza.

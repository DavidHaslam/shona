\c 21
\s Jeremiya anoporofita kuti Jerusarema richaparadzwa
\p
\v 1 Shoko, rakasvika kuna Jeremiya kubva kuna Jehovha mambo Zedhekiya paakatuma kwaari Pashuri mwanakomana waMarikija, naZefaniya mwanakomana waMaaseya mupristi, achiti:
\v 2 Tibvunzire hako kuna Jehovha, nokuti Nebhukadhirezari mambo weBhabhironi anoita hondo nesu, zvimwe Jehovha angatiitira zvinoenderana nemabasa ake anoshamisa, kuti akwire kubve kwatiri.
\p
\v 3 Zvino Jeremiya wakati kwavari: Muchareva seizvi kuna Zedhekia:
\v 4 Anoreva seizvi Jehovha Mwari waIsraeri: Tarira, ndichadzosa zvombo zvehondo zviri mumaoko ako, zvaunorwisa nazvo mambo weBhabhironi neVaKaradhiya vanokukombai kunze mukati meguta rino:
\v 5 Ini ndimene ndicharwa nemwi nechanza chakatandavadzwa noruoko rune simba, nokutsamwa nehasha, neshungu kwadzo.
\v 6 Ndicharova vagere muguta rino, vanhu nezvipfuwo zvese; zvichafa nehosha yakaipa.
\v 7 Pashure ndizvo zvinotaura Jehovha ndichaisa Zedhekia mambo waJudha, navaranda vake navanhu vake, ivo vakasara muguta rino, vakapukunyuka pahosha, napamunondo, napanzara, mumaoko aNebhukadhirezari mambo weBhabhironi, nomumaoko avavengi vavo, nomumaoko avanotsvaka kuvauraya; iye uchavarova nomunondo unopinza, haangavaregi, kana kuvanzwira tsitsi, kana kuva nenyasha navo.
\p
\v 8 Iwe uti kuvanhu ava: Zvanzi naJehovha: Tarirai, ndinoisa pamberi penyu nzira yohupenyu nenzira yorufu.
\v 9 Ani nani unorambira muguta rino uchaurawa nomunondo nenzara nehosha; asi ani nani unobuda akaenda kuVaKaradhiya vanokukombai, iye uchararama, hupenyu hwake huchava kwaari chinhu chaakapamba.
\v 10 Nokuti zvanzi naJehovha: Ndakarinzira guta rino chiso changu kuti ndiriitire zvakaipa, ndirege kuriitira zvakanaka; richaiswa mumaoko amambo weBhabhironi, iye ucharipisa nomoto.
\p
\v 11 Zvino kana iri imba yamambo waJudha, inzwai shoko raJehovha:
\v 12 Nhai imba yaDhavhidhi ndizvo zvinotaura Jehovha tongai zvakarurama mangwanani, murwire wakabirwa muruoko rwounomumanikidza, kuti kutsamwa kwangu kurege kubuda somoto, kuchipfuta kusina ungakudzima, nokuda kwezvakaipa zvamabasa enyu.
\v 13 Tarira, ndine mhosva newe, iwe ugere mumupata, padombo romubani ndizvo zvinotaura Jehovha; imi, munoti: Ndiani uchapinda mudzimba dzedu?
\v 14 Ndichakurovai zvakaenzana nezvibereko zvamabasa enyu ndizvo zvinotaura Jehovha; ndichabatidza moto mudondo raro, uchapedza zvese zvakaripoteredza.
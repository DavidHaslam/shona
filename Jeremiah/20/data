\c 20
\s Jeremiya anosungwa nekurohwa nemupristi Pashuri
\p
\v 1 Zvino Pashuri mwanakomana waImeri mupristi, waivawo mutariri mukuru muimba yaJehovha wakanzwa kuti Jeremiya wakaporofita zvinhu izvi.
\v 2 Ipapo Pashuri wakarova muporofita Jeremiya, ndokumuisa mumatanda aiva pasuwo rekumusoro raBhenjamini, raiva muimba yaJehovha.
\v 3 Zvino zvakaitika chifume, kuti Pashuri akabudisa Jeremiya kubva mumatanda. Jeremiya ndokuti kwaari: Jehovha haana kukutumidza zita rako Pashuri, asi Magorimisabhibhi.
\v 4 Nokuti anoreva seizvi Jehovha: Tarira, ndichakuita chinhu chinotyisa kwauri pachako, nekushamwari dzako dzese, uye vachawa nemunondo wevavengi vavo, uye meso ako achaona, uye ndichapa Judha wese muruoko rwamambo weBhabhironi, uye iye uchavatapira kuBhabhironi, nekuvauraya nemunondo.
\v 5 Uyezve, ndichaisa fuma yese yeguta iri, nebasa raro rese, nezvinokosha zvaro zvese, nefuma yese yamambo waJudha, ndichapa muruoko rwevavengi vavo, ivo vachavapamba ndokuvatora, ndokuvauisa kuBhabhironi.
\v 6 Newe Pashuri, nemwi mese vagari veimba yako, muchaenda muutapwa, uye uchauya kuBhabhironi, ndokufako, ndokuvigwako, iwe neshamwari dzako dzese vawakaporofitera nhema.
\p
\v 7 Jehovha, makandigombedzera, zvino ndakagombedzereka, mune simba kundipfuura, makakunda, ini ndiri mukusekwa zuva nezuva, umwe neumwe anondinyomba.
\v 8 Nokuti pese pandinotaura, ndinochema, ndinodanidzira mhirizhonga nemharadzo, nokuti shoko raJehovha rakaitwa chinoshoorwa kwandiri, nechiseko zuva nezuva.
\v 9 Zvino ndakati: Handichamurangariri, kana kutaurazve muzita rake, asi muhana yangu maiva nemoto unopfuta wakapfigirwa mumapfupa angu, uye ndaiva ndaneta nekutsungirira, uye ndaiva ndisisagoni.
\v 10 Nokuti ndakanzwa kunyeya kwevazhinji, kutya kumativi ese, \add vachiti:\add* Revai, nesu tichazvireva\add , \add*vane rugare neni vakarindira kugumburwa kwangu, \add vachiti:\add* Zvimwe achakwezvewa tigomukunda, uye tichtsiva tsvivo yedu kwaari.
\v 11 Asi Jehovha aneni semhare inotyisa, naizvozvo vadzingiriri vangu vachagumburwa, uye havangakundi, vachanyadziswa kwazvo, nokuti havangabudiriri; chinyadzo chekusingaperi chisingazokanganikwi.
\v 12 Asi imwi Jehovha wehondo, munoedza vakarurama, munoona itsvo nemoyo, ngandione tsivo yenyu kwavari; nokuti ndakazarura nyaya yangu kwamuri.
\v 13 Imbirai Jehovha, rumbidzai Jehovha; nokuti wakanunura mweya weanoshaiwa paruoko rwevaiti vezvakaipa.
\p
\v 14 Ngaritukwe zuva randakaberekwa naro, zuva mai ravakandibereka naro ngarirege kuropafadzwa.
\v 15 Ngaatukwe anouisa shoko kuna baba vangu, achiti: Waberekerwa mwanakomana, achivafadza kwazvo.
\v 16 Zvino munhu uyo ngaave semaguta Jehovha aakapidigura, akasazvidemba, uye ngaanzwe kuchema mangwanani nekudanidzira pamasikati makuru.
\v 17 Nokuti haana kundiuraya kubva muchizvaro, namai vangu vakava rinda rangu, nechizvaro chake chirambe chakazvitakura.
\v 18 Ndakabudireiko pachizvaro, kuti ndione kutambudzika nekuchema, kuti mazuva angu apere pakunyadziswa?
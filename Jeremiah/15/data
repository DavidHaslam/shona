\c 15
\p
\v 1 Zvino Jehovha wakati kwandiri: Kunyange kwanga kumire pamberi pangu Mozisi naSamueri, moyo wangu hausaiva kuvanhu ava; vadzinge pamberi pangu, uvarege vabude.
\v 2 Zvino zvichaitika pavachati kwauri: Tichabuda tiendepi? Zvino uchavaudza \add kuti\add*: Anoreva seizvi Jehovha: Vekufa vanoenda mukufa, vemunondo vanoenda kumunondo, uye venzara vanoenda kunzara, uye vekutapwa vanoenda kukutapwa.
\v 3 Zvino ndichavatemera marudzi mana, anoreva Jehovha; munondo kuuraya, uye imbwa kubvambura, neshiri dzekumatenga, nemhuka dzepanyika kudya nekuparadza.
\v 4 Ndichavapa vave chinhu chinotyisa kuushe hwese hwepapanyika, nekuda kwaManase, mwanakomana waHezekia, mambo waJudha, nekuda kwezvaakaita paJerusarema.
\v 5 Nokuti ndiani uchakunzwira tsitsi, iwe Jerusarema? Uye ndiani achakuchema? Uye ndiani anotsauka kukubvunza mufaro?
\v 6 Iwe wakandisiya, anoreva Jehovha, iwe wadzokera shure, naizvozvo ndichakutandavadzira ruoko, uye ndichakuparadza, ndaneta nekuzvidemba:
\v 7 Zvino ndichavarudza nemusero pamasuwo epanyika, ndichavatorera vana vavo, ndichaparadza vanhu vangu; havana kudzoka panzira dzavo.
\v 8 Chirikadzi dzavo dzandiwandira kupfuura jecha remakungwa; ndakauisa pamusoro pavo, pamusoro pamai vemajaya, mutapi pamasikati, ndaka\add mu\add*wisira pamusoro pavo kamwe-kamwe, nezvityiso pamusoro peguta.
\v 9 Iye wakabereka vanomwe, wapera simba, wabudisa mweya; zuva rake ravira achiri masikati; wakanyadziswa nekuvhiringidzwa. Zvino vakasara vavo ndichavapa kumunondo pamberi pevavengi vavo, anoreva Jehovha.
\p
\v 10 Ane nhamo ndini, mai vangu, zvamakandiita, munhu wenharo nemunhu wegakava panyika yese! Handina kupa chikwereti chinobereka, nevanhu havana kundikweretesa nezvibereko; umwe neumwe wavo anondituka.
\v 11 Jehovha akati: Zvirokwazvo zvichanakira vakasara vangu, zvirokwazvo ndichakukumbirira pamuvengi panguva yakaipa nepanguva yekutambudzika.
\v 12 Dare ringavhuna here dare rekumaodzanyemba kana ndarira?
\v 13 Fuma yako nezvinokosha zvako ndichazvipa kuvatapi pasina mutengo nekuda kwezvivi zvako zvese, nekumiganhu yako yese.
\v 14 Ndichakupfuudza pamwe nevavengi vako \add kuenda\add* munyika ya\add u\add*singazivi; nokuti moto wakabatidzwa mukutsamwa kwangu, uchapfuta pamusoro penyu.
\p
\v 15 Haiwa Jehovha, imwi munoziva; ndirangarirei, mundishanyire, munditsivire vadzingiriri vangu; musandibvisa pamoyo murefu wenyu; zivai kuti nekuda kwenyu ndakashoorwa.
\v 16 Mashoko enyu akawanikwa, ndikaadya; uye shoko renyu rakava mufaro kwandiri nekufara kukuru kwemoyo wangu; nokuti zita renyu rakadanwa pamusoro pangu, imwi Jehovha, Mwari wehondo.
\v 17 Handina kugara paungano yevaseki, kana kufara; ndakagara ndega nekuda kweruoko rwenyu, nokuti makandizadza nekutsamwa.
\v 18 Sei kurwadziwa kwangu kuripo nekusingaperi, nevanga rangu risingarapiki, richiramba kupora? Muchava kwandiri zvirokwazvo semurevi wenhema here, mvura isingavimbiki?
\p
\v 19 Naizvozvo anoreva seizvi Jehovha: Kana ukadzoka, ndichakudzosa, uchamira pamberi pangu, uye kana ukabvisa zvakakosha pane zvisina maturo, uchava semuromo wangu, ngavadzokera kwauri, asi iwe usadzokera kwavari.
\v 20 Nokuti ndichakuita rusvingo rwendarira rwakakombwa kuvanhu ava, uye vachakurwisa, asi havangakukundi, nokuti ndinewe kukuponesa nekukununura, anoreva Jehovha.
\v 21 Ndichakununura kubva muruoko rwevakaipa, uye ndichakudzikunura kubva muruoko rwevanotyisa.

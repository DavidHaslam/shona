\c 15
\p
\v 1 Zvino Jehovha wakati kwandiri: Kunyange kwanga kumire pamberi pangu Mozisi naSamueri, moyo wangu hausaiva kuvanhu ava; vadzinge pamberi pangu, uvarege vabude.
\v 2 Zvino zvichaitika pavachati kwauri: Tichabuda tiendepi? Zvino uchavaudza \add kuti\add*: Anoreva seizvi Jehovha: Vekufa vanoenda mukufa, vemunondo vanoenda kumunondo, uye venzara vanoenda kunzara, uye vekutapwa vanoenda kukutapwa.
\v 3 Zvino ndichavatemera marudzi mana, anoreva Jehovha; munondo kuuraya, uye imbwa kubvambura, neshiri dzekumatenga, nemhuka dzepanyika kudya nekuparadza.
\v 4 Ndichavapa vave chinhu chinotyisa kuushe hwese hwepapanyika, nekuda kwaManase, mwanakomana waHezekia, mambo waJudha, nekuda kwezvaakaita paJerusarema.
\v 5 Nokuti ndiani uchakunzwira tsitsi, iwe Jerusarema? Ndiani uchakuchema? Ndianiko uchatsauka kuzobvunza mufaro wako?
\v 6 Zvanzi naJehovha: Wakandiramba, wakadzokera shure; saka ndakatambanudzira ruoko rwangu kurwa newe, ndikakuparadza; ndaneta nokuzvidemba:
\v 7 Ndakavandudza nechokurudza pamasuwo enyika; ndakavatorera vana vavo, ndakaparadza vanhu vangu; asi havana kudzoka panzira dzavo.
\v 8 Chirikadzi dzavo dzandiwandira kupfuura jecha regungwa; ndakauyisira mai namajaya muparadzi panguva yamasikati; ndakawisira mai kamwe-kamwe kurwadziwa nezvinotyisa.
\v 9 Iye, wakabereka vanomwe, wapera simba, wabudisa mweya wake; zuva rake rakavira achiri masikati; wakanyadziswa nokukanganiswa; vakasara vavo ndichavaurayisa nomunondo pamberi pavavengi vavo ndizvo zvinotaura Jehovha.
\p
\v 10 Ndine nhamo mai vangu, zvavakandibereka ndive munhu wenharo nomunhu wegakava panyika yese! Handina kupa chikwereti, navanhu havana kutora chikwereti kwandiri; kunyange zvakadaro vanondituka vese.
\v 11 Jehovha akati: Zvirokwazvo, ndichakusimbisira zvakanaka; zvirokwazvo, ndichanyengeteresa muvengi wako kwauri nenguva yezvakaipa, uye nenguva yokutambudzika.
\v 12 Ko dare ringavhuniwa here, iro dare rinobva kurutivi rwekumaodzanyemba, kana ndarira here?
\v 13 Nhumbi dzako nefuma yako ndichazviisa kukutapwa, zvisingatengwi, nokuda kwezvivi zvako zvese pamiganhu yako yese.
\v 14 Ndichakuendisa navavengi vako kunyika yausingazivi; nokuti moto wakabatidzwa nokutsamwa kwangu, uchapfuta pamusoro penyu.
\p
\v 15 Haiwa Jehovha, imwi munoziva; ndirangarirei, mundishanyire, munditsivire vatambudzi vangu; musandibvisa pakuitira kwenyu vamwe moyo murefu; zivai kuti ndakatukwa nokuda kwenyu.
\v 16 Mashoko enyu akawanikwa, ndikaadya; mashoko enyu akava mufaro wangu nokufadzwa komoyo wangu; nokuti ndakatumidzwa nezita renyu, imwi Jehovha, Mwari wehondo.
\v 17 Handina kugara pakati peungano yavanoseka, kana kufara navo; ndakagara ndiri ndega nokuda koruoko rwenyu, nokuti makandizadza nokutsamwa kwenyu.
\v 18 Kurwadziwa kwangu kunorambireiko kuripo nokusingaperi, vanga rangu rinorambirei kurapwa, risingadi kupora? Muchava kwandiri zvirokwazvo sorukova runonyengera, semvura inopwa here?
\p
\v 19 Saka zvanzi naJehovha: Kana ukadzoka, ndichakudzosa, kuti umire pamberi pangu; kana ukatsaura zvakanaka uchizvibvisa pane zvakaipa, uchava somuromo wangu; ivo vachadzokera kwauri, asi iwe usadzokera kwavari.
\v 20 Ndichakuita kuna vanhu ava rusvingo rwendarira rwakasimbiswa; vacharwa newe asi havangakukundi, nokuti ini ndinewe ndikuponese nokukurwira.
\v 21 Ndichakurwira pamaoko avakaipa, nokukudzikunura pamaoko avanotyisa.

\c 19
\s Chirongo chakaputsika
\p
\v 1 Anoreva seizvi Jehovha, enda unotenga chirongo chakaumbwa chemuumbi wehari, kuvakuru vevanhu, nekuvakuru vevapristi.
\v 2 Zvino ubude uende kumupata wemwanakomana waHinomi, uri pakupinda pasuwo rezvaenga zvehari, zvino uparidzirepo mashoko andichakuudza.
\v 3 Uti: Inzwai shoko raJehovha, imwi madzimambo aJudha nevagari veJerusarema, anoreva seizvi Jehovha wehondo, Mwari waIsraeri: Tarirai, ndichauisa chakaipa pamusoro penzvimbo ino, zvekuti nzive dzeupi neupi anochinzwa dzichawunga.
\v 4 Nokuti vakandisiya, vakaita nzvimbo ino ive yevemarudzi, uye vakapisirapo zvipfungaidzo zvinonhuhwira kune vamwe vamwari vavasina kuziva izvo nemadzibaba avo, nemadzimambo aJudha, uye vakazadza nzvimbo ino neropa revasina mhosva.
\v 5 Vakavakawo nzvimbo dzakakwirira dzaBhaari, kuti vapisire vanakomana vavo nemoto \add kuva\add* zvipo zvinopiswa kuna Bhaari; zvandisina kuraira, kana kutaura, kana kubva mumoyo mangu.
\v 6 Naizvozvo tarirai, mazuva anouya, anoreva Jehovha, apo nzvimbo ino paisingazonzi Tofeti, kana Mupata wemwanakomana waHinomi, asi Mupata weKuurawa.
\v 7 Zvino ndichaparadza zano raJudha neJerusarema panzvimbo ino; uye ndichavawisisa nemunondo pamberi pevavengi vavo, uye neruoko rwevanotsvaka upenyu hwavo, uye zvitunha zvavo ndichazvipa zvive kudya kweshiri dzekumatenga, nekwemhuka dzepanyika.
\v 8 Zvino ndichaita guta iri dongo nechinoridzirwa muridzo, umwe neumwe anopfuurapo achashamiswa agoridza muridzo nekuda kwematambudziko aro.
\v 9 Zvino ndichavadyisa nyama yevanakomana vavo, nenyama yevanasikana vavo, uye vachadya umwe neumwe nyama yeshamwari yake pakukombwa nepakumanikidzwa, apo vavengi vavo, ivo vanotsvaka upenyu hwavo pavachavamanikidza.
\v 10 Ipapo uchaputsa chirongo pamberi pevarume vakaenda newe.
\v 11 Zvino uchati kwavari: Anoreva seizvi Jehovha wehondo: Saizvozvo ndichaputsa vanhu ava neguta rino, seanoputsazvinoputswa mudziyo womuumbi wehari, usingabviri kuzogadzirwazve; zvino vachaviga vakafa paTofeti nokuti kuchashaikwa imwe nzvimbo.
\v 12 Ndizvo zvandichaitira nzvimbo ino navagerepo, ndiite guta rino seTofeti ndizvo zvinotaura Jehovha.
\v 13 Dzimba dzeJerusarema, nedzimba dzamadzimambo aJudha, dzakasvibiswa, dzichaita senzvimbo yeTofeti, idzo dzimba dzese dzavakapisira pamatenga adzo zvinonhuhwira kuhondo dzokudenga, nokudururira vamwe vamwari zvipo zvinodururwa.
\p
\v 14 Ipapo Jeremiya wakabva Tofeti, kwaakange atumwa naJehovha kundoporofita, akanomira muruvazhe rweimba yaJehovha, akati kuvanhu vese:
\v 15 Zvanzi naJehovha wehondo, Mwari waIsraeri: Tarirai, ndichauisa pamusoro peguta rino napamusoro pemisha yaro yese, zvakaipa zvese zvandakataura pamusoro paro; nokuti vakaomesa mitsipa yavo, kuti varege kunzwa mashoko angu.
\c 40
\s Jeremiya anogara naGedhariya
\p
\v 1 Shoko rakasvika kuna Jeremiya kubva kuna Jehovha shure kwekunge Nebhuzaradhani mukuru wevarindi amurega achienda kubva paRamah, amutora akasungwa mumaketani pakati pevese vakatapwa veJerusarema nekwaJudha, vakatapirwa kuBhabhironi.
\v 2 Zvini mukuru wevarindi wakatora Jeremiya ndokuti kwaari: Jehovha Mwari wako wakareva zvakaipa izvi pamusoro penzvimbo ino.
\v 3 Zvino Jehovha wa\add zvi\add*unza ndokuita zvichienderana nezvaakareva, nokuti makatadzira Jehovha, uye hamuna kuteerera inzwi rake, naizvozvo chinhu ichi chakauya pamusoro penyu.
\v 4 Zvino ikozvino, tarira, ndinokusunungurira nhasi pamaketani ari paruoko rwako. Kana zvakanaka pameso ako kuti uende neni kuBhabhironi, huya, zvino ini ndichaisa ziso rangu pamusoro pako, asi kana zvakaipa pameso ako kuenda neni kuBhabhironi, rega hako; tarira, nyika yese iri pamberi pako; uko kwakanaka kwakaruramira meso ako, endako.
\v 5 Asi asati adzokera, \add wakati\add*: Dzokera kuna Gedhariya mwanakomana waAhikami, mwanakomana waShafani, mambo weBhabhhironi waakagadza kuva mubati wemaguta aJudha, ugogara naye pakati pevanhu, kana kupi nekupi kwakaruramira meso ako kuendako, enda. Naizvozvo mukuru wevarindi wakamupa mbuva nechipo, ndokumurega achienda.
\v 6 Zvino Jeremiya wakasvika kuna Gedhariya mwanakomana waAhikami paMizipa, ndokugara naye pakati pevanhu vasiiwa panyika.
\p
\v 7 Zvino kwakati vakuru vese vehondo vaiva vari mumasango, ivo nevarume vavo vanzwa kuti mambo weBhabhironi waiva vaita Gedhariya mwanakomana waAhikami mubati munyika iyo, uye kuti wapa kwaari vanakomana nevakadzi nevana, nekuvarombo venyika, kune vaiva vasina kutapirwa kuBhabhironi,
\v 8 ipapo vakauya kuna Gedhariya paMizipa: Ishimaeri mwanakomana waNetaniya, naJohwanani naJonatani vanakomana vaKareya, naSeraya mwanakomana waTanhumeti, nevanakomana vaEfai muNetofati, naJezaniya mwanakomana wemuMaakati, ivo nevanhu vavo.
\v 9 Gedhariya mwanakomana waAhikami, mwanakomana waShafani, wakapika kwavari nekuvanhu vavo, achiti: Musatya kushumira VaKaradhiya; garai panyika, mushumire mambo weBhabhironi, zvino zvichakunakirai.
\v 10 Zvino tarirai, ini ndinogara paMizipa, kuti ndimire pamberi peVaKaradhiya vachasvika kwatiri; asi imwi zviunganidzirei waini nezvibereko zvezhizha nemafuta, mugoisa mumidziyo yenyu, uye mugare mumaguta enyu amakatora.
\v 11 Saizvozvo vaJudha vese vaiva paMoabhu nevaiva pakati pevana vaAmoni, nepaEdhomu, nevaiva panyika dzese pavakanzwa kuti mambo weBhabhironi waiva asiya vakasiiwa vaJudha, uye kuti waiva aisa pamusoro pavo Gedhariya mwanakomana waAhikami, mwanakomana waShafani;
\v 12 zvino vaJudha vese vakadzoka kubva panzvimbo dzese kwavaiva vadzingirwa ndokusvika panyika yaJudha, kuna Gedhariya paMizipa, ndokuunganidza waini nezvibereko zvezhizha zvikawanda kwazvo.
\p
\v 13 NaJohwanani mwanakomana waKareya, nevakuru vese vehondo vaiva kumasango, vakauya kuna Gedhariya paMizipa,
\v 14 ndokuti kwaari: Munoziva zvirokwazvo here kuti Bhaarisi mambo wevana vaAmoni wakatuma Ishimaeri mwanakomana waNetaniya kukurovai paupenyu? Asi Gedhariya mwanakomana waAhikami haana kuvatenda.
\v 15 Ipapo Johwanani mwanakomana waKareya wakataura naGedhariya paMizipa pachivande, achiti: Regai henyu ndiende ndirove Ishimaeri mwanakomana waNetaniya, zvino hakuna achaziva. Achakuroverei paupenyu, kuti vaparadzire vaJudha vese vakaungana kwauri, nevakasara vaJudha vaparare?
\v 16 Asi Gedhariya mwanakomana waAhikami wakati kuna Johwanani mwanakomana waKareya: Usaita chinhu ichi, nokuti unoreva nhema pamusoro paIshimaeri.

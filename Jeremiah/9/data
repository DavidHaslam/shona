\c 9
\p
\v 1 Haiwa, dai musoro wangu waiva mvura zhinji, nemeso angu tsime remisodzi, kuti ndicheme masikati neusiku nekuda kwevakaurawa vemukunda wevanhu vangu!
\v 2 Haiwa, dai ndaiva nedumba revafambi murenje, ipapo ndaisiya vanhu vangu, ndikabva kwavari! Nokuti vese imhombwe, ungano yevanonyengera.
\v 3 Zvino vanokunga marimi avo, \add se\add*uta hwavo, \add kureva\add* nhema, asi havasimbiriri pachokwadi panyika, nokuti vanoenderera kubva pachakaipa kuenda pachakaipa, uye havandizivi, anoreva Jehovha.
\v 4 Chenjererai umwe neumwe muvakidzani wake, uye musavimba hama ipi neipi, nokuti hama imwe neimwe ichanyengera zvekunyengera, uye muvakidzani umwe neumwe achafamba nevanyeyi.
\v 5 Zvino vachanyengera umwe neumwe wekwake, uye havangatauri chokwadi, vakadzidzisa rurimi rwavo kutaura nhema, vanozvinetsa nekuita zvakaipa.
\v 6 Ugaro hwenyu huri pakati pekunyengera; nekunyengera vakaramba kundiziva; anoreva Jehovha.
\v 7 Naizvozvo, anoreva Jehovha wehondo: Tarira, ndichavanyungudusa, uye ndichavaidza, nokuti ndichaita sei kumukunda wevanhu vangu?
\v 8 Rurimi rwavo museve wekuuraya, rwunotaura kunyengera, umwe anotaura rugare kune wekwake, asi mukati make anomuvandira.
\v 9 Handingavarangi here nokuda kwezvinhu izvi? anoreva Jehovha; moyo wangu haungatsivi rudzi rwakadai here?
\v 10 Ndichasimudzira makomo kuchema nekuungudza, nemariro kuugaro hwerenje, nokuti zvapiswa, zvekuti hapana ngapfuura \add nemo\add*; uye havanganzwi inzwi rezvipfuwo; zvese shiri dzekumatenga nemhuka zvatiza, zvaenda.
\v 11 Ndichaita Jerusarema mirwi, uye gara remabukanana, uye ndichaita maguta aJudha matongo, musina mugari.
\p
\v 12 Ndiyani munhu wakachenjera anonzwisisa izvi? Uye muromo waJehovha wakataura kuna ani kuti azvidudzire? Sei nyika yakapedzwa uye kupiswa serenje, kuti pasava neanopfuura?
\v 13 Zvino Jehovha wakati: Nokuti vakasiya murairo wangu wandakaisa pamberi pavo, uye havana kuteerera inzwi rangu, kana kufamba mwriri,
\v 14 asi vakatevera ukukutu hwemoyo yavo, vakatevera vana Bhaari, izvo madzibaba avo zvaakavadzidzisa.
\v 15 Naizvozvo anoreva seizvi Jehovha wehondo: Mwari waIsraeri: Tarira, ndichadyisa vanhu ava gavakava, nekuvamwisa mvura yenduru.
\v 16 Ndichavaparadzirawo pakati pemarudzi, vasina kumboziva ivo kana madzibaba avo, ndichatumira munondo kuvatevera, kusvika ndavapedza.
\p
\v 17 Anoreva seizvi Jehovha wehondo: Ongororai, uye danai vakadzi vanochema kuti vauye, mutumire kuvakadzi vakachenjera kuti vauye.
\v 18 Zvino ngavakurumidze, vatisimudzire mariro, kuti meso edu ayerere misodzi, nemafunhiro emaziso adurure mvura.
\v 19 Nokuti inzwi rekuchema rinonzwikwa richibva Ziyoni, \add richiti\add*: Haiwa, takapambwa sei! Takanyara kwazvo, nokuti takasiya panyika, vakakoromora nzvimbo dzedu dzekugara.
\v 20 Asi inzwai shoko raJehovha: Imwi vakadzi, uye nzeve dzenyu ngadzigamuchire shoko remuromo wake; dzidzisai vakunda venyu kuchema mariro, umwe neumwe umwe neumwe \add adzidzise\add* wekwake kuungudza.
\v 21 Nokuti rufu rwakakwira pamahwindo edu, rwakapinda mudzimba dzedu dzemadzimambo, kuti rwugure vana vari kunze, nemajaya ari panzira dzemuguta.
\v 22 Taura, uti: Anoreva seizvi Jehovha: Nezvitunha zvevanhu zvichawira pasi semupfudze pachiso chemunda, setsama yehura dzinochekwa shure kwemukohwi, uye hapangavi neanounganidza.
\p
\v 23 Anoreva seizvi Jehovha: Wakachenjera ngaarege kuzvirumbidza pauchenjeri hwake, neanesimba azvirumbidze pasimba rake, wakafuma ngaarege kuzvirumbidza pafuma yake;
\v 24 asi anozvirumbidza, ngaazvirumbidze pachinhu ichi, kuti unonzwisisa nekundiziva ini, kuti ndini Jehovha, anobatisa unyoro, mutongo nekururama panyika; nokuti ndinofaara pazvinhu izvi, anoreva Jehovha.
\p
\v 25 Tarira, mazuva anouya, anoreva Jehovha, pandicharanga vese vakadzingiswa pakusadzingisa;
\v 26 Egipita, naJudha, naEdhomu, nevana vaAmoni, naMoabhu, nevese vakakandwa mukona, vanogara kurenje; nokuti marudzi ese haana kudzingiswa, uye neimba yese yaIsraeri haina kudzingiswa pamoyo yavo.

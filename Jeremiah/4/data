\c 4
\p
\v 1 Kana ukadzoka, Israeri, anoreva Jehovha, dzokera kwandiri; uye kana ukabvisa zvinyangadzo zvako kubva pachiso changu, zvino haungazungunuki.
\v 2 Zvino muchapika: NaJehovha mupenyu, muchokwadi, mumutongo, nemukururama, nemarudzi achazviropafadza maari, nekuzvirumbidza maari.
\s Nyika yaJudha ichakombwa
\p
\v 3 Nokuti anoreva seizvi Jehovha kuvarume vaJudha neveJerusarema: Zvivundirei gombo, uye musadzvara pakati peminzwa.
\v 4 Zvidzingisirei Jehovha, uye bvisai zvikanda zvepamberi zvemoyo yenyu, varume vaJudha nevagari veJerusarema; zvimwe hasha dzangu dzingabuda semoto, ndokupisa zvekuti hapana angadzima, nekuda kwekuipa zvezviito zvenyu.
\p
\v 5 Zivisa kuna Judha, ugoparidza muJerusarema, ugoti: Ridzai hwamanda panyika, unganai muti: Zviunganidzei ngatiende kumaguta akakomberedzwa.
\v 6 Misai mureza nechekuZiyoni, tizai, musamira; nokuti ndichauisa chakaipa kubva kumaodzanyemba, nekuparadza kukuru.
\v 7 Shumba yakwira kubva mudenhere rayo, uye muparadzi wemarudzi wava munzira, wabuda panzvimbo yake kuti aite nyika yako dongo, maguta enyu achava matongo, kusava nemugari.
\v 8 Nekuda kweizvi zvisungei zviuno nemasaga, rirai muungudze, nokuti kutsamwa kunopfuta hakuna kudzoka kubva kwatiri.
\v 9 Zvino zvichaitika pazuva iro, anoreva Jehovha, moyo wamambo uchaparara, nemoyo wemachinda, uye vapristi vachashamiswa, nevaporofita vachakanuka.
\v 10 Ipapo ndakati: Haiwa, Ishe Jehovha ! Zvirokwazvo makanyengera zvekuvanyengera vanhu ava neJerusarema, muchiti: Muchava nerugare, nyamba munondo unosenerera pamweya.
\v 11 Nenguva zvichanzi kuvanhu ava nekuJerusarema: Mhepo inopisa yemidunduru murenje, nzira yemukunda wevanhu vangu, isiri yekurudza kana kunatsa.
\v 12 Mhepo izere inobva ikoko ichauya kwandiri. Ikozvino neni ndichataura mitongo yakanangana navo.
\v 13 Tarirai, achauya semakore, nengoro dzake dzichaita sechamupupuri; mabhiza ake anokurumidza kukunda makondo. Nhamo kwatiri, nokuti taparadzwa.
\v 14 Haiwa, Jerusarema, suka moyo wako pane zvakaipa, kuti uponeswe, Mirangariro yako isina maturo ichagara newe kusvika rinhi?
\v 15 Nokuti inzwi rinodanidzira kubva kuDhani, rinozivisa dambudziko kubva pagomo reEfuremu.
\v 16 Revai kumarudzi; tarirai, zivisai muchirwisa Jerusarema, kuti nharirire dzinobva kunyika iri kure, dzinosimudzira inzwi kurwisana nemaguta aJudha.
\v 17 Sevarindi vemunda, vanomurwisa kukomberedza, nokuti wakandimukira, anoreva Jehovha.
\v 18 Nzira yako nezviito zvako zvakuitira zvinhu izvi, uku kuipa kwako, nokuti zvinorwadza, nokuti zvinosenerera kumoyo wako.
\p
\v 19 Ura hwangu! Ura hwangu! Ndinorwadziwa pamoyo pangu, moyo wangu unoita ruzha mukati mangu, handigoni kunyarara, nokuti iwe mweya wangu wanzwa kurira kwehwamanda, mhere yehondo.
\v 20 Kunodanidzirwa kuparara pamusoro pekuparara, nokuti nyika yese yaparara. Matende angu aparadzwa kamwekamwe, nemaketeni mukubwaira kweziso.
\v 21 Kusvika rinhi ndichiona mureza, ndichinzwa kurira kwehwamanda?
\v 22 Nokuti vanhu vangu mapenzi, ini havandizivi; vana matununu, havana kunzwisisa, vakachenjerera kuita zvakaipa, asi havana ruzivo rwekuita zvakanaka.
\v 23 Ndakaona nyika, zvino tarira, haina chimiro, isina chinhu, nematenga, asi hapana chiedza maari.
\v 24 Ndakaona makomo, zvino tarira, akadedera, nezvikomo zvese zvakazungunuka.
\v 25 Ndakaona, zvino tarira, hakuna munhu, neshiri dzese dzekumatenga dzatiza.
\v 26 Ndakaona, zvino tarira, nzvimbo inobereka yava renje, nemaguta ayo ese akaputsirwa pasi pachiso chaJehovha, nekutsamwa kwake kunopfuta.
\v 27 Nokuti Jehovha wakareva saizvozvi: Nyika yese ichava dongo, asi handingapedzi chose.
\v 28 Nekuda kweizvi nyika ichachema, nematenga kumusoro achava matema, nokuti ndataura, uye nda\add zvi\add*funga, uye handingazvidembi, uye handingadzoseri shure.
\v 29 Guta rese richatiza ruzha rwevatasvi vemabhiza nevafuri veuta, vachaenda mumatenhere, nekukwira pamusoro pemabwe, guta rimwe nerimwe richasiiwa, uye hakungavi nemunhumo.
\v 30 Zvino iwe uchaparara, uchaitei, kunyange ukazvipfekedza nezvishava, kunyange ukazvishongedza nezvishongo zvegoridhe, kunyange ukazodza chiso chako nezvishanduro, uchazvinatsira pasina; vadikanwi vachakuzvidza, vachatsvaka upenyu hwako.
\v 31 Nokuti ndanzwa inzwi seremukadzi anorwadziwa nemimba, marwadzo seeanobereka mwana wake wekutanga, inzwi remukunda weZiyoni, unofemedzeka, unotandavadza maoko ake, \add achiti\add*: Nhamo kwandiri! Nokuti mweya wangu waziya nekuda kwevaurayi vangu!

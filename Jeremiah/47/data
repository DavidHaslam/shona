\c 47
\s Shoko pamusoro peVaFirisitia
\p
\v 1 Shoko raJehovha, rakasvika kuna Jeremiya pamusoro peVaFirisitia, Farao asato arova Gaza.
\p
\v 2 Anoreva Jehovha: Tarirai, mvura dzichakwira kubva kumaodzanyemba, dzichava rwizi runopopoma, dziichafukidza nyika nekuzara kwayo, guta nevagere mariri; uye vanhu vachachema, nevagari vese vepanyika vachawungudza.
\v 3 neruzha rwekutinhira kwemahwanda eane simba ake, nekumhanyisa kwengoro dzake, nekuvirima kwemakumbo engoro dzake, madzibaba haangacheukiri kuvana nemhaka yekushaya simba kwemaoko;
\v 4 nekuda kwezuva rinouya kuparadza VaFirisitia vese, kugura abve paTire neSidhoni mubatsiri umwe neumwe wakasara; nokuti Jehovha achaparadza VaFirisitia, vakasara vechiwi cheKafitori.
\p
\v 5 Kuva nemhanza kwasvika muGaza, Ashikeroni ragurwa, vakasara vemupata wavo; ucharamba uchizvitema kusvikira rinhiko?
\p
\v 6 Haiwa, iwe munondo waJehovha, uchashaiwa zororo kusvikira rinhiko? Dzokera mumuhara wako, zorora, unyarare.
\v 7 Unganyarara seiko, Jehovha zvaakakuraira? Pamusoro peAshikeroni napamusoro pemahombekombe egungwa, ndipo paakazviraira.

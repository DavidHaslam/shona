\c 47
\s Chirevo pamusoro pavaFirisitia
\p
\v 1 Shoko raJehovha, rakasvika kumuporofita Jeremiya pamusoro pavaFirisitia, Farao achigere kukunda Gaza.
\p
\v 2 Zvanzi naJehovha: Tarirai, mvura zhinji inokwira ichibva kurutivi rwokumusoro, ichava rwizi runopafuma, ichafukidza nyika nezvese zvirimo, neguta navageremo; vanhu vachachema, navese vagere munyika vachaw-ungudza.
\v 3 Kana vachinzwa kutinhira kokutsika kwamahwanda amabhiza ake ane simba, nokumhanyisa kwengoro dzake, nokuvirima kwamakumbo engoro dzake, madzibaba haacheukiri kuvana vawo nokuneta kwamaoko avo;
\v 4 nemhaka yezuva iro, rinouya kuparadza vaFirisitia vese, nokuparadza paTire neSidhoni mubatsiri umwe neumwe wakasara; nokuti Jehovha uchaparadza vaFirisitia, ivo vakasara vechiwi cheKafitori.
\v 5 Gaza rava nemhanza, Ashikeroni raparadzwa, izvo zvakange zvasara zvomupata wavo; ucharamba uchizvitema kusvikira rinhiko?
\p
\v 6 Haiwa, iwe munondo waJehovha, uchashaiwa zororo kusvikira rinhiko? Dzokera mumuhara wako, zorora, unyarare.
\p
\v 7 Unganyarara seiko, Jehovha zvaakakuraira? Pamusoro peAshikeroni napamusoro pemahombekombe egungwa, ndipo paakazviraira.

\c 45
\s Shoko raJeremiya kuna Bharuki
\p
\v 1 Shoko Jeremiya muporofita raakataura kuna Bharuki mwanakomana waNeriya, paaiva anyora mashoko awa mubhuku \add zvichibva\add* pamuromo waJeremiya, mugore rechina raJehoyakimu mwanakomana waJosiya, mambo waJudha, richiti:
\v 2 Anoreva seizvi Jehovha Mwari waIsraeri kwauri, iwe Bharuki:
\v 3 Iwe wakati: Nhamo kwandiri! Nokuti Jehovha wakawedzera marwadzo pakushungurudzika kwangu, ndaneta pakugomera kwangu, uye handina kuwana zororo.
\v 4 Zvino uchareva seizvi kwaari: Jehovha anoreva seizvi: Tarira, chandakavaka ndichachikoromora, uye chandakasima ndichachidzura; iyo nyika yese.
\v 5 Zvino iwe uchazvitsvakira zvinhu zvikuru here? Usazvitsvaka; nokuti tarira, ndinouisa chakaipa pamusoro penyama yese, anoreva Jehovha, asi ndichakupa upenyu hwako huve chakapambwa kunzvimbo dzese kwaunoenda.
\c 17
\s Pauro naSirasi paTesaronika
\p
\v 1 Zvino vakati vagura neAmufipori neAporonia, vakasvika paTesaronika paiva nesinagoge ravaJudha;
\v 2 Zvino setsika yaPauro wakapinda kwavari, masabata matatu akataurirana navo kubva mumagwaro,
\v 3 achizarura nokuratidza kuti Kristu waifanira kutambudzika nokumukazve kuvakafa, uye kuti Jesu uyu, wandinoparidza kwamuri, ndiye Kristu.
\v 4 Vamwe vavo vakatenda, vakazvibatanidza naPauro naSirasi, nechaunga chavaGiriki, vainamata Mwari, navakadzi vaikudzwa vasiri vashoma.
\v 5 Asi vaJudha vakanga vasingatendi vakaita godo, vakatora vamwe varume vakaipa, dzaiva simbe, vakavunganidza chikwata, vakaisa bope paguta rose; vakawira imba yaJasoni, vachida kuvabudisira kuvanhu.
\v 6 Vakati vachivashaiwa, vakakakatira Jasoni nedzimwe hama kuvatongi veguta, vachidanidzira, \add vachiti\add*: Ava vakapindura nyika yose vasvika napanovo,
\v 7 Avo Jasoni vaakagamuchira; ava vose vanoita zvinopesana nezviga zvaKesari, vachiti, mumwe mambo uriko, \add unonzi\add* Jesu.
\v 8 Vakapesanisa vanhu navabati veguta, vachinzwa izvozvi zvinhu.
\v 9 Zvino, vakati vatora rubatso kunaJasoni nokuvamwe, vakavarega.
\s Pauro naSirasi paBheriya
\p
\v 10 Pakarepo hama dzikatuma Pauro naSirasi Bheriya vusiku; ivo vakati vachisvikapo vakapinda musinagoge ravaJudha.
\v 11 Ava vakanga vachinzwisisa kukunda veTesaronika, vakagamuchira shoko nomwoyo wose, vachinzvera magwaro zuva rimwe nerimwe, kana zvinhu izvozvo zviri izvo.
\v 12 Naizvozvo vazhinji vavo vakatenda, navakadzivo vaikudzwa vavaGiriki, navarume vazhinji.
\v 13 Asi vaJudha veTesaronika, vakati vachiziva kuti shoko raMwari rinoparidzwa naPauro paBheriya, vakasvikapovo ipapo, vakamutsa nokupesanisa chaunga.
\v 14 Ipapo hama dzakatuma Pauro pakarepo sounoenda kugungwa, asi Sirasi naTimotio vakasarapo.
\v 15 Zvino avo vakaperekedza Pauro vakamusvitsa Atene; vakati varairwa kuvudza Sirasi naTimotio kuti vakurumidze kuvuya kwaari, vakabva.
\s Pauro paAtene
\p
\v 16 Zvino Pauro, achakavagarira paAtene, mweya wake ukatambudzika maari, achivona kuti guta rizere nezvifananidzo.
\v 17 Naizvozvo apikisa musinagoge navaJudha, navainamata Mwari, napadare zuva rimwe nerimwe, navaakasongana navo.
\v 18 Zvino vamwe vakachenjera vavaEpikuro navaStoiko, vakaita nharo naye. Vamwe vakati: Ko uyu mutauri wezvisinamaturo unoda kureveiko? Vamwezve \add vakati\add*: Unenge muparidzi wavamwari vasingazikamwi; nokuti wakavaparidzira Jesu nokumuka kwavakafa.
\v 19 ipapo vakamubata, vakamuisa paAreopago, vachiti: Timgaziva here dzidziso iyi itsva, inotaurwa newe?
\v 20 Nokuti unoreva zvimwe zvinoshamisa panzeve dzedu; naizvozvo tinoda kunzwa, kuti zvinhu izvi ndezveiko?
\v 21 Nokuti vose vaAtene vose, navatorwa vaigarapo, vaingofarira chinhu chimwe chete, kutaura kana kunzwa chinhu chitsva.)
\v 22 Zvino Pauro, amire pakati peAreopago, akati: imwi varume veAtene, pazvinhu zvose ndinovona kuti munonamata zvikuru.
\v 23 Nokuti ndakati ndichipfuvura, ndichicherekedza zvamunonamata, ndakawanavo aritari ine chinyorwa ichi: KUNAMWARI USINGAZIKAMWI. Naizvozvo iye wamunonamata musingachizivi, ndiye wandinokuparidzirai.
\v 24 Mwari wakaita nyika nyika nezvinhu zvose zviri mairi, iye Ishe wedenga napasi, haagari mutembere dzakaitwa namavoko,
\v 25 kana kushumirwa namavoko avanhu, sezvinonzi unoshaiwa chinhu, zvaari iye unopa vose vupenyu, nokufema, nezvinhu zvose;
\v 26 wakaita neropa rimwe marudzi ose avanhu, achibva kunomumwe chete, kuti agare pachiso chenyika; ambotara nguva dzavakatemerwa, nemiganhu yeugara hwavo;
\v 27 kuti vatsvake Ishe, zvimwe vamutsvangadzire vamuwane, kunyange asiri kure nomumwe nomumwe wedu.
\v 28 Nokuti maari tinorarama, tinofamba, tiripo; vamwevo sezvavakareva vamwe vanyanduri vokwenyu, vachiti: Nokuti tiri rudzi rwakevo,
\v 29 Zvatiri rudzi rwaMwari, hatifaniri kufunga kuti vuMwari hwakafanana nendarama, kana sirivheri, kana ibwe, rakavezwa novumhizha kana kuchenjera komunhu.
\v 30 Naizvozvo nguva dzokusaziva Mwari wakarega hake kurangarira nguva dzokusaziva; asi zvino unoraira vanhu vose kose-kose kuti vatendevuke.
\v 31 Nokuti wakatara zuva, raachatonga nyika naro nokururama, nomurume waakagadza; akasimbisa shoko iro kunavose, pakumumutsa kuvakafa.
\v 32 Zvino vakati vachinzwa zvokumuka kwavakafa, vamwe vakaseka, asi vamwe vakati: Tichazokunzwa zve pamusoro paizvozvi,
\v 33 Nokudaro Pauro akabuda pakati pavo,
\v 34 Asi vamwe varume vakamunamatira, vakatenda; pakati pavo Dhionisio, muAreopago, nomukadzi wainzi Dhamari, navamwe pamwe chete vanavo.

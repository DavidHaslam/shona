\c 17
\s Pauro naSirasi paTesaronika
\p
\v 1 Zvino vakati vagura neAmufipori neAporonia, vakasvika paTesaronika paiva nesinagoge ravaJudha;
\v 2 Zvino setsika yaPauro wakapinda kwavari, masabata matatu akataurirana navo kubva mumagwaro,
\v 3 achizarura nokuratidza kuti Kristu waifanira kutambudzika nokumukazve kuvakafa, uye kuti Jesu uyu wandinoparidza kwamuri, ndiye Kristu.
\v 4 Vamwe vavo vakatenda, vakazvibatanidza naPauro naSirasi, nechaunga chavaGiriki vainamata Mwari, navakadzi vaikudzwa vasiri vashoma.
\v 5 Asi vaJudha vakanga vasingatendi vakaita godo, vakatora vamwe varume vakaipa, dzaiva simbe, vakaunganidza chikwata, vakaisa mhirizhonga paguta rose; vakawira imba yaJasoni, vachida kuvabudisira kuvanhu.
\v 6 Vakati vachivashaiwa, vakakakatira Jasoni nedzimwe hama kuvatongi veguta, vachidanidzira \add vachiti\add*: Ava vakapindura nyika yose vasvika napanowo,
\p
\v 7 Avo Jasoni vaakagamuchira; ava vose vanoita zvinopesana nezviga zvaKesari vachiti mumwe mambo uriko \add unonzi\add* Jesu.
\v 8 Vakavhiringidza vanhu navatongi veguta vachinzwa izvozvi zvinhu.
\v 9 Zvino vakati vatora chibatiso kunaJasoni nokuvamwe, vakavarega.
\s Pauro naSirasi paBheriya
\p
\v 10 Pakarepo hama dzikatuma Pauro naSirasi Bheriya usiku; ivo vakati vachisvika vakapinda musinagoge ravaJudha.
\v 11 Ava vakanga vakachenjera kukunda veTesaronika, vakagamuchira shoko nomwoyo wose, vachinzvera magwaro zuva rimwe nerimwe, kana zvinhu izvozvo zvaiva izvo.
\v 12 Naizvozvo vazhinji vavo vakatenda, navakadziwo vaikudzwa vavaGiriki, navarume vasiri vashoma.
\v 13 Asi vaJudha veTesaronika vakati vachiziva kuti shoko raMwari rinoparidzwa naPauro paBheriya, vakasvikapowo vakamutsa ndokupesanisa chaunga.
\v 14 Ipapo hama dzakatuma Pauro pakarepo sounoenda kugungwa, asi Sirasi naTimotio vakangosarapo.
\v 15 Zvino avo vakaperekedza Pauro vakamusvitsa Atene; vakati varairwa kunaSirasi naTimotio kuti vakurumidze kuuya kwaari, vakabva.
\s Pauro paAtene
\p
\v 16 Zvino Pauro achakavagarira paAtene, mweya wake wakatambudzika maari, achiona guta rizere nezvifananidzo.
\v 17 Naizvozvo wakapikisana musinagoge navaJudha navainamata Mwari, napadare zuva rimwe nerimwe navaaisangana navo.
\v 18 Zvino dzimwe nyanzvi dzokufunga dzavaEpikuro navaStoiko, dzakaita nharo naye. Vamwe vakati: Ko uyu muropoti unoda kureveiko? Vamwezve \add vakati\add*: Unenge muparidzi wavamwari vokumwe; nokuti wakavaparidzira Jesu nokumuka kwavakafa.
\v 19 Ipapo vakamubata, vakamuisa paAreopago, vachiti: Tingaziva here dzidziso iyi itsva, inotaurwa newe?
\v 20 Nokuti unoreva zvimwe zvinoshamisa panzeve dzedu; naizvozvo tinoda kuziva kuti zvinhu izvi zviiko?
\v 21 Nokuti vose vaAtene navatorwa vaigarapo, havana kushandisa nguva yavo pane chimwe chinhu asi kunzwa kana kutaura chinhu chitsva.
\v 22 Zvino Pauro amira pakati peAreopago wakati: Varume veAtene, pazvinhu zvose ndinoona kuti munonamata zvikuru.
\v 23 Nokuti ndati ndichipfuura, ndichicherekedza zvinhu zvamunonamata, ndawanawo aritari ine chikwangwani chakanyorwa \add kuti\add*: KUNA MWARI USINGAZIKAMWI. Naizvozvo iye wamunonamata musingazivi, ndiye wandinokuparidzirai.
\v 24 Mwari wakaita nyika nezvinhu zvose zviri mairi, iye Ishe wedenga napasi, haagari mutembere dzakaitwa namaoko,
\v 25 kana kushumirwa namaoko avanhu, sezvinonzi unoshaiwa chinhu, zvaari iye unopa vose upenyu nokufema nezvinhu zvose
\v 26 wakaita neropa rimwe marudzi ose avanhu, kuti agare pazviso zvose zvenyika, ambotara nguva dzakagara dzatemwa, nemiganhu yeugaro hwavo;
\v 27 kuti vatsvake Ishe, zvimwe vamutsvangadzire vamuwane, kunyange asiri kure nomumwe nomumwe wedu.
\v 28 Nokuti maari tinorarama uye tinofamba uye tiripo; sezvo vamwe vanyanduri vokwenyu vakati: Nokuti tiri zvizvarwa zvakewo.
\v 29 Zvatiri zvizvarwa zvaMwari, hatifaniri kufunga kuti uMwari hwakafanana nendarama kana sirivheri kana ibwe, zvakavezwa noumhizha kana umhare hwavanhu.
\v 30 Naizvozvo nguva dzokusaziva Mwari wakarega hake kurangarira, asi zvino unoraira vanhu ose kose-kose kuti vatendeuke.
\v 31 Nokuti wakatara zuva raachatonga nyika naro mukururama, nomurume waakagadza; akasimbisa kuna vose, pakudai kuti wakamumutsa kuvakafa.
\v 32 Zvino vakati vachinzwa zvokumuka kwavakafa, vamwe vakaseka, asi vamwe vakati: Tichazokunzwazve pamusoro paizvozvi,
\v 33 Nokudaro Pauro wakabuda pakati pavo.
\v 34 Asi vamwe varume vakamunamatira, vakatenda; pakati pavo Dhionisio, muAreopago, nomukadzi wainzi Dhamarisi, navamwe vanavo.

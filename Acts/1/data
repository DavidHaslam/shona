\c 1
\s Kukwira kwaJesu kudenga
\p
\v 1 Rondedzero yokutanga ndakaiita Teofiro, nezvose Jesu zvaakatanga zvose kuita nokudzidzisa,
\v 2 kusvikira zuva raakakwidzwa, amboraira noMweya Mutsvene kuvaapositori vaakanga asanangura;
\v 3 vaakazviratidzawo kwavari ari mupenyu shure kokutambudzika kwake neuchapupu uzhinji, husingagoni kurambiwa, achionekwa navo mazuva anamakumi mana, achitaura zvinhu zvoushe hwaMwari;
\v 4 zvino aungana navo, akavaraira kuti varege kubva Jerusarema asi vamirire chivimbiso chaBaba, chamakanzwa neni;
\v 5 nokuti Johwani zvirokwazvo wakabhabhatidza nemvura, asi imwi muchabhabhatidzwa noMweya Mutsvene kusati kwapfuura mazuva mazhinji.
\p
\v 6 Naizvozvo ivo vakati vaungana, vakamubvunza vachiti: Ishe, muchadzosera ushe kuvaIsraeri nenguva ino here?
\v 7 Akabva ati kwavari: Hazvisi zvenyu kuziva nguva kana misi yakatarwa naBaba vamene nesimba ravo;
\v 8 Asi muchagamuchira simba Mweya Mutsvene auya pamusoro penyu; ipapo muchava zvapupu zvangu paJerusarema neJudhiya yose nemuSamaria, nokumugumo wenyika.
\p
\v 9 Zvino wakati areva zvinhu izvozvi, akakwidzwa vakatarira, negore rikamubvisa pazviso zvavo.
\v 10 Zvino vachakatarisisa kudenga achikwira, tarira, varume vaviri vakamira navo nenguo chena;
\v 11 ivowo vakati: Imwi varume veGarirea, makamirireiko makatarisisa kudenga? iyeyu Jesu, unobviswa kwamuri achikwidzwa kudenga, uchauya saizvozvo sezvamunomuona achienda kudenga.
\s Vadzidzi vanogarira Mweya
\p
\v 12 Zvino vakadzokera Jerusarema vachibva pagomo rinonzi reMiorivhi riri pedo neJerusarema, \add chinhambwe\add* cherwendo rwesabata.
\v 13 Vakati vapinda, vakakwira muimba yepamusoro apo paigara Petro naJakobho naJohwani naAndiriya, Firipi naTomasi, Bhatironomiyo naMatewu, Jakobho waArifio naSimoni Ziroti, naJudhasi waJakobho.
\v 14 Ava vose vakatsungirira nomoyo mumwe mukunyengetera nokukumbira, pamwe navakadzi, naMaria mai vaJesu, uye navanun'una vake.
\s Vanosanangura Matiasi panzvimbo yaJudhasi
\p
\v 15 Zvino namazuva iwayo Petro wakasimuka pakati pevadzidzi, kwaiva nechaunga navanhu pamwechete vanenge zana namakumi maviri, akati:
\v 16 Varume hama, zvakafanira kuti rugwaro urwu rwuzadziswe, Mweya Mutsvene zvawakagara wataura nomuromo waDhavhidhi, pamusoro paJudhasi, wakanga ari mutungamiriri wavaya vakabata Jesu.
\v 17 Nokuti wakanga achiverengwa pamwechete nesu, akagamuchira mugove muushumiri uhwu.
\v 18 Zvino uyu wakatenga munda nomubairo wezvisakarurama, akawa nemusoro, akaparuka napakati, ura hwake hwese hukabvajukira kunze.
\v 19 Zvikanzwikwa navose vaigara Jerusarema; kusvikira nharaunda iyo yatumidzwa norurimi rwavo \add kuti\add* Akeridhama, ndokuti: Munda weropa.
\v 20 Nokuti zvakanyorwa mubhuku raMapisarema \add zvichinzi\add*: Musha wake ngauitwe dongo, kurege kuva nomunhu unogaramo; uye: utariri hwake, mumwe ngaatore.
\v 21 Naizvozvo zvakafanira pavarume ava vaifamba nesu nguva yose, apo Ishe Jesu achipinda nokubuda pakati pedu,
\v 22 kutanga parubhabhatidzo rwaJohwani, kusvikira pazuva raakabviswa kwatiri, achikwidzwa, mumwe wavo unofanira kuva chapupu chokumuka kwake pamwechete nesu.
\v 23 Zvino vakamisa vaviri: Josefa, wainzi Bhasabha, wakatumidzwawo Jusito, naMatiasi.
\v 24 Vakanyengetera vachiti: Imwi Ishe, munoziva moyo yavose, taridzai mumwe pavaviri wamunoda
\v 25 kuti agamuchire chikamu paushumiri novuapositori uhu, Judhasi hwaakatorerwa nokudarika, kuti iye aende panzvimbo yake.
\v 26 Zvino vakavapa mijenya yavo, mijenya ikabata Matiasi; akaverengwa pamwechete navaapositori vanegumi nomumwe.

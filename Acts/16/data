\c 16
\s Rwendo rwaPauro rwechipiri
\p
\v 1 Akasvikavo paDhebhe neRistra; zvino tarira, ipapo paiva nomumwe mudzidzi, \add wainzi\add* Timotio nezita, mwanakomana womumwe mukadzi muJudhakadzi waitenda; asi baba vake \add vaiva\add* muGiriki.
\v 2 Iye waipupurirwa zvakanaka nehama dzapaRistra neIkoniyamu.
\v 3 Iye Pauro wakada kuti abude naye, akamutora akadzingisa, nokuda kwavaJudha vaiva kunzvimbo idzo; nokuti vose vakanga vachiziva kuti baba vake muGiriki.
\v 4 Zvino vakati vachipfuura nomumaguta, vakavapa zviga kuti vachengete, zvakatemwa navapositora navakuru vapaJerusarema.
\v 5 Naizvozvo kereke dzakasimbiswa pakutenda, dzikawedzera pauwandu zuva rimwe nerimwe.
\v 6 Vakagura Frigia nedunhu reGaratia, vadziviswa noMweya Mutsvene kuparidza shoko paAsia.
\v 7 Zvino vakati vasvika pakatarisana neMisia, vakaidza kuenda Bhitinia, asi Mweya haana kuvatendera.
\v 8 Vakati vapfuvura Misia vakaburukira Troa.
\v 9 Chiratidzo chikavonekwa kunaPauro vusiku; mumwe murume weMakedhonia wakanga amire, achimukumbira zvikuru achiti: Yambukira Makedhonia, utibatsire.
\v 10 Zvino wakati avona chiratidzo, pakarepo tikatsvaka kubuda tiende Makedhonia, tapedza tichiti zvirokwazvo Mwari watidana kundoparidza evhangeri kwavari.
\s Pauro naSirasi paFiripi
\p
\v 11 Naizvozvo takabva Troa nechikepe, tikaruramira Samotirake; fume mangwana tikasvika Neapori;
\v 12 tikabvapo, \add tikaenda\add* Firipi, rinova ndiro guta guru redunhu reMakedhonia, raitongwa neimwe nyika; tikagara mamwe mazuva muguta iro
\v 13 Nezuva resabata tikabuda kunze kweguta kurutivi rwewizi, pavaisinyengetera; tikagara pasi, tikaparidzira vakadzi vakanga vavunganapo.
\v 14 Zvino mumwe mukadzi, wainzi Ridhiya, mutengesi wenguvo tsvuku, womusha weTiatira, wainamata Mwari, aka\add ti\add*nzwa; iye ane moyo wakazarurwa nShe kuti ateererae zvaitaurwa naPauro.
\v 15 Zvino wakati abhabhatidzwa, neimba yake, akakumbira zvikuru; achiti: Kana muchiti ndinotenda kunaShe, pindai mumba mangu mugare. Akatigombedzera.
\v 16 Zvino zvakaitika tichipinda kunonyengetera, mumwe musikana waiva nomweya wokuvuka akasangana nesu, waiwanira vatenzi vake mibairo mizhinji nokuvuka kwake.
\v 17 Iye akatevera Pauro nesu, akadanidzira achiti: Vanhu ava varanda vaMwari Wokumusoro-soro, vanoparidzirai nzira yoruponeso kwatiri.
\v 18 Akaita izvozvo mazuva mazhinji. Zvino Pauro arwadziwa, akatendevuka, akati kumweya: Ndinokuraira muzita raJesu Kristu kuti ubude kwaari. Ukabuda nenguva iyoyo.
\v 19 Zvino vatenzi vake vakati vachivona kuti tariro yemibairo yavo yaenda, vakabata Pauro naSirasi, vakavakakatira, kudare pamberi pavabati,
\v 20 vakaenda navo kuvatongi, vakati: Vanhu ava, vanopesanisa guta redu,
\v 21 vachiparidza tsika dzisiri pamutemo kwatiri kugamuchira kana kuita, tiri vaRoma.
\v 22 Ipapo chaunga chikavamukira vose, vatongi vakavabvarurira nguvo dzavo, vakaraira kuti varobwe neshamhu.
\v 23 Zvino vakati vavarova shamhu zhinji, vaka\add va\add*isa mutirongo, vakaraira murindi wetirongo kuti avachengete kwazvo.
\v 24 Iye akati gamuchirai murairo wakadaro, akavaisa mutirongo yomukati, akasunga makumbo avo mumatanda.
\v 25 Zvino panenge pakati povusiku, Pauro naSirasi vakanga vachinyengetera nokuimba nziyo kunaMwari; vakanga vakasungwa vakavanzwa.
\v 26 Pakarepo kukavapo kudengenyeka kwenyika kukuru zvokuti nheyo dzeimba dzakazununguswa; pakarepo mikova yose yeimba ikazarurwa, nemisungo yavose ikasununguka.
\v 27 Ipapo murindi wetirongo akapepuka, achivona mikova yetirongo yakazaruka, akavhomora munondo wake, akada kuzvivuraya, achifunga kuti vasungwa vatiza.
\v 28 Ipapo Pauro akadanidzira nenzwi guru, achiti: Usazvikuvadza, nokuti tiri muno tose.
\v 29 Zvino wakati akumbira mwenje akamhanyiramo, ndokusvika achibvunda ndokuwira pasi pamberi paPauro naSirasi;
\v 30 akavabudisira kunze akati: Vatenzi, ndinofanira kuitei kuti ndiponeswe?
\v 31 Vakati: Tenda kunaShe Jesu Kristu, zvino uchaponeswa iwe nemhuri yako.
\v 32 Vakataura kwaari shoko raMwari nokunavose vaiva mumba make.
\v 33 Akavatora nenguva iyoyo yovusiku, akakupa mavanga, ndokubhabhatidzwa pakarepo iye navose vake.
\v 34 Zvino wakati aenda navo mumba make ndokuisa zvokudya pamberi pavo, akafara zvikuru, nemhuri yake yose achitenda kunaMwari.
\v 35 Zvino kwakati kwaedza, vatongi vakatuma mapurisa vachiti: Sunungurai vanhu vaya.
\v 36 Murindi wetirongo akavudza Pauro mashoko iwayo, achiti: Vatongi vatuma shoko kuti musunungurwe; naizvozvo budai henyu zvino muende norugare.
\v 37 Asi Pauro wakati kwavari: Vakatirova pachena, tisina kutongwa isu tiri vanhu vaRoma, vakatiisa mutirongo; zvino vodokutibudisa chinyararire here? Haiwa, kwete! Ngavavuye vamene vatibudise.
\v 38 Mupurisa akavudza vatongi mashoko iwayo; vakatya vachinzwa kuti vaRoma,
\v 39 vakasvika, vakavakumbira zvikuru; vakavabudisa, ndokukumbira kuti vabve muguta ravo.
\v 40 Ipapo vakabuda mutirongo, vakapinda mumba maRidhia; vakavona hama, vakavanyaradza, ndokuenda.

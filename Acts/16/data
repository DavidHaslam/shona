\c 16
\s Rwendo rwaPauro rwechipiri
\p
\v 1 Zvino akasvika paDhebhe neRistra; zvino tarira, ipapo paiva neumwe mudzidzi, wainzi Timotio, mwanakomana weumwe mukadzi muJudhakadzi waitenda; asi baba vake \add vaiva\add* muGiriki.
\v 2 Iye waipupurirwa zvakanaka nehama dzepaRistra neIkoniyamu.
\v 3 Iye Pauro wakada kuti abude naye, akamutora aka\add mu\add*dzingisa nekuda kwevaJudha vaiva kunzvimbo idzo; nekuti vose vakange vachiziva kuti baba vake muGiriki.
\v 4 Zvino vakati vachipfuura nemumaguta, vakavakumikidza zviga kuti vachengete, zvakatemwa nevaapositori nevatariri vepaJerusarema.
\v 5 Naizvozvo kereke dzakasimbiswa parutendo, dzikawedzera pauwandu zuva rimwe nerimwe.
\p
\v 6 Zvino vakati vagura Frigia nedunhu reGaratia, vadziviswa neMweya Mutsvene kuparidza shoko paAsia.
\v 7 Zvino vakati vasvika pakatarisana neMisia, vakaidza kuenda Bhitinia, asi Mweya haana kuvatendera.
\v 8 Vakati vapfuura Misia vakaburukira Troasi.
\v 9 Chiratidzo chikaonekwa kuna Pauro usiku; umwe murume weMakedhonia wakange amire achimukumbira zvikuru achiti: Yambukira Makedhonia, utibatsire.
\v 10 Zvino wakati aona chiratidzo, pakarepo tikatsvaka kubuda tiende Makedhonia, tapedza tichiti zvirokwazvo Mwari watidana kunoparidza evhangeri kwavari.
\s Pauro naSirasi paFiripi
\p
\v 11 Naizvozvo takabva Troasi nechikepe, tikaruramira Samotirasi; fumewo kuNeapori;
\v 12 tikabvapo, \add tikaenda\add* kuFiripi, rinova ndiro guta guru redunhu reMakedhonia, raitongwa neimwe nyika; tikagara mamwe mazuva muguta iro.
\v 13 Nezuva resabata tikabuda kunze kweguta kurutivi rwerwizi, paifanira kuitirwa munyengetero; tikagara pasi, tikataura nevakadzi vakange vaungana\add po\add*.
\v 14 Zvino umwe mukadzi wainzi Ridhiya, mutengesi wezvine ruvara rwehute, weguta reTiatira, wainamata Mwari, aka\add ti\add*nzwa; moyo wake Ishe waakazarurwa kuti ateerere zvinhu zvaitaurwa naPauro.
\v 15 Zvino wakati abhabhatidzwa, neimba yake, akakumbira; achiti: Kana maona kuti ndinotenda kuna Ishe, pindai mumba mangu mugare. Akatikumbirisa.
\p
\v 16 Zvino zvakaitika pataipinda kunonyengetera, umwe musikana waiva nemweya wokuuka akasangana nesu, waiwanira vatenzi vake mibairo mizhinji nekuuka.
\v 17 Iye akatevera Pauro nesu achidanidzira achiti: Vanhu ava varanda vaMwari Wokumusoro-soro, vanotiparidzira nzira yeruponeso.
\v 18 Izvi wakazviita mazuva mazhinji. Asi Pauro arwadziwa, akatendeuka, akati kumweya: Ndinokuraira muzita raJesu Kristu kuti ubude kwaari. Ukabuda nenguva iyoyo.
\v 19 Zvino vatenzi vake vakati vachiona kuti tariro yemibairo yavo yaenda, vakabata Pauro naSirasi, vaka\add va\add*kakatira kudare pamberi pevatongi,
\v 20 akati avauisa kuvatongi, vakati: Vanhu ava vaJudha vanopesanisa guta redu zvikuru,
\v 21 vachiparidza tsika dzisiri pamutemo kwatiri kugamuchira kana kutevedza, tiri vaRoma.
\v 22 Zvino chaunga chikavamukira pamwe, vatongi vakavabvarurira nguo dzavo, vakaraira kuti varohwe netsvimbo.
\v 23 Zvino vakati vaisa mavanga mazhinji pamusoro pavo, vaka\add va\add*kanda mutirongo, vakaraira murindi wetirongo kuti avachengete kwazvo.
\v 24 Iye wakati agamuchira murairo wakadaro, akavaisa mutirongo yemukati, akasimbisa makumbo avo mumatanda.
\v 25 Zvino panenge pakati peusiku, Pauro naSirasi vakange vachinyengetera nekuimba nziyo kuna Mwari; vasungwa vakavanzwa.
\v 26 Pakarepo kukavapo kudengenyeka kwenyika kukuru zvekuti nheyo dzetirongo dzakazununguswa; pakarepo mikova yose ikazarurwa, nezvisungo zvevose zvikasununguka.
\v 27 Ipapo murindi wetirongo akapepuka pahope, achiona mikova yetirongo yakazaruka, akavhomora munondo wake, akada kuzviuraya, achifunga kuti vasungwa vatiza.
\v 28 Ipapo Pauro akadanidzira nenzwi guru, achiti: Usazvikuvadza; nekuti tiri muno tose.
\v 29 Zvino wakati akumbira mwenje akasvetukiramo, ndokusvika achibvunda ndokuwira pasi pamberi paPauro naSirasi,
\v 30 akavabudisira kunze akati: Madzishe, ndinofanira kuitei kuti ndiponeswe?
\v 31 Ivo vakati: Tenda kuna Ishe Jesu Kristu, zvino uchaponeswa iwe nemhuri yako.
\v 32 Vakataura kwaari shoko raMwari nekuna vose vaiva mumba make.
\v 33 Akavatora nenguva iyoyo yeusiku, akasuka mavanga, ndokubhabhatidzwa iye nevose vake pakarepo.
\v 34 Zvino wakati aenda navo mumba make ndokuisa tafura \add yechikafu\add* pamberi \add pavo\add*, akafara zvikuru, nemhuri yake yose achitenda kuna Mwari.
\v 35 Zvino kwakati kwaedza, vatongi vakatuma mapurisa vachiti: Regai vanhu vaya vaende.
\v 36 Murindi wetirongo akaudza Pauro mashoko iwayo, \add achiti\add*: Vatongi vatuma \add shoko\add* kuti musunungurwe; naizvozvo budai zvino muende nerugare.
\v 37 Asi Pauro wakati kwavari: Vakatirova pachena tisina kubatwa mhoswa isu tiri vaRoma, vaka\add ti\add*isa mutirongo; ikozvino veda kutibudisa chinyararire here? Haiwa, kwete! Ngavauye vamene vatibudise.
\v 38 Mapurisa akaudza vatongi mashoko iwayo; vakatya pavakanzwa kuti vaRoma,
\v 39 vakasvika vakavakumbira, vakavabudisa ndokukumbira kuti vabve muguta.
\v 40 Zvino vakabuda mutirongo, vakapinda kwaRidhia; vakati vaona hama, vakavanyaradza ndokuenda.

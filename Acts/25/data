\c 25
\s Pauro pamberi paFesto; unozviisa kunaKesari
\p
\v 1 Zvino Festo wakati asvika panyika iyo, mazuva matatu apfuvura, akakwira Jerusarema achibva Kesariya.
\v 2 vaprista vakuru navakuru vavaJudha vakamhangarira Pauro kwaari, vakamunyengetera,
\v 3 vakakumbira kuti avafadze pamusoro pake kuti, amudanire Jerusarema, vakamuvandira kuti vamuvuraye panzira.
\v 4 Asi Festo wakapindura kuti Pauro wakachengetwa Kesariya, uye kuti iye amene wakanga okurumidza kuenda\add ko\add*.
\v 5 Akati: Naizvozvo avo vanesimba pakati penyu, ngavaburuke \add neni\add*; kana kunechinhu chisakafanira kumunhu uyu, vamupomere mhosva.
\v 6 Wakati agara pakati pavo mazuva anopfuura gumi, ndokuburukira Kesariya; chifume akagara pachigaro chokutonga, akaraira kuti Pauro avuiswe.
\v 7 Zvino wakati asvika, vaJudha vakabva Jerusarema vakamira vakamukomba, vakamupomera mhosva zhinji dzakaipa, dzavakanga vasingagoni kusimbisa.
\v 8 Zvino iye akazvidavirira, \add akati\add*: Kumurairo wavaJudha, kana kutembere, kana kunaKesari handina kutadza chinhu.
\v 9 Zvino Festo achida kufadza vaJudha, akapindura Pauro akati: Unoda here kukwira Jerusarema, undotongwako pamberi pangu pamusoro pezvinhu izvi?
\v 10 Ipapo Pauro akati: Ndinomira pamberi pechigaro chokutonga chaKesari, pandinofanira kutongwa; kuvaJudha handina kuita zvisakarurama, sezvamunoziva nemivo zvakanaka.
\v 11 Zvino kana ndiri mudariki kana kuti ndakaita chinhu chakafanira rufu handirambi kwete kufa; asi kana pasinechinhu chezvinhu izvi zvavanondipomera, hakunomunhu ungandiisa mumavoko avo.Ndinozviisa kunaKesari.
\v 12 Ipapo Festo ataurirana namakurukota, akapindura, \add akati\add*: Wazviisa kunaKesari; kunaKesari uchaenda.
\s Pauro pamberi paAgripa
\p
\v 13 Zvino mamwe mazuva akati apfuvura, mambo Agripa naBhenike vakasvika Kesariya kuzokwazisa Festo.
\v 14 Vakati vagarako mazuva mazhinji, Festo akaisa mhosva yaPauro kunamambo, achiti: Kunomumwe murume wakasiyiwa pano naFeriksi, akasungwa;
\v 15 ndakati ndichiri paJerusarema, vaprista vakuru navakuru vavaJudha vakamumhangarira, vachikumbira mutongo pamusoro pake.
\v 16 Vandakapindura ndikati; haizi tsika yavaRoma kukumikidza munhu kurufu, uyo unopomerwa asati ambotarisana navanomupomera, akapiwa mukana wokuzvipindurira mhosva.
\v 17 Zvino vakati vavungana pano, handina kunonoka, chifume ndakagara pachigaro chokutonga, ndikaraira kuti murume avuiswe.
\v 18 Zvino vapomeri vakamusimukira, asi havana kumupomera mhosva yezvinhu zvakaipa zvandaifungira;
\v 19 asi vakanga vanamamwe mashoko echitendero chavo, nemumwe Jesu wakanga afa, wainzi naye mupenyu.
\v 20 Zvino ini, zvandakanga ndichikahadzika mubvunziro wezvinhu zvakadai, ndikabvunza kana achida kuenda Jerusasrema kundotongwa ikoko pamusoro pezvinhu izvozvo.
\v 21 Pauro wakati akumbira kuregerwa kuzobvunzwa naAgaito, ndakaraira kuti achengetwe kusvikira ndichimutumira kuna Kesari.
\v 22 Ipapo Agripa akati kunaFesto; Neni ndinoda kunzwa munhu uyu ndimene. Iye akati: Mangwana muchamunzwa.
\v 23 Fume mangwana Agripa wakati asvika naBhenike, vashonga kwazvo, vakapinda mumba maitambirwa mhaka, navatungamiriri vakuru, navakuru veguta, vakavuya naPauro varairwa naFesto.
\v 24 Zvino Festo akati: Mambo Agripa, nemwi varume vose vaneni, munovona munhu uyu, wandakanyengeterwa navaJudha vose paJerusarema napano, vakadanidzira, vachiti: Haafaniri kuva mupenyu.
\v 25 Asi ini ndakawana kuti haana kuita chinhu chakafanira rufu, uye zvaakakumbira kuiswa kunamambo mukuru, ndakati, ndichamutuma.
\v 26 Asi handineshoko kwaro rechokwadi randinganyorera ishe pamusoro pake, saka ndavuya naye pamberi penyu, zvikuru pamberi penyu, imwi mambo Agripa, kuti kana abvunzisiswa nemi, ndigova nezvandinganyora.
\v 27 Nokuti kwandiri zvakaita sezvisina kufanira kutuma musungwa, mhosva dzaakakwirirwa nadzo dzisingaziviswivo.

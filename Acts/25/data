\c 25
\s Pauro pamberi paFesitasi
\p
\v 1 Zvino Fesitasi wakati asvika padunhu \add iro,\add* shure kwemazuva matatu akakwira kuJerusarema achibva Kesariya.
\v 2 Zvino vapristi vakuru nevakuru vevaJudha vakamhan'arira Pauro kwaari, vakamukumbirisa,
\v 3 vakakumbira kuti avaitire nyasha pamusoro pake, kuti amudanire kuJerusarema, vakamuvandira kuti vamuuraye panzira.
\v 4 Asi Fesitasi wakapindura, kuti Pauro wakachengetwa paKesariya, uye kuti iye amene wakange okurumidza kuenda\add ko\add*.
\v 5 Akati: Naizvozvo avo vanokwanisa pakati penyu ngavaburuke \add neni\add*; vagopa mhosva munhu uyu kana pane chakaipa maari.
\p
\v 6 Wakati agara pakati pavo mazuva anopfuura gumi, wakuburukira Kesariya; chifume agara pachigaro chekutonga akaraira Pauro kuti auiswe.
\v 7 Zvino wakati asvika, vaJudha vakaburuka vachibva kuJerusarema vakamira vaka\add mu\add*komba, vakapa Pauro mhosva zhinji uye dzakaipa, dzavakange vasingagoni kusimbisa,
\v 8 iye achizvidavirira \add akati\add*: Kumurairo wevaJudha, kana kutembere, kana kuna Kesari handina kutadza chinhu.
\v 9 Asi Fesitasi achida kufadza vaJudha, wakapindura Pauro akati: Unoda here kukwira kuJerusarema, unotongwako pamusoro pezvinhu izvi pamberi pangu?
\v 10 Asi Pauro akati: Ndimire pamberi pechigaro chekutonga chaKesari, pandinofanira kutongwa; kuvaJudha handina kuita zvisakarurama, sezvamunozivisisa imwiwo.
\v 11 Nekuti kana ndakatadza kana kuti ndakaita chinhu chakafanira rufu, handirambi kufa; asi kana pasina chinhu chezvinhu izvi zvavanondipira mhosva, hakuna munhu ungandikumikidza kwavari. Ndinoikwidza kuna Kesari.
\v 12 Ipapo Fesitasi ataurirana nedare remakurukota, akapindura \add akati\add*: Waikwidza kuna Kesari? Kuna Kesari uchaenda.
\s Pauro pamberi paAgripa
\p
\v 13 Zvino mamwe mazuva akati apfuura, mambo Agripa naBhenike vakasvika kuKesariya kuzokwazisa Fesitasi.
\v 14 Vakati vagarako mazuva mazhinji, Fesitasi akarondedzera mhosva yaPauro kuna mambo, achiti: Kune umwe murume wakasiiwa naFerikisi ari musungwa,
\v 15 wandakati pandakange ndiri kuJerusarema, vapristi vakuru nevakuru vevaJudha vakamumhan'arira, vachikumbira mutongo pamusoro pake.
\v 16 Vandakapindura, kuti haisi tsika yevaRoma kukumikidza munhu kurufu, uyo unopiwa mhosva asati ambotarisana nevanomupa mhosva, akapiwa mukana wekuzvipindurira pamhosva yaanopiwa.
\v 17 Naizvozvo vakati vaungana pano, pasina kunonoka, chifume ndakagara pachigaro chekutonga, ndikaraira kuti murume auiswe.
\v 18 Zvino vamhan'ari vakasimukira vakasamupa mhosva yezvandaifungira,
\v 19 asi vaipikisana nezvimwe zvechitendero chavo, uye zveumwe Jesu wakange afa, wainzi naPauro mupenyu.
\v 20 Zvino ini zvandakange ndichiri kuvhiringidzika maererano negakava rakadai, ndakabvunza kana achida kuenda kuJerusasrema, anotongwa ikoko pamusoro pezvinhu izvi.
\v 21 Pauro wakati aikwidza kuti achengeterwe kuzobvunzwa namambo mukuru, ndakaraira kuti achengetwe, kusvikira ndichimutumira kuna Kesari.
\v 22 Agripa ndokuti kuna Fesitasi: Neni ndinoda kunzwa munhu uyu. Iye akati: Mangwana muchamunzwa.
\p
\v 23 Naizvozvo chifume, Agripa wakati asvika naBhenike, vakashongedzeka kwazvo, vakapinda mumba mekutambira mhosva, nevatungamiriri vakuru, nevakuru veguta sekuraira kwaFesitasi, vakauya naPauro.
\v 24 Zvino Fesitasi akati: Mambo Agripa, nevarume vose vari pano nesu, munoona uyu, wandakakumbirwa nechaunga chevaJudha zvose paJerusarema nepano, vachidanidzira kuti haafaniri kuramba achirarama.
\v 25 Asi ini ndakati ndawana kuti haana kuita chinhu chakafanira rufu, uye kuti iye pachake waikwidza kuna mambo mukuru, ndagura kumutumira.
\v 26 Asi handina chinhu chakasimba chandinganyorera ishe pamusoro pake. Naizvozvo ndauya naye pamberi penyu, zvikuru pamberi penyu, mambo Agripa, kuti \add ma\add*mubvunzurudza, ndingava nechandinganyora.
\v 27 Nekuti ndinoona sezvisina musoro kutuma musungwa, pasina kutaridzwa mhosva dzakanangana naye.

\c 25
\s Pauro pamberi paFesto
\p
\v 1 Zvino Festo wakati asvika padunhu \add iro\add*, mazuva matatu apfuvura, akakwira Jerusarema achibva Kesariya.
\v 2 Ipapo vapristi vakuru navakuru vavaJudha vakamhan'arira Pauro kwaari, vakamugombedzera,
\v 3 vakakumbira kuti avafadze pamusoro pake, kuti amudanire Jerusarema, vakamuvandira kuti vamuvuraye panzira.
\v 4 Asi Festo wakapindura kuti Pauro wakachengetwa Kesariya, uye kuti iye amene wakanga okurumidza kuenda\add ko\add*.
\v 5 Akati: Naizvozvo avo vanokwanisa pakati penyu ngavaburuke \add neni\add*; vagopomera munhu uyu kana pane chakaipa maari.
\v 6 Wakati agara pakati pavo mazuva anopfuura gumi, ndokuburukira Kesariya; chifume agare pachigaro chokutonga, akaraira Pauro kuti avuiswe.
\v 7 Zvino wakati asvika, vaJudha vakabva Jerusarema vakamira vakamukomba, vakamupomera mhosva zhinji dzakaipa, dzavakanga vasingagoni kupa uchapupu.
\v 8 Zvino wakati achizvidavirira \add akati\add*: Kumurairo wavaJudha, kana kutembere, kana kunaKesari handina kutadza chinhu.
\v 9 Zvino Festo achida kufadza vaJudha, akapindura Pauro akati: Unoda here kukwira Jerusarema, undotongwako pamusoro pezvinhu izvi pamberi pangu?
\v 10 Ipapo Pauro akati: Ndinomira pamberi pechigaro chokutonga chaKesari, pandinofanira kutongwa; kuvaJudha handina kuita zvisakarurama, sezvamunoziva kwazvo nemwivo.
\v 11 Zvino kana ndiri mudariki kana kuti ndakaita chinhu chakafanira rufu handirambi kufa; asi kana pasinechinhu chezvinhu izvi zvavanondipomera, hakunomunhu ungandikumikidza kwavari. Ndinozviisa kunaKesari.
\v 12 Ipapo Festo ataurirana nedare, akapindura \add akati\add*: Wazviisa kunaKesari; kunaKesari uchaenda.
\s Pauro pamberi paAgripa
\p
\v 13 Zvino mushure mamamwe mazuva mambo Agripa naBhenike vakasvika Kesariya kuzokwazisa Festo.
\v 14 Vakati vagarako mazuva mazhinji, Festo akaisa mhosva yaPauro kunamambo, achiti: Kunomumwe murume wakasiyiwa pano naFeriksi akasungwa;
\v 15 iye wandakati pandakanga ndichiri Jerusarema, vapristi vakuru navakuru vavaJudha vakamumhan'arira, vachikumbira mutongo pamusoro pake.
\v 16 Vandakapindura kuti haizi tsika yavaRoma kukumikidza munhu kurufu, uyo unopomerwa asati ambotarisana navanomupomera, akapiwa mukana wokuzvipindurira pamhosva dzaanopomerwa.
\v 17 Zvino vakati vavungana pano, handina kunonoka, chifume ndakagara pachigaro chokutonga, ndikaraira kuti murume avuyiswe.
\v 18 Zvino vapomeri vakamusimukira, asi havana kumupomera mhosva yezvinhu zvakaipa zvandaifungira;
\v 19 asi vakanga vanamamwe mashoko echitendero chavo, nemumwe Jesu wakanga afa, wainzi naye mupenyu.
\v 20 Zvino ini zvandakanga ndichikahadzika maererano negakava rakadai, ndakabvunza kana achida kuenda Jerusasrema kundotongwa ikoko pamusoro pezvinhu izvozvo.
\v 21 Pauro wakati akumbira kuregerwa kuzobvunzwa naAgasito, ndakaraira kuti achengetwe kusvikira ndichimutumira kuna Kesari.
\v 22 Ipapo Agripa akati kunaFesto; Neni ndinoda kunzwavo munhu uyu ndimene. Iye akati: Mangwana muchamunzwa.
\v 23 Chava chifume Agripa wakati asvika naBhenike, vachitaridzika kwazvo, vakapinda mumba mokutambirwa mhaka, navatungamiriri vakuru, navakuru veguta, vakavuya naPauro varairwa naFesto.
\v 24 Zvino Festo akati: Mambo Agripa, navarume vose vari pano nesu, munovona munhu uyu, wandakanyengeterwa navaJudha vose paJerusarema napano, vachidanidzira, vachiti: Haafaniri kuramba achirarama.
\v 25 Asi ini ndakawana kuti haana kuita chinhu chakafanira rufu, uye kuti iye wakakumbira kuiswa kunamambo mukuru, ndakazvigadzirira kumutumira.
\v 26 Asi handina chinhu chandine chokwadi nacho chandinganyorera ishe pamusoro pake, saka ndavuya naye pamberi penyu zvikuru pamberi penyu, imwi mambo Agripa, kuti kana aongororwe nemwi, ndigova nechandinganyora.
\v 27 Nokuti kwandiri zvakaita sezvisina kufanira kutuma musungwa, mhosva dzaakakwirirwa nadzo dzisingataridzwivo.

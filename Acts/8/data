\c 8
\s Sauro unotambudza vatendi
\p
\v 1 Sauro wakanga achitenderana nokuvurawa kwake. Zvino nenguva iyo kwakava nekutambudzwa kukuru kwekereke yapaJerusarema, navose vakanga vakaparadzirwa kunyika yeJudhiya neSamaria kunze kwevapositora.
\v 2 Varume vakarurama vakatakura Stefano, vakamuitira mariro makuru.
\v 3 Asi Sauro akaparadza kereke, achipinda muimba imwe neimwe, achikakata varume navakadzi, nokuvaisa mutirongo.
\s Firipi unoparidza paSamaria
\p
\v 4 Zvino avo vakaparadzirwa vakabuda kunze vachiparidza shoko.
\v 5 Ipapo Firipi wakaburukira kuguta reSamaria, akavaparidzira Kristu.
\v 6 Chaunga chikateerera nomoyo mumwe kuzvinhu izvo zvairehwa naFiripi, vachinzwa nokuvona zviratidzo zvaakanga achiita.
\v 7 Nokuti mweya yetsvina yakabuda kuvazhinji vaiva vakabatwa, ichidanidzira nenzwi guru; navazhinji vakanga vakawoma mitezo navaikamhina vakaporeswa.
\v 8 Kukava nomufaro mukuru ukavapo paguta iro.
\s Simoni N'anga
\p
\v 9 Zvino kwakanga kunomumwe murume \add wainzi\add* Simoni nezita, waimboita un'anga kare paguta iro, achishamisa vanhu veSamaria, achizviti amene munhu mukuru.
\v 10 Wavaiteerera vose kubva kuvaduku kusvikira navakuru vachiti: Uyu munhu isimba guru raMwari,
\v 11 Vakamuteerera, nemhaka yokuti wakanga avashamisa novun'anga bwake nguva huru.
\v 12 Zvino vakati vatenda Firipi achiparidza mashoko amaererano novushe bwaMwari nezita raJesu Kristu, vakabhabhatidzwa vose varume navakadzi.
\v 13 Naiye Simoni akatendavo, zvino wakati abhabhatidzwavo, akagara naFiripi; akashamiswa, achivona zviratidzo namabasa esimba makuru, akanga achiitwa.
\v 14 Zvino vapositora vaiva paJerusarema vakati vanzwa kuti vaSamaria vakanga vagamuchira shoko raMwari, vakatuma kwavari Peturo naJohwani.
\v 15 Ivo vakati vaburukirako, vakavanyengeterera kuti vagamuchire Mweya Mutsvene;
\v 16 nokuti wakanga asati aburukira pamusoro pomumwe wavo; vakanga vangobhabhatidzwa muzita raShe Jesu bedzi.
\v 17 Ipapo vakaisa mavoko pamusoro pavo, vakagamuchira Mweya Mutsvene.
\v 18 Zvino Simoni wakati achivona kuti nokuisa mavoko avapositora pamusoro, Mweya Mutsvene unopiwa, akavuya kwavari nemari,
\v 19 achiti: Ndipei nenivo simba iri, kuti ani nani wandinenge ndichiisa mavoko pamusoro agamuchire Mweya Mutsvene.
\v 20 Zvino Peturo akati kwaari: Sirivheri yako ngaiparadzwe pamwechete newe, nokuti wakafunga kuti chipo chaMwari chinowanikwa nemari.
\v 21 Hauna mugove, kana nhaka pashoko iri, nokuti moyo wako hauna kururama pamberi paMwari.
\v 22 Naizvozvo tendevuka pakuipa kwako uku, ukumbire kunaMwari, kuti zvimwe murangariro womwoyo wako ungakangamirwa.
\v 23 Nokuti ndinovona kuti uri munduru inovava, napakusungwa nezvisakarurama.
\v 24 Simoni akapindura akati: Mundikumbirire zvikuru imwi kunaShe, kuti ndirege kuwirwa nechimwe chaizvozvo zvamareva.
\v 25 Zvino ivo vakati vapupura kwazvo nokutaura shoko raShe, vakadzokera Jerusarema, vachiparidza evhangeri mumisha mizhinji yavaSamaria.
\s Firipi nomuranda waKandase
\p
\v 26 Zvino mutumwa waShe akataura naFiripi, achiti: Simuka, uende chamhembe kunzira inobva Jerusarema ichiburukira Gaza; iyo irenje.
\v 27 Akasimuka, akaenda; zvino tarira munhu weEtiopia, muyunaki* mukuru kwazvo waKandase, mambokadzi weEtiopia, waichengeta fuma yake yose, wakanga avuya Jerusarema kuzonamata;
\v 28 wakanga achidzoka agere mungoro yake achirava Isaya muporofita.
\v 29 Ipapo Mweya akati kunaFiripi: Swedera, urambire pangoro iyo.
\v 30 Firipi akamhanyirako, akamunzwa achirava muporofita Isaya, akati: Unonzwisisa zvaunorava here?
\v 31 Iye akati: Ndingagona seiko, kana mumwe asingandidudziri? Akakumbira zvikuru kunaFiripi kuti akwire, agare naye.
\v 32 Zvino paakanga achirava paRugwaro paiti: Wakaiswa pakubayiwa segwai; Segwayana rinyerere pamberi pomuvevuri waro, Saizvozvo haana kushamisa muromo wake;
\v 33 Pakuzvidzwa kwake kutongwa kwake kwakabviswa; Ndianiko ucharondedzera rudzi rwake? Nokuti vupenyu bwake bwunobviswa panyika.
\v 34 Muranda akapindura Firipi, akati: Ndinokumbira kwauri, undivudze kuti muporofita unoreva aniko achidaro? Unozvireva iye amene, kana mumwe?
\v 35 Ipapo Firipi akashamisa muromo wake; akatanga parugwaro urwu, akamuparidzira Jesu.
\v 36 Zvino vakati vachifamba munzira akati: Heyi mvura; chinyiko chingadzivisa ndirege kubhabhatidzwa?
\v 37 [Firipi akati: Kana uchitenda nomoyo wako wose, zvingaitwa. Akapindura, akati: Ndinotenda kuti Jesu ndiye Mwanakomana waMwari.]
\v 38 Akaraira kuti ngoro imire; vakaburukira vose mumvura, iye Firipi nomuranda; akamubhabhatidza.
\v 39 Zvino vakati vachibuda mumvura, Mweya waShe ukabvisa Firipi; muranda akasazomuvona zve; nokuti wakafamba rwendo rwake, achifara.
\v 40 Asi Firipi wakawanika paAzoto, akapota nyika achiparidza evhangeri pamaguta ose, kusvikira paKesaria.

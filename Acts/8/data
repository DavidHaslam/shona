\c 8
\s Sauro unotambudza vatendi
\p
\v 1 Sauro wakanga achitenderana nokuurawa kwake. Zvino nenguva iyo kwamuka kutambudzwa kukuru kwekereke yaiva paJerusarema, vose vakaparadzirwa kunyika yeJudhiya neSamaria kunze kwevaapositori.
\v 2 Varume vaitenda vakatakura Sitefano, vakamuitira mariro makuru.
\v 3 Asi kana ari Sauro wakaita nyonganiso kukereke, achipinda muimba imwe neimwe, achikakata varume navakadzi ndokuisa mutirongo.
\s Firipi unoparidza paSamaria
\p
\v 4 Zvino avo vakanga vaparadzirwa kunze vakapfuura \add kose\add* vachiparidza shoko.
\v 5 Ipapo Firipi wakaburukira kuguta reSamaria, akaparidza Kristu kwavari.
\v 6 Chaunga chikateerera nomoyo mumwe kuzvinhu izvo zvairehwa naFiripi, vachinzwa nokuona zvishamiso zvaaiita.
\v 7 Nokuti mweya yetsvina yakabuda kuvazhinji vaiva vakabatwa ichidanidzira nenzwi guru; navazhinji vakanga vakafa mitezo nevaikamhina vakaporeswa.
\v 8 Kukava nomufaro mukuru paguta iro.
\s Simoni n'anga
\p
\v 9 Zvino mumwe murume wainzi Simoni, waimboita un'anga paguta iroro, achishamisa nyika yeSamaria, achizviti munhu mukuru.
\v 10 Wavaiteerera vose kubva kumuduku kusvikira kumukuru vachiti: Uyu munhu isimba guru raMwari,
\v 11 Zvino vaimuteerera nemhaka yokuti wakanga avashamisa noun'anga hwake nguva huru.
\v 12 Zvino vakati vatenda Firipi achiparidza mashoko akanaka maererano noushe hwaMwari nezita raJesu Kristu, vakabhabhatidzwa vose varume navakadzi.
\v 13 Naiye Simoni pachake akatendawo, zvino wakati abhabhatidzwa, akagara naFiripi; akashamiswa achiona zviratidzo namabasa esimba makuru akanga achiitwa.
\v 14 Zvino vaapositori vaiva paJerusarema vakati vanzwa kuti Samaria yakanga yagamuchira shoko raMwari, vakatumira kwavari Petro naJohwani.
\v 15 Ivo vakati vaburukira\add ko\add* vakavanyengeterera, kuti vagamuchire Mweya Mutsvene;
\v 16 nokuti wakanga asati aburukira pamusoro pomumwe wavo; vakanga vangobhabhatidzwa muzita raShe Jesu chete.
\v 17 Ipapo vakaisa maoko pamusoro pavo, vakagamuchira Mweya Mutsvene.
\v 18 Zvino Simoni wakati achiona kuti nokuisa maoko avaapositori pamusoro Mweya Mutsvene waipiwa, akauya kwavari nemari,
\v 19 achiti: Ndipei neniwo simba iri, kuti pana ani nani wandinenge ndichiisa maoko pamusoro agamuchire Mweya Mutsvene.
\v 20 Asi Petro wakati kwaari: Sirivheri yako ngaiparadzwe pamwechete newe, nokuti wafunga kuti chipo chaMwari chingawanikwa nemari.
\v 21 Hauna mugove, kana nhaka pashoko iri, nokuti moyo wako hauna kururama pamberi paMwari.
\v 22 Naizvozvo tendeuka pakuipa kwako uku, ukumbire Mwari, kuti zvimwe murangariro womwoyo wako ungakangamwirwa.
\v 23 Nokuti ndinoona kuti uri munduru inovava, uye mumusungo wezvisakarurama.
\v 24 Zvino Simoni akapindura akati: Ndikumbirirei imwi kunaShe, kuti pasava nechimwe chezvinhu izvi zvamareva chingandiwira.
\v 25 Zvino ivo vakati vapupura kwazvo nokutaura shoko raShe, vakadzokera Jerusarema, vachiparidza evhangeri mumisha mizhinji yavaSamaria.
\s Firipi nomuranda waKandase
\p
\v 26 Zvino mutumwa waShe akataura naFiripi, achiti: Simuka, uende wakananga kuchamhembe kunzira inoburuka kubva Jerusarema ichienda Gaza; iyo irenje.
\v 27 Akasimuka akaenda; zvino tarira munhu weEtiopia, muchekwa, wesimba guru waKandase mambokadzi weEtiopia, waichengeta fuma yake yose, wakanga auya Jerusarema kuzonamata;
\v 28 wakanga achidzokera agere mungoro yake achirava Isaya muporofita.
\v 29 Ipapo Mweya akati kuna Firipi: Swedera, urambire pangoro iyo.
\v 30 Firipi akamhanyirako, akamunzwa achirava muporofita Isaya, akati: Unonzwisisa zvaunorava here?
\v 31 Iye akati: Ndingagona sei, kunze kokuti mumwe munhu andirairira? Akakumbira zvikuru kunaFiripi kuti akwire agare naye.
\v 32 Zvino ndima yerugwaro yaairava yaiva iyi: Wakatinhwa segwai \add rinoenda\add* kunobayiwa; segwayana rinyerere pamberi pomuveuri waro, saizvozvo haana kushamisa muromo wake;
\v 33 Mukunyadziswa kwake, kutongwa kwake kwakabviswa; ndiani ucharondedzera zera rake? Nokuti upenyu hwake hunobviswa panyika.
\v 34 Muchekwa akapindura Firipi akati: Ndinokubvunza, muporofita unoreva ani achidaro? Unozvireva iye amene kana mumwe?
\v 35 Ipapo Firipi akashamisa muromo wake; akatanga parugwaro irworwo, akamuparidzira Jesu.
\v 36 Zvino vakati vachifamba munzira vakasvika pane imwe mvura muchekwa akati: Tarira, \add Heyi\add* mvura, chinyi chinondidzivisa kubhabhatidzwa?
\v 37 Firipi akati: Kana uchitenda nomoyo wako wose, zvinotenderwa. Akapindura akati: Ndinotenda kuti Jesu ndiye Mwanakomana waMwari.
\v 38 Akaraira ngoro kuti irambe imire; vakaburukira mumvura, vose Firipi nemuchekwa; akamubhabhatidza.
\v 39 Zvino vakati vabuda mumvura, Mweya waShe ukabvuta Firipi; muchekwa akasazomuonazve; nokuti wakafamba nenzira yake achifara.
\v 40 Asi Firipi wakawanika paAzota, akati achipfuura akaparidza evhangeri pamaguta ose, kusvikira asvika paKesariya.

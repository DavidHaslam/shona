\c 8
\s Sauro unotambudza vatendi
\p
\v 1 Sauro wakanga achitenderana nokuvurawa kwake. Zvino nenguva iyo kwamuka kutambudzwa kukuru kwekereke yapaJerusarema, vose vakaparadzirwa kunyika yeJudhiya neSamaria kunze kwevapositora.
\v 2 Varume vaitenda vakatakura Stefano, vakamuitira mariro makuru.
\v 3 Asi Sauro wakaparadza kereke, achipinda muimba imwe neimwe, achikakata varume navakadzi ndokuisa mutirongo.
\s Firipi unoparidza paSamaria
\p
\v 4 Zvino avo vakanga vaparadzirwa kunze vakapfuura \add kose\add* vachiparidza shoko.
\v 5 Ipapo Firipi wakaburukira kuguta reSamaria, akaparidza Kristu kwavari.
\v 6 Chaunga chikateerera nomoyo mumwe kuzvinhu izvo zvairehwa naFiripi, vachinzwa nokuvona zvishamiso zvaakanga achiita.
\v 7 Nokuti mweya yetsvina yakabuda kuvazhinji vaiva vakabatwa, ichidanidzira nenzwi guru; navazhinji vakanga vakawoma mitezo navaikamhina vakaporeswa.
\v 8 Kukava nomufaro mukuru paguta iro.
\s Simoni Nanga
\p
\v 9 Zvino mumwe murume \add wainzi\add* Simoni nezita, waimboita unanga kare paguta iroro, achishamisa nyika yeSamaria, achizviti munhu mukuru.
\v 10 Wavaiteerera vose kubva kumuduku kusvikira kumukuru vachiti: Uyu munhu isimba guru raMwari,
\v 11 Vaimuteerera, nemhaka yokuti wakanga avashamisa noun'anga hwake nguva huru.
\v 12 Zvino vakati vatenda Firipi achiparidza mashoko akanaka maererano noushe hwaMwari nezita raJesu Kristu, vakabhabhatidzwa vose varume navakadzi.
\v 13 Naiye Simoni pachake akatendavo, zvino wakati abhabhatidzwa, akagara naFiripi; akashamiswa, achivona zviratidzo namabasa esimba makuru, akanga achiitwa.
\v 14 Zvino vapositora vaiva paJerusarema vakati vanzwa kuti Samaria yakanga yagamuchira shoko raMwari, vakatumira kwavari Peturo naJohwani.
\v 15 Ivo vakati vaburukira\add ko\add* vakavanyengeterera, kuti vagamuchire Mweya Mutsvene;
\v 16 nokuti wakanga asati aburukira pamusoro pomumwe wavo; vakanga vangobhabhatidzwa muzita raShe Jesu bedzi.
\v 17 Ipapo vakaisa mavoko pamusoro pavo, vakagamuchira Mweya Mutsvene.
\v 18 Zvino Simoni wakati achivona kuti nokuisa mavoko avapositora pamusoro, Mweya Mutsvene waipiwa, akavuya kwavari nemari,
\v 19 achiti: Ndipei nenivo simba iri, kuti pana ani nani wandinenge ndichiisa mavoko pamusoro agamuchire Mweya Mutsvene.
\v 20 Asi Peturo wakati kwaari: Sirivheri yako ngaiparadzwe pamwechete newe, nokuti wafunga kuti chipo chaMwari chinowanikwa nemari.
\v 21 Hauna mugove, kana nhaka pashoko iri, nokuti moyo wako hauna kururama pamberi paMwari.
\v 22 Naizvozvo tendevuka pakuipa kwako uku, ukumbire Mwari, kuti zvimwe murangariro womwoyo wako ungakangamirwa.
\v 23 Nokuti ndinovona kuti uri munduru inovava, napakusungwa nezvisakarurama.
\v 24 Simoni akapindura akati: Mundikumbirire zvikuru imwi kunaShe, kuti ndirege kuwirwa nechimwe chaizvozvo zvamareva.
\v 25 Zvino ivo vakati vapupura kwazvo nokutaura shoko raShe, vakadzokera Jerusarema, vachiparidza evhangeri mumisha mizhinji yavaSamaria.
\s Firipi nomuranda waKandase
\p
\v 26 Zvino mutumwa waShe akataura naFiripi, achiti: Simuka, uende chamhembe kunzira inobva Jerusarema ichiburukira Gaza; iyo irenje.
\v 27 Akasimuka, akaenda; zvino tarira munhu weEtiopia, muyunaki* mukuru kwazvo waKandase, mambokadzi weEtiopia, waichengeta fuma yake yose, wakanga avuya Jerusarema kuzonamata;
\v 28 wakanga achidzoka agere mungoro yake achirava Isaya muporofita.
\v 29 Ipapo Mweya akati kunaFiripi: Swedera, urambire pangoro iyo.
\v 30 Firipi akamhanyirako, akamunzwa achirava muporofita Isaya, akati: Unonzwisisa zvaunorava here?
\v 31 Iye akati: Ndingagona seiko, kunze kokuti mumwe munhu andidudzira? Akakumbira zvikuru kunaFiripi kuti akwire, agare naye.
\v 32 Zvino ndima yerugwaro yaairava ndeiyi: Wakavuyiswa pakubayiwa segwai; segwayana rinyerere pamberi pomuvevuri waro, Saizvozvo haana kushamisa muromo wake;
\v 33 Pakuninipiswa kwake kutongwa kwake kwakabviswa; ndianiko ucharondedzera rudzi rwake? Nokuti vupenyu bwake bwunobviswa panyika.
\v 34 Muranda akapindura Firipi akati: Ndinokubvunza, muporofita unoreva aniko achidaro? Unozvireva iye amene, kana mumwe?
\v 35 Ipapo Firipi akashamisa muromo wake; akatanga parugwaro irworwo, akamuparidzira Jesu.
\v 36 Zvino vakati vachifamba munzira wakasvika pane imwe mvura muyunaki akati: \add Heyi\add* mvura, chinyiko chingadzivisa kubhabhatidzwa?
\v 37 Firipi akati: Kana uchitenda nomoyo wako wose, zvinotenderwa. Akapindura, akati: Ndinotenda kuti Jesu ndiye Mwanakomana waMwari.
\v 38 Akaraira ngoro kuti imire; vakaburukira vose mumvura, iye Firipi nomuranda; akamubhabhatidza.
\v 39 Zvino vakati vabuda mumvura, Mweya waShe ukabvuta Firipi; muranda akasazomuvona zve; nokuti wakafamba parwendo rwake, achifara.
\v 40 Asi Firipi wakawanika paAzoto, akati achipfuura akaparidza evhangeri pamaguta ose, kusvikira asvika paKesariya.

\c 22
\s Pauro unozvidavirira pamberi pavanhu
\p
\v 1 Varume hama, namadzibaba, inzwai kuzvidavirira kwangu zvino pamberi penyu.
\v 2 Ivo vakati vachinzwa kuti wotaura norurimi rwechiHebheru kwavari, vakanyanya kunyarara, iye akati:
\v 3 Ini ndiri zvirokwazvo murume muJudha, wakaberekerwa muTaso muKirikia, asi ndakarerwa muguta rino, pamakumbo aGamarieri, ndikadzidziswa netsika dzakazara dzomurairo wamadzibaba, ndichishingairira Mwari, sezvamuri mose nhasi;
\v 4 ndikatambudza nzira iyi kusvikira pakuuraya, ndichisunga nokukumikidza mutirongo vose varume navakadzi;
\v 5 mupristi mukuru sezvaanondipupurira namakurukota ose avatariri; kwandakagamuchira mwadhi kuhama, ndikaenda Dhamaseko kuti ndiise Jerusarema avo vaivapo vakasungwa, kuti varangwe.
\v 6 Zvino zvakaitika kuti ndichifamba, ndoswedera Dhamaseko, anenge masikati, pakarepo kwakaonekwa kubva kudenga chiedza chikuru, chakandipoteredza.
\v 7 Ndikawira pasi, ndikanzwa inzwi richiti kwandiri: Sauro, Sauro, unonditambudzireiko?
\v 8 Ndikapindura, \add ndikati\add*: Ndimwi aniko Ishe? Akati kwandiri: Ndini Jesu weNazareta waunotambudza.
\v 9 Zvino avo vaiva neni vakavona chiedza, vakatya, asi havana kunzwa inzwi rowakataura neni.
\v 10 Zvino ini ndikati: Ndichaiteiko, Ishe? Ishe akati kwandiri: Simuka, uende Dhamaseko; apo uchaudzwa zvinhu zvose zvakatarirwa iwe kuti uite.
\v 11 Zvino zvandakanga ndisingagoni kuvona nokubwinya kwechiedza icho, ndakatungamirirwa noruvoko rwavaiva neni, ndikasvika Dhamaseko.
\v 12 Zvino mumwe Ananiasi, murume wainamata sezvinoreva murairo, waipupurirwa zvakanaka navaJudha vose vakanga vagere\add po\add*,
\v 13 akauya kwandiri akamira padivi \add pangu\add*, akati kwandiri: Sauro hama, chivonazve! Nenguva iyo ndikatarisa ndikamuvona.
\v 14 Iye akati: Mwari wamadzibaba edu wakakusarudza, kare kuti uzive kuda kwake, nokuvona iye wakarurama, nokunzwa inzwi romuromo wake.
\v 15 Nokuti iwe uchava chapupu chake kuvanhu vose chezvawakavona nekunzwa.
\v 16 Zvino uchanonokereiko? Simuka ubhabhatidzwe usukwe zvivi zvako, uchidana zita raShe.
\v 17 Zvino zvakaitika kuti ndadzokera Jerusarema, ndichinyengetera mutembere, ndikaita chiyevegwa chomweya,
\v 18 ndikamuvona achiti kwandiri: Kurumidza ubve Jerusarema zvino-zvino, nokuti havangagamuchiri kupupura kwako maererano neni.
\v 19 Ipapo ndikati: Ishe, vanoziva vamene kuti ini ndaiisa mutirongo nokurova musinagoge roga-roga avo vaitenda kwamuri;
\v 20 uye musi wakadururwa ropa raStafano chapupu chenyu, nenivo ndakanga ndimire\add po\add*vo, ndichibvumirana nokuurawa kwake, ndakachengeta nguvo dzavaimuponda.
\v 21 Ipapo akati kwandiri: Enda, nokuti ndichakutuma kure kuvahedheni.
\v 22 Vakamuteerera kusvikira pashoko iro; ipapo vakasimudza manzwi avo vachiti: Wakadai ngaabviswe panyika; nokuti hazvina kufanira kuti ararame.
\v 23 Zvino vachidanidzira, vachirasha nguvo, vachikushira guruva kudenga,
\v 24 mukuru wechuru akaraira, kuti aiswe kuimba yamauto, achiti abvunzurudzwe nokurohwa zvikuru, kuti azive kuti ingavai ravaidanidzira kudai pamusoro pake.
\v 25 Zvino vakati vamusunga namakashu, Pauro akati kumukuru wezana wakanga amirepo: Zviri pamutemo here kwamuri kurova munhu \add uri\add* muRoma asina kutongwa?
\v 26 Zvino mukuru wezana wakati achi\add zvi\add*nzwa, akaenda akandoudza mukuru wechuru achiti: Chenjerai zvamunoita, nokuti munhu uyu muRoma.
\v 27 Zvino mukuru wechuru akauya akati kwaari: Ndiudze, uri muRoma here? Iye akati: Hongu.
\v 28 Mutungamiri mukuru akapindura \add akati\add*: Nomutengo mukuru ini ndakawana uRoma uhwu. Pauro akati: Ini ndakaberekwa nahwo.
\v 29 Zvino pakarepo vakabva kwaari \add ivo\add* vaiva vomubvunzurudza, nomukuru wechuru wakatyavo aziva kuti iye muRoma, uye nokuti wakanga amusunga.
\s Pauro pamberi pamakurukota
\p
\v 30 Zvino chifume, achida kuziva chokwadi chaaipomerwa navaJudha, akamusunungura pazvisungo, akaraira kuti vapristi vakuru namakurukota ose kuti vaungane, akaburusira Pauro, ndokumuisa pamberi pavo.

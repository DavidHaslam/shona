\c 22
\s Pauro unozvidavirira pamberi pavanhu
\p
\v 1 Varume, hama, namadzibaba, inzwai kuzvidavirira kwangu pamberi penyu zvino.
\v 2 Ivo vakati vachinzwa, kuti wotaura norurimi rwechiHebheru kwavari, vakanyanya kunyarara. Iye akati:
\v 3 Ini ndiri murume muJudha, ndakaberekwa muTaso muKirikia, asi ndakarerwa muguta rino, pamakumbo aGamarieri, ndikadzidziswa netsika dzakazara dzomurairo wamadzibaba edu, ndichishingairira Mwari, sezvamuri mose nhasi;
\v 4 ndikatambudza venzira iyi kusvikira pakuvuraya, ndichisunga nokuvaisa mutirongo varume navakadzi.
\v 5 nomuprista mukuruvo unondipupurira namakurukota ose avakuru; kwandakagamuchira mwadhi kuhama, ndikaenda Dhamaseko kuti ndiise Jerusarema avo vaigarako, vakasungwa, kuti varangwe.
\v 6 Zvino zvakaitika kuti ndichifamba, ndoswedera Dhamaseko, anenge masikati, pakarepo kwakaonekwa kubva kudenga chiedza chikuru, chakandipoteredza.
\v 7 Ndikawira pasi, ndikanzwa inzwi richiti kwandiri: Sauro, Sauro, unonditambudzireiko?
\v 8 Ndikapindura, \add ndikati\add*: Ndimwi aniko Ishe? Akati kwandiri: Ndini Jesu weNazareta waunotambudza.
\v 9 Zvino vaiva neni vakavona chiedza, vakatya asi havana kunzwa inzwi rowakataura neni.
\v 10 Ndikati: Ndodiniko, Ishe? Ishe akati kwandiri: Simuka, uende Dhamaseko; apo uchavudzwa zvose zvakatarirwa kuti uzviite.
\v 11 Zvino zvandakanga ndisingagoni kuvona nokupenya kwechiedza icho, ndikasesedzwa noruvoko navaiva neni, ndikasvika Dhamaseko.
\v 12 Zvino mumwe murume, wainzi Ananiasi, munhu wainamata Mwari sezvinoreva murairo, waipupurirwa zvakanaka navaJudha vose vakanga vagerepo,
\v 13 akavuya kwandiri akamira, akati kwandiri: Sauro, hama, chivona! Nenguva iyo ndikamuvona.
\v 14 Iye akati: Mwari wamadzibaba edu wakakusanangura, kuti uzive kuda kwake, nokumuvona iye wakarurama, nokunzwa inzwi rinobva mumuromo make.
\v 15 Nokuti iwe uchava chapupu chake kuvanhu vose chezvawakavona nezvawakanzwa.
\v 16 Zvino uchanonokereiko? Simuka, ubhabhatidzwe, usukwe zvivi zvako, udane zita raShe.
\v 17 Zvino ndakati ndadzokera Jerusarema, ndichinyengetera mutembere, ndikaita sokubatwa nomweya,
\v 18 ndikamuvona, achiti kwandiri: Kurumidza, ubve Jerusarema zvino-zvino, nokuti havangagamuchiri kupupura kwako pamusoro pangu.
\v 19 Ipapo ndikati: Ishe, vanoziva vamene kuti ini ndaiisa mutirongo, nokurova mumasinagoge, avo vaitenda kwamuri;
\v 20 vuye, musi wakadururwa ropa raStafano, chapupu chenyu, nenivo ndakanga ndimirepo, ndichibvumira, kuvurawa kwake ndikachengeta nguvo dzavaimuvuraya.
\v 21 Ipapo akati kwandiri: Enda, ndichakutuma kure kuvahedheni.
\v 22 Vakamuteerera kusvikira pashoko iro; ipapo vakadanidzira, vachiti: Wakadai ngaabviswe panyika; nokuti haafaniri kurarama.
\v 23 Vakadanidzira, vakakandira nguvo dzavo pasi, vachikushira ivhu kudenga,
\v 24 mukuru wechuru chamazana akaraira, kuti aiswe kuimba yavarwi, achiti abvunzwe nokurobwa zvikuru, kuti azive mhosva yavaimupopotera kudai.
\v 25 Zvino vakati vamusunga namakashu, Pauro akati kumukuru wezana, wakanga amirepo: Makatenderwa kurova munhu uri muRoma, asina kutongwa here?
\v 26 Zvino mukuru wezana wakati achizvinzwa, akaenda kumutungamiri mukuru, akati kwaari chenjerai zvamunoita, Nokuti munhu uyu muRoma.
\v 27 Mutungamiri mukuru akavuya akati kwaari: Ndivudze, uri muRoma here? Akati: Hongu.
\v 28 Mutungamiri mukuru akati: Ini ndakatenga simba iri rokuve muRoma nomutengo mukuru. Pauro akati: Ini ndakaberekwa ndiri muRoma.
\v 29 Zvino vakanga vomubvunzisisa, vakabva kwaari pakarepo, nomutungamiri mukuru wakatyavo achiziva kuti iye muRoma, uye nokuti wakanga amusunga.
\s Pauro pamberi pamakurukota.
\p
\v 30 Zvino fume mangwana, achida kuziva kwazvo kuti vaJudha vakamupomera mhosva yei, akamusunungura, akaraira kuti vaprista vakuru namakurukota ose vavungane, akaburusa Pauro, ndokumuisa pamberi pavo.

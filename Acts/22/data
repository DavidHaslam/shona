\c 22
\s Pauro unozvidavirira pamberi pavanhu
\p
\v 1 Varume hama, namadzibaba, inzwai kuzvidavirira kwangu zvino pamberi penyu zvino.
\v 2 Ivo vakati vachinzwa, kuti wotaura norurimi rwechiHebheru kwavari, vakanyanya kunyarara. Iye akati:
\v 3 Ini ndiri murume muJudha, wakaberekerwa muTaso muKirikia, asi ndakarerwa muguta rino, pamakumbo aGamarieri, ndikadzidziswa netsika dzakazara dzomurairo wamadzibaba edu, ndichishingairira Mwari, sezvamuri mose nhasi;
\v 4 ndikatambudza nzira iyi kusvikira pakuvuraya, ndichisunga nokuisa mutirongo vose varume navakadzi;
\v 5 mupristi mukuru sezvaanondipupuriravo namakurukota ose avakuru; kwandakagamuchira mwadhi kuhama, ndikaenda Dhamaseko kuti ndiise Jerusarema avo vaivapo vakasungwa, kuti varangwe.
\v 6 Zvino zvakaitika kuti ndichifamba, ndoswedera Dhamaseko, anenge masikati, pakarepo kwakaonekwa kubva kudenga chiedza chikuru, chakandipoteredza.
\v 7 Ndikawira pasi, ndikanzwa inzwi richiti kwandiri: Sauro, Sauro, unonditambudzireiko?
\v 8 Ndikapindura, \add ndikati\add*: Ndimwi aniko Ishe? Akati kwandiri: Ndini Jesu weNazareta waunotambudza.
\v 9 Zvino avo vaiva neni vakavona chiedza, vakatya asi havana kunzwa inzwi rowakataura neni.
\v 10 Zvino ini ndikati: Ndichaiteiko, Ishe? Ishe akati kwandiri: Simuka, uende Dhamaseko; apo uchavudzwa zvose zvakatarirwa iwe kuti uite.
\v 11 Zvino zvandakanga ndisingagoni kuvona nokubwinya kwechiedza icho, ndakatungamirirwa noruvoko rwavaiva neni, ndikasvika Dhamaseko.
\v 12 Zvino mumwe Ananiasi, murume wainamata sezvinoreva murairo, waipupurirwa zvakanaka navaJudha vose vakanga vagerepo,
\v 13 akavuya kwandiri akamira, ndikatarisa kwaari ndikamuona: Sauro hama, chivonazve! Nenguva iyo ndikatarisa ndikamuvona.
\v 14 Iye akati: Mwari wamadzibaba edu wakakusarudza, kareiwe kuti uzive kuda kwake, nokuvona iye wakarurama, uye munzwe inzwi romuromo wake.
\v 15 Nokuti iwe uchava chapupu chake kuvanhu vose chezvawakavona nekunzwa.
\v 16 Zvino uchanonokereiko? Simuka, ubhabhatidzwe, usukwe zvivi zvako, udane zita raShe.
\v 17 Zvino zvakaitika kuti ndadzokera Jerusarema, ndichinyengetera mutembere, ndikaita sokubatwa nomweya,
\v 18 ndikamuvona achiti kwandiri: Kurumidza ubve Jerusarema zvino-zvino, nokuti havangagamuchiri kupupura kwako pamusoro pangu.
\v 19 Ipapo ndikati: Ishe, vanoziva vamene kuti ini ndaiisa mutirongo, nokurova mumasinagoge avo vaitenda kwamuri;
\v 20 vuye musi wakadururwa ropa raStafano chapupu chenyu, nenivo ndakanga ndimirepo, ndichibvumira kuvurawa kwake ndikachengeta nguvo dzavaimuponda.
\v 21 Ipapo akati kwandiri: Enda, ndichakutuma kure kuvahedheni.
\v 22 Vakamuteerera kusvikira pashoko iro; ipapo vakasimudza manzwi avo vachiti: Wakadai ngaabviswe panyika; nokuti hazvina kufanira kuti ararame.
\v 23 Vakadanidzira, vakakandira nguvo dzavo pasi, vachikushira guruva kudenga,
\v 24 mukuru wechuru chamazana akaraira, kuti aiswe kuimba yavarwi, achiti abvunzwe nokurohwa zvikuru, kuti azive mhosva yavaimupopotera kudai.
\v 25 Zvino vakati vamusunga namakashu, Pauro akati kumukuru wezana, wakanga amirepo: Makatenderwa kurova munhu uri muRoma asina kutongwa here?
\v 26 Zvino mukuru wezana wakati achi\add zvi\add*nzwa, akaenda akandoudza mutungamiri mukuru, achiti: Chenjerai zvamunoita, Nokuti munhu uyu muRoma.
\v 27 Mutungamiri mukuru akavuya akati kwaari: Ndivudze, uri muRoma here? Akati: Hongu.
\v 28 Mutungamiri mukuru akapindura \add akati\add*: Ini nomutengo mukuru ndakawana simba iri rokuve muRoma. Pauro akati: Ini ndakaberekwa ndiri muRoma.
\v 29 Zvino pakarepo vakabva kwavari \add ivo\add* vakanga vomubvunzisisa, nomutungamiri mukuru wakatyavo achinzwa kuti iye muRoma, uye nokuti wakanga amusunga.
\s Pauro pamberi pamakurukota
\p
\v 30 Zvino fume mangwana, achida kuziva kwazvo kuti vaJudha vakamupomera mhosva yei, akamusunungura zvisungo, akaraira kuti vapristi vakuru namakurukota ose vavungane, akaburusa Pauro, ndokumuisa pamberi pavo.

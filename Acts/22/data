\c 22
\s Pauro unozvidavirira pamberi pevanhu
\p
\v 1 Varume hama, nemadzibaba, inzwai kuzvidavirira kwangu zvino kwamuri.
\v 2 Ivo vakati vachinzwa kuti unotaura nerurimi rwechiHebheru kwavari, vakanyanya kunyarara, iye akati:
\v 3 Ini ndiri zvirokwazvo murume muJudha, wakaberekerwa muTaso muKirikia, asi ndakarerwa muguta rino pamakumbo aGamarieri, ndikadzidziswa netsika dzakazara dzemurairo wamadzibaba, ndichishingairira Mwari, sezvamuri mose nhasi;
\v 4 ndikatambudza nzira iyi kusvikira parufu, ndichisunga nekukumikidza mutirongo vose varume nevakadzi;
\v 5 nemupristi mukuru sezvaanondipupurira nedare rose remakurukota evatariri; kwavari kwandakagamuchira tsamba kuhama, ndikaenda Dhamasiko kuti ndiuise Jerusarema avo vaivapo vakasungwa, kuti varangwe.
\v 6 Zvino zvakaitika kuti ndichifamba, ndoswedera Dhamasiko anenge masikati, pakarepo kwakaonekwa kubva kudenga chiedza chikuru chakandipoteredza.
\v 7 Zvino ndakawira pasi, ndikanzwa inzwi richiti kwandiri: Sauro, Sauro, unondishushirei?
\v 8 Ndikapindura, \add ndikati\add*: Ndimwi ani Ishe? Akati kwandiri: Ndini Jesu weNazareta waunoshusha.
\v 9 Zvino avo vaiva neni vakaona chiedza, vakatya, asi havana kunzwa inzwi rewakataura neni.
\v 10 Zvino ndikati: Ndichaitei, Ishe? Ishe akati kwandiri: Simuka, uende Dhamasiko; apo uchaudzwa zvinhu zvose zvakatarirwa iwe kuti uite.
\v 11 Zvino zvandakanga ndisingagoni kuona nekubwinya kwechiedza icho, ndakatungamirirwa neruoko rwevaiva neni, ndikasvika Dhamasiko.
\v 12 Zvino umwe Ananiasi, murume wainamata sezvinoreva murairo, waipupurirwa zvakanaka nevaJudha vose vakange vagere\add po\add*,
\v 13 akauya kwandiri akamira padivi \add pangu\add*, akati kwandiri: Sauro hama, chionazve! Nenguva iyo ndikamuona.
\v 14 Iye akati: Mwari wemadzibaba edu wakakusarudza, kare kuti uzive kuda kwake, nekuona iye wakarurama, nekunzwa inzwi remuromo wake.
\v 15 Nekuti uchava chapupu chake kuvanhu vose chezvawakaona nekunzwa.
\v 16 Ikozvino uchanonokerei? Simuka ubhabhatidzwe usukwe zvivi zvako, uchidana zita raIshe.
\v 17 Zvino zvakaitika kuti ndadzokera Jerusarema, ndichinyengetera mutembere, ndikaita chiyeverwa chemweya,
\v 18 ndikamuona achiti kwandiri: Kurumidza ubve Jerusarema ikozvino-zvino, nekuti havagamuchiri kupupura kwako maererano neni.
\v 19 Zvino ndikati: Ishe, vanoziva kuti ini ndaiisa mutirongo nekurova musinagoge roga-roga avo vaitenda kwamuri;
\v 20 nepakadururwa ropa raSitefano chapupu chenyu, neni ndakanga ndimirewo ndichibvumirana nekuurawa kwake, ndakachengeta nguo dzevaimuponda.
\v 21 Zvino akati kwandiri: Enda, nekuti ndichakutuma kure kuvahedheni.
\p
\v 22 Vakamuteerera kusvikira pashoko iro; ipapo vakasimudza manzwi avo vachiti: Wakadai ngaabviswe panyika; nekuti hazvina kufanira kuti ararame.
\v 23 Zvino vachidanidzira, vachirasha nguo, vachikushira guruva kudenga,
\v 24 mukuru wechuru akaraira, kuti aiswe kuimba yemauto achiti abvunzurudzwe nekurohwa netyava, kuti azive kuti ingavai ravaidanidzira kudai pamusoro pake.
\v 25 Zvino vakati vamusunga nemakashu, Pauro akati kumukuru wezana wakange amirepo: Zviri pamutemo here kwamuri kurova netyava munhu \add ari\add* muRoma asina kutongwa?
\v 26 Zvino mukuru wezana wakati achi\add zvi\add*nzwa, akaenda akandoudza mukuru wechuru achiti: Chenjerai zvamunoita, nekuti munhu uyu muRoma.
\v 27 Zvino mukuru wechuru akauya akati kwaari: Ndiudze, uri muRoma here? Iye akati: Hongu.
\v 28 Mukuru wechuru akapindura \add akati\add*: Nemutengo mukuru ini ndakawana uRoma uhwu. Pauro akati: Ini ndakaberekwa nahwo.
\v 29 Naizvozvo pakarepo vakabva kwaari \add ivo\add* vaiva vomubvunzurudza, nemukuru wechuru wakatyawo aziva kuti iye muRoma, uye nekuti wakange amusunga.
\v 30 Zvino chifume, achida kuziva chokwadi chaaipomerwa nevaJudha, akamusunungura pazvisungo, akaraira kuti vapristi vakuru nedare remakurukota ose vaungane, akaburusira Pauro, ndokumugadzika pamberi pavo.

\c 22
\s Pauro unozvidavirira pamberi pevanhu
\p
\v 1 Varume, hama, nemadzibaba, inzwai kuzvidavirira kwangu ikozvino kwamuri.
\v 2 Vakati vachinzwa kuti unotaura nerurimi rwechiHebheru kwavari, vakanyanya kunyarara, zvino akati:
\v 3 Ini ndiri zvirokwazvo murume muJudha, wakaberekerwa muTaso yeKirikia, ndokurerwa muguta rino pamakumbo aGamarieri, ndikadzidziswa nemurairo wakazara wemadzibaba, ndichishingairira Mwari, sezvamuri mose nhasi;
\v 4 waitambudza nzira iyi kusvikira parufu, ndichisunga nekukumikidza mutirongo vose varume nevakadzi,
\v 5 nemupristi mukuru sezvaanondipupurira, nedare rose remakurukota evakuru, kwandakagamuchira kwavari tsamba kuhama, ndikaenda kuDhamasiko kuti ndiuise kuJerusarema avo vaivapo vakasungwa, kuti varangwe.
\v 6 Zvino zvakaitika kuti ndichifamba ndoswedera Dhamasiko, anenge masikati, pakarepo kwakapenya kubva kudenga chiedza chikuru chakandipoteredza.
\v 7 Zvino ndakawira pasi, ndokunzwa inzwi richiti kwandiri: Sauro, Sauro, unondishushirei?
\v 8 Ndikapindura, \add ndikati\add*: Ndimwi ani, Ishe? Akati kwandiri: Ndini Jesu weNazareta waunoshusha iwe.
\v 9 Zvino avo vaiva neni vakaona chiedza, uye vakatya; asi havana kunzwa inzwi rewakataura neni.
\v 10 Zvino ndikati: Ndodii, Ishe? Ishe ndokuti kwandiri: Simuka uende kuDhamasiko; ikoko uchaudzwa zvinhu zvose zvakatarirwa iwe kuti uite.
\v 11 Zvino zvandakange ndisingagoni kuona nekubwinya kwechiedza icho, ndakatungamirirwa neruoko nevaiva neni, ndikasvika kuDhamasiko.
\v 12 Zvino umwe Ananiasi, murume waishingaira pakunamata sezvinoreva murairo, waipupurwa nevaJudha vose vakange vagere\add po\add*,
\v 13 akauya kwandiri ndokumira padivi \add pangu\add* akati kwandiri: Sauro hama, chionazve. Nenguva iyo ndikamuona.
\v 14 Zvino akati: Mwari wemadzibaba edu wakagara akusarudza kuti uzive chido chake, nekuona wakarurama, uye unzwe inzwi remuromo wake.
\v 15 Nekuti uchava chapupu chake kuvanhu vose chezvawakaona nekunzwa.
\v 16 Zvino ikozvino uchanonokerei? Simuka ubhabhatidzwe uye usukwe zvivi zvako, uchidana zita raIshe.
\v 17 Zvino zvakaitika kuti ndadzokera kuJerusarema, uye ndichinyengetera mutembere, ndikaita chiyeverwa chemweya,
\v 18 ndokumuona achiti kwandiri: Kurumidza uye ubve kuJerusarema ikozvino-zvino; nekuti havagamuchiri kupupura kwako maererano neni.
\v 19 Ini ndikati: Ishe, vanoziva kuti ini ndaiisa mutirongo nekurova musinagoge roga-roga avo vaitenda kwamuri;
\v 20 uye pakadururwa ropa raSitefano chapupu chenyu, neni ndomene ndakange ndimirepo ndichibvumirana nekuurawa kwake, uye ndakachengeta nguvo dzevaimuponda.
\v 21 Zvino akati kwandiri: Enda, nekuti ini ndichakutuma kure kuvahedheni.
\p
\v 22 Vakamuteerera kusvikira pashoko iri, ndokusimudza manzwi avo vachiti: Wakadai ngaabviswe panyika; nekuti hazvina kufanira kuti ararame.
\v 23 Zvino vachidanidzira, nekuchirasha nguvo, vachikushira guruva kudenga,
\v 24 mukuru wechuru wakaraira kuti aiswe kuimba yemauto achiti abvunzurudzwe nekurohwa netyava, kuti azive kuti ingavai ravaidanidzira kudai pamusoro pake.
\v 25 Zvino vakati vamutandavadzira mberi nemakashu, Pauro akati kumukuru wezana wakange amirepo: Zviri pamutemo here kwamuri kurova netyava munhu \add ari\add* muRoma asina kupiwa mhosva?
\v 26 Zvino mukuru wezana wakati achi\add zvi\add*nzwa, akaenda akanoudza mukuru wechuru achiti: Chenjerai zvamunoita; nekuti munhu uyu muRoma.
\v 27 Zvino mukuru wechuru akauya akati kwaari: Ndiudze, uri muRoma here? Iye akati: Hongu.
\v 28 Mukuru wechuru ndokupindura \add akati\add*: Nemutengo mukuru ini ndakawana ugaro \add hweuRoma\add* uhwu. Pauro akati: Asi neni ndakaberekwa \add nahwo\add*.
\v 29 Naizvozvo pakarepo vakabva kwaari ivo vaiva vomubvunzurudza. Nemukuru wechuru wakatyawo aziva kuti iye muRoma, uye nekuti wakange amusunga.
\v 30 Zvino chifume achida kuziva chokwadi, kuti nemhosva yei aipomerwa nevaJudha, wakamusunungura pazvisungo, akaraira kuti vapristi vakuru nedare ravo remakurukota rose vaungane, akaburusira Pauro ndokumugadzika pamberi pavo.

\c 2
\s Kuuya kweMweya Mutsvene
\p
\v 1 Zvino zuva rePendekosita* rakati razadzisika, vose vakanga vari pamwechete nomoyo mumwe.
\v 2 Pakarepo kukauya kutinhira kubva kudenga sokwemhepo inovhuvhuta nesimba, kukazadza imba yose mavakanga vagere,
\v 3 kukavonekwa kwavari ndimi dzakaparadzaniswa dzinenge dzomoto, ndokumhara pamusoro womumwe nomumwe wavo.
\v 4 Zvino vose vakazadzwa noMweya Mutsvene, vakatanga kutaura nedzimwe ndimi, sokupiwa kwavakaita noMweya kutaura.
\v 5 Zvino pakanga pagere paJerusarema vaJudha, varume vakarurama, vaibva kumarudzi ose avari pasi pedenga.
\v 6 Zvino kutinhira uku kwakati kwanzwikwa, chaunga chaungana pamwechete chakakanganiswa, nokuti mumwe nomumwe wakavanzwa vachitaura norurimi rwake.
\v 7 Vakakatyamara vose vakashamiswa vakataura mumwe kunomumwe vachiti: Tarirai, ava vose vanotaura havazi vaGariri here?
\v 8 Zvino tinonzwa seiko mumwe nomumwe norurimi rwedu, rwatakaberekwa narwo?
\v 9 VaPatia, navaMedia, navaEramu navagari veMesopotamia nemuJudhiya, neKapadokia, muPonto, neAsia,
\v 10 Frigia, nePamufiriya, muIjipiti, namativi eRibhia, ari pedo neKurini, navaeni veRoma, navaJudha, navakatendeukira kuvaJudha,
\v 11 vaKrete, navaAraAbhiya, tinovanzwa vachitaura nendimi dzedu mabasa anoshamisa aMwari.
\v 12 Vakakatyamara vose, vakakahadzika vachiti mumwe kune mumwe: Izvi zvingava chiiko?
\v 13 Asi vamwe vakasweveredza vachiti: Vaguta waini itsva.
\s Mharidzo yaPeturo
\p
\v 14 Zvino Peturo amire navanegumi nomumwe, akasimudza inzwi rake akati kwavari: Varume imwi maJudha navose vagere Jerusarema, chinhu ichi ngachizikamwe kwamuri, muteerere mashoko angu.
\v 15 nokuti ava havana kudhakwa sezvamunofunga imwi, nokuti inguva yechitatu yezuva,
\v 16 asi ichi ndicho chiya chakarehwa nomuporofita Joweri \add achiti\add*:
\v 17 Zvino zvichaitika mumazuva okupedzisira ndizvo zvinotaura Mwari, ndichadurura zvoMweya wangu pamusoro penyama yose; navanakomana venyu navanasikana venyu vachaporofita; majaya enyu achavona zviratidzo, navatana venyu vacharota hope.
\v 18 Napamusoro pavaranda vangu napamusoro pavarandakadzi vangu, namazuva iwayo ndichadurura zvomweya wangu; uye vachaporofita.
\v 19 Zvino ndichauyisa zvishamiso kudenga kumusoro, nezviratidzo panyika pasi; ropa, nomoto, nemhute yovutsi.
\v 20 Zuva richashandurwa rive rima, nomwedzi uve ropa, risati rasvika zuva guru raShe rinembiri;
\v 21 zvino zvichaitika \add kuti\add* ani nani unodana zita raShe uchaponeswa.
\v 22 Varume vaIsraeri, donzwai mashoko awa; Jesu weNazareta, murume wakapupurirwa naMwari pakati penyu namabasa esimba nezvishamiso, nezviratidzo zvakaitwa naMwari pakati penyu kubudikidza naye, sezvamunoziva imwi mumene,
\v 23 iye, wakakumikidzwa nezano nokuziva zviri mberi kwaMwari, imwi makamutora, uye namavoko akaipa mukarovera nokuvuraya;
\v 24 iye Mwari waakamutsa, asunungura marwadzo erufu, nokuti zvakanga zvisingabviri kuti abatwe narwo.
\v 25 Nokuti Dhavhidhi wakataura pamusoro pake: Ndaivona Ishe pamberi pangu nguva dzose; nokuti uri kuruoko rworudyi rwangu, kuti ndirege kuzununguswa.
\v 26 Naizvozvo moyo wangu wakafara, norurimi rwangu rwakafarisisa; uye kunyange, nenyama yangu ichazorora mutariro.
\v 27 Nokuti hamungasiyi mweya wangu mugehena, hamungatenderi Mutsvene wenyu kuti avone kuvora.
\v 28 Makazivisa kwandiri nzira dzovupenyu; Muchandizadza nomufaro pamberi penyu.
\v 29 Varume hama, regai nditaure kwamuri pachena zvateteguru Dhavhidhi, kuti vakafa vakavigwa, hwiro hwavo hwuri pakati pedu kusvikira zuva ranhasi.
\v 30 Zvino zvaari muporofita, achizivavo kuti Mwari wakapika nemhiko kwaari kuti kunomumwe wezvibereko zvechivuno chake munyama, uchasimudza Kristu uchagadza pachigaro chake chovushe.
\v 31 achivona zviri mberi, wakareva pamusoro pokumuka kwaKristu, kuti mweya wake hauna kusiyiwa mugehena, kana nyama kuvona kuvora.
\v 32 Uyu Jesu Mwari wakamumutswa, watiri zvapupu zvazvo tose.
\v 33 Naizvozvo asimudzirwa kurudyi rwaMwari, agamuchira kunaBaba chivimbiso choMweya Mutsvene, wadurura izvi zvamunovona nezvamunonzwa ikozvino.
\v 34 Nokuti Dhavhidhi haana kukwira kudenga, asi unoti amene: Ishe wakati kunaShe wangu: Gara kuruoko rwangu rworudyi,
\v 35 kusvikira ndichiita vavengi vako chitsiko chetsoka dzako.
\v 36 Zvino imba yose yavaIsraeri ngaizive kwazvo, kuti Mwari wakaita iyeyu Jesu wamakarovera, zvose Ishe naKristu.
\v 37 Zvino vakati vachinzwa \add izvozvo\add*, vakabayiwa pamoyo, vakati kunaPeturo nokunavamwe vaapositora: Varume hama, tichaiteiko?
\v 38 Ipapo Peturo akati kwavari: Tendevukai mubhabhatidzwe, mumwe nomumwe wenyu muzita raJesu Kristu, kuitira kangamwiro yezvivi, zvino muchagamuchira chipo cheMweya Mutsvene.
\v 39 Nokuti chivimbiso ndechekwamuri, nokuvana venyu, navose vari kure, uwandu sehwevanozodamwa naShe, Mwari wedu.
\v 40 Namamwe mashoko mazhinji, akapupura kwazvo akakurudzira, achiti: Muzviponese parudzi urwu rwakashonyoroka.
\v 41 Zvino avo vakagamuchira nomufaro shoko rake, vakabhabhatidzwa; uye nezuva iro vakawedzera mweya inenge zvuru zvitatu.
\v 42 Vakatsungirira padzidziso yapositora, napakuwadzana, napakumedura chingwa, napaminyengetero.
\v 43 Kutya kukawira mweya woga woga; zvishamiso zvizhinji nezviratidzo zvikaitwa navaapositora.
\v 44 Navaitenda vose vaiva pamwe chete, vakava nezvinhu zvose panhu pamwe;
\v 45 vakatengesa zvavaiva nazvo nenhumbi, vakagovana vose, mumwe nomumwe paaishaiwa napo.
\v 46 Zuva rimwe nerimwe vakanga vachitsungirira mutembere nomoyo mumwe, vachimedura chingwa imba neimba, vachidya zvokudya zvavo nomufaro nomoyo wakachena,
\v 47 vachirumbidza Mwari, vachidikamwa navanhu vose. Ishe akawedzera kukereke zuva rimwe nerimwe avo vaifanira kuponeswa.

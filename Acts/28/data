\c 28
\s VanaPauro vanogamuchirwa zvakanaka paMerita
\p
\v 1 Zvino vakati vapona, ipapo vakaziva kuti chiwi chinonzi Merita.
\v 2 Zvino vatorwa avo vakatiitira unyoro husati huri uduku; nokuti vakabatidza moto, vakatigamuchira tose nokuda kwemvura nechando.
\v 3 Zvino Pauro wakati avunganidza svinga rehuni akaisa pamoto, kwakabuda chiva nokuda kokupisa, chikanamatira paruvoko rwake.
\v 4 Zvino venyika iyo vakati vachivona chikara chakaremberera paruvoko rwake, vakataurirana vachiti: Zvirokwazvo munhu uyu imhondi, nokuti kunyange apukunyuka hake gungwa, kururama hakumutenderi kurarama.
\v 5 Asi iye wakazuzira chikara mumoto, akasakuvara.
\v 6 Ivo vakatarisira kuti uchazvimba, kana kuwira pasi pakarepo akafa; zvino vakati vatarira nguva refu vakasavona achisvikirwa nenjodzi, vakashandura fungwa voti ndimwari.
\v 7 Zvino pedo ipapo paiva neminda yomukuru wechiwi wainzi Pubhirio; iye wakatigamuchira, akatigarisa zvakanaka mazuva matatu.
\v 8 Zvino zvakaitika kuti baba vaPubhirio vakanga vavete pasi, \add vakabatwa\add* nefivhiri nokubudisa ropa; Pauro akapinda kwavari, akanyengetera, ndokuisa mavoko ake pamusoro pavo, akavaporesa.
\v 9 Naizvozvo izvi zvakati zvaitwa, vamwevo vaiva nezvirwere pachiwi vakavuya vakaporeswa;
\v 10 Vakatikudzavo nokukudza kukuru; tikati toenda vakaisa muchikepe zvinhu zvaidikamwa.
\s Pauro woenda Roma kwaanogara makore maviri
\p
\v 11 Zvino shure kwemwedzi mitatu, takaenda nechikepe cheArekizandiria, chakanga chagara muchando pachiwi, chaiva nechiratidzo chokuti Dhiosikuri.
\v 12 Zvino tasvika napaSirakuse tikagara mazuva matatu.
\v 13 Tabvapo takatenderera ndokusvika Regiomu; zvino shure kwezuva rimwe mhepo yaibva kuchamhembe ikasimuka, zuva repiri tikasvika Puteori;
\v 14 patakawana hama, dzikakumbira zvikuru kuti tigare nadzo mazuva manomwe; saizvozvo tikaenda Roma.
\v 15 Zvino kubva ipapo, hama dzakati dzanzwa nezvedu, dzikavuya kuzotichingamidza kudzamara vasvika Apio Foramu napaDzimba Dzavaeni Nhatu; Pauro wakati adzivona akavonga Mwari, akatsunga moyo.
\v 16 Zvino takati tasvika Roma, mukuru wezana akakumikidza vasungwa kumutungamiriri wavarindi, asi Pauro akatenderwa kugara ari oga nomurwi waimurinda.
\v 17 Zvino zvikaitika kuti shure kwemazuva matatu, Pauro akakokera avo vakanga vari vakuru vavaJudha pamwechete; vakati vavungana akati kwavari: Varume hama, kunyange ndisina kuitira vanhu, kana tsika dzamadzibaba edu chakaipa, tsika dakabva Jerusarema ndiri musungwa ndaiswa pamavoko avaRoma;
\v 18 ivo vakati vandiongorora, vakada ku\add mu\add*sunungura, nokuti pakanga pasina e mhosva yorufu kwandiri.
\v 19 Asi vaJudha vakapikisana nazvo, ndikarovererwa kuzvipfuudza kuna Kesari; kwete kuti ndaiva nechinhu chokupomera rudzi rwangu.
\v 20 Naizvozvo nokuda kwezvikonzero izvi, ndakudanai, kuti ndi\add ku\add*vone\add i\add*, nditaure ne\add mwi\add*, nokuti ndakasungwa neketani iyi nokuda kwetariro yavaIsraeri.
\v 21 Zvino vakati kwaari: Hatina kugamuchira mwadhi kubva Judhiya pamusoro pako, uye \add hakuno\add*mumwe wehama wakasvika akatipira kana kutaura zvakaipa pamusoro pako.
\v 22 Asi tinoda kunzwa newe zvaunofunga; nokuti kana riri bato iri, tinoziva kuti rinopikiswa kose-kose.
\v 23 Zvino vakati vamutarira zuva, vazhinji vakavuya kwaari kwaakanga achigara, akavadudzira, achivapupurira kwazvo ushe hwaMwari, akavagombedzera maerereno naJesu, zvose kubva pamurairo waMozisi navaporofita, kubva mangwanani kusvikira madekwana.
\v 24 Vamwe vakatenda zvinhu zvakataurwa, asi vamwe vakasatenda.
\v 25 Zvino zvavakanga vasinganzwanani pachavo, vakaenda Pauro ataura shoko rimwe chete kwavari, \add rokuti\add*: Mweya Mutsvene wakataura zvakanaka naIsaya muporofita kunamadzibaba edu,
\v 26 achiti: Enda kuvanhu ava uti: Nokunzwa muchanzwa musingatongonzwisisi, nokuvona muchavona musingatongovonesesi;
\v 27 nokuti moyo yavanhu ava yakasindimara, nzeve dzavo dzinonzwa nomutsutsuru, vakatsinzina meso avo; \add kuti\add* zvimwe vangavona nemeso \add avo\add*, nokunzwa nenzeve \add dzavo\add*, nokunzwisisa nemoyo \add yavo\add*, vatendevuke, ndigovaponese
\v 28 Naizvozvo ngazvizikamwe kwamuri, kuti ruponeso rwaMwari rwunotumirwa kuvahedheni; ivo vacharunzwavo.
\v 29 Zvino wakati ataura mashoko awa, vaJudha vakaenda, vachiita nharo huru pakati pavo.
\v 30 Iye akapedza makore maviri agere muimba yake yairipirwa mari, akagamuchira vose vaipinda kwaari,
\v 31 achiparidza vushe hwaMwari, nokudzidzisa zvinhu izvo maererano naShe Jesu Kristu, asingatongotyi, pasina kudziviswa.

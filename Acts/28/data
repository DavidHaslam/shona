\c 28
\s Vana Pauro vanogamuchirwa zvakanaka paMerita
\p
\v 1 Zvino vakati vapona, ipapo vakaziva kuti chiwi chinonzi Merita.
\v 2 Zvino vatorwa avo vakatiitira unyoro husati huri uduku; nekuti vakabatidza moto, vakatigamuchira tose nekuda kwemvura uye nekuda kwechando.
\v 3 Zvino Pauro wakati aunganidza svinga rehuni, akaisa pamoto, kwakabuda chiva murudziyira chikanamatira paruoko rwake.
\v 4 Zvino venyika iyo vakati vachiona chikara chakaremberera paruoko rwake, vakataurirana \add vachiti\add*: Zvirokwazvo munhu uyu imhondi, iye kunyange apukunyuka gungwa, kururama hakumutenderi kurarama.
\v 5 Asi iye wakazuzira chikara mumoto, akasakuvara.
\v 6 Ivo vakatarisira kuti uchazvimba, kana kuwira pasi pakarepo akafa, zvino vakati vatarira nguva refu vakasaona achisvikirwa nenjodzi, vakashandura fungwa voti ndimwari.
\p
\v 7 Zvino pakapoteredza ipapo paiva neminda yemukuru wechiwi wainzi Pubhirio; iye wakatigamuchira, akatigarisa zvakanaka mazuva matatu.
\v 8 Zvino zvakaitika kuti baba vaPubhirio vakange vavete pasi, vakabatwa nefivhiri nekubudisa ropa; Pauro akapinda kwavari, akanyengetera, ndokuisa maoko ake pamusoro pavo, akavaporesa.
\v 9 Naizvozvo izvi zvakati zvaitwa, vamwewo vaiva nezvirwere pachiwi vakauya vakaporeswa;
\v 10 Vakatikudzawo nekukudza kukuru; tikati toenda vakaisa muchikepe zvinhu zvaidikamwa.
\s Pauro woenda Roma kwaanogara makore maviri
\p
\v 11 Zvino shure kwemwedzi mitatu, takaenda nechikepe cheArekizandiria, chakanga chagara muchando pachiwi, chaiva nechiratidzo \add chokuti\add* Dhiosikuri*.
\v 12 Zvino tasvika nepaSirakuse takagara mazuva matatu.
\v 13 Tabvapo tikatenderera ndokusvika Regiomu; zvino shure kwezuva rimwe mhepo yaibva kuchamhembe ikasimuka, zuva repiri tikasvika Puteori;
\v 14 patakawana hama, tikakumbirwa kuti tigare nadzo mazuva manomwe; saizvozvo takaenda Roma.
\v 15 Zvino kubva ipapo, hama dzakati dzanzwa nezvedu, dzakauya kuzotichingamidza kudzamara vasvika Apio Foramu nepaDzimba Dzavaeni Nhatu; Pauro wakati adziona akavonga Mwari, akatsunga moyo.
\v 16 Zvino takati tasvika Roma, mukuru wezana akakumikidza vasungwa kumutungamiriri wevarindi, asi Pauro akatenderwa kugara ari oga nemuuto waimurinda.
\p
\v 17 Zvino zvikaitika kuti shure kwemazuva matatu, Pauro akakokera vakuru vevaJudha pamwe; zvino vakati vaungana akati kwavari: Varume hama, kunyange ndisina kuitira vanhu, kana tsika dzemadzibaba edu chakaipa, ndakabva Jerusarema ndiri musungwa ndakumikidzwa pamaoko evaRoma;
\v 18 ivo vakati vandiongorora, vakada ku\add ndi\add*sunungura, nekuti pakange pasina mhosva yerufu kwandiri.
\v 19 Asi vaJudha vakati vapikisana \add nazvo\add*, ndikarovererwa kuzvipfuudza kuna Kesari; kwete kuti ndaiva nechinhu chekupomera rudzi rwangu.
\v 20 Naizvozvo nekuda kwezvikonzero izvi, ndakudanai, kuti ndi\add ku\add*one\add i\add*, nditaure ne\add mwi\add*, nekuti ndakasungwa neketani iyi nekuda kwetariro yaIsraeri.
\v 21 Zvino vakati kwaari: Hatina kugamuchira tsamba kubva Judhiya pamusoro pako, uye \add hakuna \add*umwe wehama wakasvika akatipira kana kutaura zvakaipa pamusoro pako.
\v 22 Asi tinoda kunzwa newe zvaunofunga; nekuti kana riri bato iri, tinoziva kuti rinopikiswa kose-kose.
\v 23 Zvino vakati vamutarira zuva, vazhinji vakauya kwaari kuimba yevaenzi, akavadudzira, achivapupurira ushe hwaMwari, akavakumbirisa maererano naJesu, zvose kubva pamurairo waMozisi nevaporofita, kubva mangwanani kusvikira madekwana.
\v 24 Vamwe vakatenda zvinhu zvakataurwa, asi vamwe vakasatenda.
\v 25 Zvino zvavakange vasinganzwanani pachavo, vakaenda Pauro ataura shoko rimwe chete \add rekuti\add*: Mweya Mutsvene wakataura zvakanaka naIsaya muporofita kumadzibaba edu,
\v 26 achiti: Enda kuvanhu ava uti: Nekunzwa muchanzwa musinganzwisisi, nekuona muchaona musingaonesesi;
\v 27 nekuti moyo yevanhu ava yakasindimara, nzeve dzavo dzinonzwa nemutsutsuru, vakavhara meso avo; \add kuti\add* zvimwe vangaona nemeso \add avo\add*, nekunzwa nenzeve \add dzavo\add*, nekunzwisisa nemoyo \add yavo\add*, vatendeuke, ndigovaponesa
\v 28 Naizvozvo ngazvizikamwe kwamuri, kuti ruponeso rwaMwari rwunotumirwa kuvahedheni; ivo vacharunzwawo.
\v 29 Zvino wakati ataura mashoko awa, vaJudha vakaenda, vachiita nharo huru pakati pavo.
\p
\v 30 Pauro akapedza makore maviri agere muimba yake yairipirwa mari, akagamuchira vese vaipinda kwaari,
\v 31 achiparidza ushe hwaMwari, nekudzidzisa zvinhu izvo maererano  naIshe Jesu Kristu, asingatongotyi, pasina kudziviswa.

\c 28
\s Vana Pauro vanogamuchirwa zvakanaka paMerita
\p
\v 1 Zvino vakati vapona, ipapo vakaziva kuti chiwi chinonzi Merita.
\v 2 Zvino vatorwa avo vakatiitira unyoro husati huri uduku; nekuti vakavesa moto, vakatigamuchira tose, nekuda kwemvura yaitanga uye nekuda kwechando.
\v 3 Zvino Pauro wakati aunganidza svinga rehuni, akaisa pamoto, kwakabuda chiva kubva murudziyira, chikanamatira paruoko rwake.
\v 4 Zvino vatorwa avo vakati vachiona chikara chakaremberera paruoko rwake, vakataurirana \add vachiti\add*: Zvirokwazvo munhu uyu imhondi, iye \add kunyange\add* apukunyuka gungwa, kururama hakumutenderi kurarama.
\v 5 Iye ndokuzuzira chikara mumoto, akasambokuvara.
\v 6 Zvino vakatarisira kuti iye uchazvimba, kana kuwira pasi pakarepo akafa, asi vakati vatarira nguva refu, vakasaona achisvikirwa nenjodzi, vakashandura fungwa dzavo voti ndimwari.
\p
\v 7 Zvino panharaunda yenzvimbo iyo paiva neminda yemukuru wechiwi wainzi Pubhirio; iye wakatigamuchira akatigarisa zvakanaka mazuva matatu.
\v 8 Zvino zvakaitika kuti baba vaPubhirio vakange vavete vakabatwa nefivhiri nemudumbu weropa; kwavari Pauro kwaakapinda, akanyengetera, ndokuisa maoko pamusoro pavo, akavaporesa.
\v 9 Naizvozvo izvi zvakati zvaitika, vamwewo vaiva nezvirwere pachiwi vakauya ndokuporeswa;
\v 10 Ivo vakatikudzawo nerukudzo ruzhinji, uye toenda nechikepe, vakakwidza zvinhu zvaidikamwa.
\s Pauro unoenda kuRoma kwaanogara makore maviri
\p
\v 11 Zvino shure kwemwedzi mitatu takabva nechikepe cheArekizandiria, chakange chagara muchando pachiwi, chaiva nechiratidzo \add chekuti\add* Dhiosikuri*.
\v 12 Zvino tasvika paSirakuse takagara mazuva matatu.
\v 13 Tabvapo tikatenderera ndokusvika Regioni; zvino shure kwezuva rimwe mhepo yekumaodzanyemba ikasimuka, zuva repiri tikasvika muPuteori;
\v 14 matakawana hama, tikakumbirwa kugara nadzo mazuva manomwe; saizvozvowo takaenda kuRoma.
\v 15 Zvino kubva ipapo hama dzakati dzanzwa nezvedu, dzikauya kuzotichingamidza kudzamara vasvika Apio Foramu nepaDzimba Dzevaeni Nhatu; ivo Pauro vaakati achiona, akavonga Mwari, akatsunga moyo.
\v 16 Zvino takati tasvika kuRoma, mukuru wezana akakumikidza vasungwa kumutungamiriri wevarindi; asi Pauro wakatenderwa kugara ari oga, nemuuto unomurinda.
\p
\v 17 Zvino zvikaitika kuti shure kwemazuva matatu, Pauro wakadanira vakuru vevaJudha pamwe; zvino vakati vaungana, akati kwavari: Varume hama, ini ndisina kuita chinhu chinopesana nerudzi kana tsika dzemadzibaba edu, ndiri musungwa ndabva kuJerusarema ndikumikidzwa pamaoko evaRoma;
\v 18 ivo vakati vandiongorora vakada ku\add ndi\add*sunungura, nekuti pakange pasina mhosva yakafanira rufu kwandiri.
\v 19 Asi vaJudha vakaramba, ndikarovererwa kuikwidza kuna Kesari, kwete kuti ndaiva nechinhu chekumhan'arira rudzi rwangu.
\v 20 Naizvozvo nekuda kwechikonzero ichi ndakudanai kuti ndi\add ku\add*one\add i\add*, nditaure ne\add mwi;\add* nekuti ndakamoneredzwa neketani iyi nekuda kwetariro yaIsraeri.
\v 21 Zvino vakati kwaari: Isu hatina kugamuchira tsamba kubva kuJudhiya pamusoro pako, uye \add hakuna \add*umwe wehama, wakati asvika, akatipira kana kutaura chakaipa pamusoro pako.
\v 22 Asi tinoda kunzwa iwe zvaunofunga; nekuti kana zviri zvebato iri tinoziva kuti rinopikiswa kose-kose.
\v 23 Zvino vakati vamutarira zuva, vazhinji vakauya kwaari kuimba yevaenzi; akavadudzira achivapupurira ushe hwaMwari, akavagombedzera maererano nezvinhu zvaJesu, zvose kubva pamurairo waMozisi nevaporofita, kubva mangwanani kusvikira madekwana.
\v 24 Zvino vamwe vakatenda zvinhu zvakataurwa, asi vamwe vakasatenda.
\v 25 Zvino zvavakange vasingawirirani pachavo, vakaenda, Pauro ataura shoko rimwe chete \add rekuti\add*: Mweya Mutsvene wakataura zvakanaka naIsaya muporofita kumadzibaba edu,
\v 26 achiti: Enda kurudzi urwu ugoti: Nekunzwa muchanzwa, uye hamunganzwisisi; nekuona muchaona, uye hamungaonesesi;
\v 27 nekuti moyo yevanhu ava yakasindimadzwa, nzeve dzavo dzinonzwa nemutsutsuru, nemeso avo vakavhara; \add kuti\add* zvimwe vangaona nemeso, nekunzwa nenzeve, nekunzwisisa nemoyo, zvino vatendeuke, ndigovaporesa.
\v 28 Naizvozvo ngazvizikamwe kwamuri, kuti ruponeso rwaMwari rwunotumirwa kuvahedheni, ivo vacharunzwawo.
\v 29 Zvino wakati ataura mashoko awa, vaJudha vakaenda, vachiita nharo huru pakati pavo.
\p
\v 30 Pauro akagara makore maviri agere muimba yake pachake yaairipira mari, uye akagamuchira vose vaipinda kwaari,
\v 31 achiparidza ushe hwaMwari, nekudzidzisa zvinhu zviri maererano naIshe Jesu Kristu, neushingi hwose, pasina kudziviswa.

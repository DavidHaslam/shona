\c 12
\s Peturo unosungwa naHerodhe ndokubudiswa nomutumwa waShe
\p
\v 1 Zvino nenguva inenge iyeyo Herodhe mambo akatambanudza mavoko ake kuti atambudze vamwe vekereke.
\v 2 Akavuraya Jakobho mukuru waJohwani nomunondo.
\v 3 Zvino wakati achivona kuti zvinofadza vaJudha, ndokupfuvura mberi akabata Peturovo; zvino aiva mazuva ezvingwa zvisinembiriso.
\v 4 Zvino wakati amubata akaisa mutirongo, akamukumikidza kumapoka mana evanhu vana evarwi, kuti vamurinde, achiti amuise pamberi pavanhu, kana paseka yapfuvura.
\v 5 Naizvozvo Peturo akachengetwa mutirongo, asi munyengetero waiitirwa iye usingamiri nekereke kunaMwari uchiitirwa iye.
\v 6 Zvino Herodhe wakati oda kumubudisa, vusiku ibwobwo Peturo wakanga avete pakati pavarwi vaviri, akasungwa namaketani maviri; navarindi pamberi pemusuwo vachirinda tirongo.
\v 7 Zvino tarira, mutumwa waShe wakamirapo, chiedza chikapenya muchitokisi; akarova Peturo parutivi, ndokumumutsa, achiti: Muka, nokukurumidza. Ipapo maketani ake akawa pamavoko \add ake\add*.
\v 8 Mutumwa akati kwaari: Zvisunge chivuno, usungire manyatera ako. Akaita saizvozvo. Akati kwaari: Monera nguvo yako, unditevere.
\v 9 Akabuda, akamutevera, asingazivi kuti ichokwadi chaiitwa nomutumwa; asi waifunga kuti unovona chiratidzo.
\v 10 Zvino vakati vapfuvura murindi wokutanga nowechipiri, vakasvika pasuvo ramatare rokupinda muguta; rikangovazarukira roga; vakabuda, vakapfuvura neimwe nzira, mutumwa ndokubva kwaari pakarepo.
\v 11 Zvino Peturo wakati apengenuka, akati: Zvino ndinoziva zvirokwazvo kuti Ishe watuma mutumwa wake, akandisunungura paruvoko rwaHerodhe nezvose zvanga zvichitarisirwa navanhu vavaJudha.
\v 12 Zvino wakati arangarira akaenda kumba kwaMaria mai vaJohwani wainzi Mako, vazhinji pavakanga vakavunganapo vachinyengetera.
\v 13 Zvino Petro wakati agogodza pagonhi resuvo, musikana akavuya kuzoteerera \add wainzi\add* Rodha nezita.
\v 14 Iye akati achinzwa inzwi raPeturo, akasazarura suvo nomufaro, asi wakamhanyira mukati akavavudza kuti Peturo umire pasuvo.
\v 15 Ivo vakati kwaari: Unopenga. Asi iye wakaramba achisimbisa achiti ndizvozvo. Ivo vakati: Mutumwa wake.
\v 16 Asi Peturo wakaramba achigogodza; vakati vazarura, vakamuvona, vakashamiswa.
\v 17 Zvino iye akavaninira noruvoko kuti vanyarare, akavarondedzera mutovo waakabudiswa nawo naShe mutirongo. Akati: Vudzai Jakobho nehama zvinhu izvozvi; ndokubva aenda kumwe.
\v 18 Zvino kwakati kwaedza, bope tisati riri diki rikavapo pakati pavarwi kuti chii chakawira Petro?
\v 19 Herodhe wakati amutsvaka, akamushaiwa, ndokubvunzisisa varindi, akaraira kuti vavurawe. Zvino akaburuka Judhiya, akaenda Kesariya, akandogarako.
\v 20 Zvino Herodhe akatsamwira veTire neSidhoni; asi vakavuya kwaari vose pamwe chete, vakaita vushamwari naBrasto, mutariri weimba yamambo, vakakumbira rugare, nokuti nyika yavo yaipiwa zvokudya nenyika yamambo.
\v 21 Ipapo nezuva rakanga ratarwa, Herodhe akafuka nguvo dzovumambo, akagara pachigaro chake chovushe, akataura kwavari.
\v 22 Ipapo vanhu vakadanidzira \add vachiti\add*: Inzwi raMwari, uye harizi romunhu.
\v 23 Pakarepo mutumwa waShe ukamurova, nokuti wakanga asina kukudza Mwari; akadyiwa nehonye, akafa.
\v 24 Asi shoko raMwari rakakura rikawanda.
\v 25 Zvino Bhanabhasi naSauro vakadzokera Jerusarema vapedzisa basa, vakaenda naJohwani, wainzi Mako.

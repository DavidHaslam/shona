\c 12
\s Petro unosungwa naHerodhe ndokubudiswa nemutumwa waIshe
\p
\v 1 Zvino nenguva inenge iyoyo Herodhe mambo akatambanudza maoko kuti atambudze vamwe vekereke.
\v 2 Akauraya Jakobho mukoma waJohwani nemunondo.
\v 3 Zvino wakati achiona kuti zvinofadza vaJudha, wakapfuurira mberi akabata Petrowo; zvino aiva mazuva ezvingwa zvisina mbiriso;
\v 4 zvino wakati amubata akaisa mutirongo, akamukumikidza kumapoka mana evanhu vana emauto, kuti vamurinde, akananga kumuisa pemberi pavanhu mushure mepasika.
\v 5 Naizvozvo Petro wakachengetwa mutirongo, asi munyengetero waiitwa usingamiri nekereke kuna Mwari uchiitirwa iye.
\v 6 Zvino Herodhe wakati oda kumubudisa, usiku ihwohwo Petro wakange avete pakati pemauto maviri, akasungwa nemaketani maviri; nevarindi pamberi pemusuwo vachirinda tirongo.
\v 7 Zvino tarira, mutumwa waShe wakamirapo, chiedza chikapenya muchitokisi; akarova Petro parutivi akamumutsa, achiti: Simuka, nekukurumidza. Zvino maketani ake akawa pamaoko \add ake\add*.
\v 8 Mutumwa ndokuti kwaari: Zvisunge chiuno, usunge manyatera ako. Ndokuita saizvozvo. Akati kwaari: Monera nguo yako, unditevere.
\v 9 Akabuda, akamutevera, uye asingazivi kuti ichokwadi chaiitwa nemutumwa; asi waifunga kuti unoona chiratidzo.
\v 10 Zvino vakati vapfuura varindi vekutanga nevechipiri, vakasvika pasuwo rematare raipinda muguta; rikavazarukira roga; vakabuda, vakapfuura neimwe nzira yomumusha, mutumwa ndokubva kwaari pakarepo.
\v 11 Zvino Petro wakati apengenuka, akati: Zvino ndinoziva zvirokwazvo kuti Ishe watuma mutumwa wake, akandisunungura paruoko rwaHerodhe nezvose zvanga zvichitarisirwa nevanhu vevaJudha.
\v 12 Zvino wakati arangarira akaenda kumba kwaMaria mai vaJohwani wainzi Mako, vazhinji pavakanga vakaungana vachinyengetera.
\v 13 Zvino Petro wakati agogodza pagonhi resuwo, musikana akauya kuzoteerera wainzi Rodha.
\v 14 Zvino wakati achiziva inzwi raPetro, haana kuzarura suwo nemufaro, asi wakamhanyira mukati akavaudza kuti Petro umire pasuwo.
\v 15 Asi vakati kwaari: Unopenga. Asi iye wakaramba achisimbisa kuti zvaiva zvakadaro. Ivo ndokuti: Mutumwa wake.
\v 16 Asi Petro wakaramba achigogodza; vakati vazarura vakamuona, vakashamiswa.
\v 17 Zvino iye akavaninira neruoko kuti vanyarare, akavarondedzera kuti wakabudiswa sei  naIshe mutirongo, akati: Pirai Jakobho nehama zvinhu izvi. Akabuda akaenda kune imwe nzvimbo.
\p
\v 18 Zvino kwakati kwaedza, bongozozo risati riri diki rikavapo pakati pamauto, \add kuti\add* chii chakawira Petro?
\v 19 Herodhe wakati amutsvaka asingamuwani, akabvunzisisa varindi, akaraira kuti vabviswe. Zvino akaburuka Judhiya, akaenda Kesariya, akanogara\add ko\add*.
\p
\v 20 Zvino Herodhe akavatsamwira zvikuru veTire neSidhoni; asi vakauya kwaari nemoyo umwe chete, vakaita ushamwari naBhurasto mutariri weimba yamambo, vakakumbira rugare nekuti nyika yavo yaipiwa chikafu ne\add nyika\add* yamambo.
\v 21 Ipapo nezuva rakanga ratarwa, Herodhe akafuka nguo dzeumambo, akagara pachigaro chake choushe, akaita nhauro kwavari.
\v 22 Vanhu ndokudanidzira \add vachiti\add*: Inzwi raMwari, uye risiri remunhu.
\v 23 Pakarepo mutumwa waShe akamurova, nekuti haana kupa Mwari rukudzo; akadyiwa nehonye, akapera.
\p
\v 24 Asi shoko raMwari rakakura rikapamhidzira.
\v 25 Zvino Bhanabhasi naSauro vakadzoka vachibva Jerusarema vapedzisa basa, vakaenda naJohwani wainzi Mako.

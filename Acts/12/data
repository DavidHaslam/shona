\c 12
\s Peturo unosungwa naHerodhe ndokubudiswa nomutumwa waShe
\p
\v 1 Zvino nenguva inenge iyoyo Herodhe mambo akatambanudza mavoko ake kuti atambudze vamwe vekereke.
\v 2 Akauraya Jakobho mukuru waJohwani nomunondo.
\v 3 Zvino wakati achivona kuti zvinofadza vaJudha, ndokupfuurira mberi akabata Peturovo; zvino aiva mazuva ezvingwa zvisina mbiriso.
\v 4 Zvino wakati amubata akaisa mutirongo, akamukumikidza kumapoka mana evanhu vana emauto, kuti vamurinde, achiti amuise pamberi pavanhu mushure mepaseka.
\v 5 Naizvozvo Peturo wakachengetwa mutirongo, asi munyengetero waiitwa usingamiri nekereke kunaMwari uchiitirwa iye.
\v 6 Zvino Herodhe wakati oda kumubudisa, usiku ihwohwo Peturo wakanga avete pakati pamauto maviri, akasungwa namaketani maviri; navarindi pamberi pemusuwo vachirinda tirongo.
\v 7 Zvino tarira, mutumwa waShe wakamirapo, chiedza chikapenya muchitokisi; akarova Peturo parutivi ndokumumutsa, achiti: Muka, nokukurumidza. Ipapo maketani ake akawa pamavoko \add ake\add*.
\v 8 Mutumwa akati kwaari: Zvisunge chiuno, usunge manyatera ako. Akaita saizvozvo. Akati kwaari: Monera nguvo yako, unditevere.
\v 9 Akabuda, akamutevera, asingazivi kuti ichokwadi chaiitwa nomutumwa; asi waifunga kuti unovona chiratidzo.
\v 10 Zvino vakati vapfuura murindi wokutanga nowechipiri, vakasvika pasuvo ramatare raipinda muguta; rikangovazarukira roga; vakabuda, vakapfuura neimwe nzira, mutumwa ndokubva kwaari pakarepo.
\v 11 Zvino Peturo wakati apengenuka, akati: Zvino ndinoziva zvirokwazvo kuti Ishe watuma mutumwa wake, akandisunungura paruvoko rwaHerodhe nezvose zvanga zvichitarisirwa navanhu vavaJudha.
\v 12 Zvino wakati arangarira akaenda kumba kwaMaria mai vaJohwani wainzi Mako, vazhinji pavakanga vakaungana vachinyengetera.
\v 13 Zvino Petro wakati agogodza pagonhi resuwo, musikana akauya kuzoteerera \add wainzi\add* Rodha nezita.
\v 14 Zvino wakati achiziva inzwi raPeturo, akasazarura suwo nomufaro, asi wakamhanyira mukati akavaudza kuti Peturo umire pasuwo.
\v 15 Ivo vakati kwaari: Unopenga. Asi iye wakaramba achisimbisa kuti ndizvozvo. Ipapo ivo vakati: Mutumwa wake.
\v 16 Asi Peturo wakaramba achigogodza; vakati vazarura vakamuvona, vakashamiswa.
\v 17 Zvino iye akavaninira noruvoko kuti vanyarare, akavarondedzera mutovo waakabudiswa nawo naShe mutirongo, akati: Pirai Jakobho nehama zvinhu izvozvi. Akabuda akaenda kuneimwe nzvimbo.
\v 18 Zvino kwakati kwaedza, bope risati riri diki rikavapo pakati pamauto, \add kuti\add* chii chakawira Petro?
\v 19 Herodhe wakati amutsvaka akamushaiwa, ndokubvunzisisa varindi, akaraira kuti vabviswe. Zvino akaburuka Judhiya, akaenda Kesariya, akandogara\add ko\add*.
\v 20 Zvino Herodhe akavatsamwira veTire neSidhoni; asi vakauya kwaari nemoyo mumwe chete, vakaita ushamwari naBrasto mutariri weimba yamambo, vakakumbira rugare nokuti nyika yavo yaipiwa zvokudya ne\add nyika\add* yamambo.
\v 21 Ipapo nezuva rakanga ratarwa, Herodhe akafuka nguvo dzoumambo, akagara pachigaro chake choushe, akaita nhauro kwavari.
\v 22 Ipapo vanhu vakadanidzira \add vachiti\add*: Inzwi raMwari, uye risiri romunhu.
\v 23 Pakarepo mutumwa waShe ukamurova, nokuti haana kupa Mwari rukudzo; akadyiwa nehonye, akapera.
\v 24 Asi shoko raMwari rakakura rikawanda.
\v 25 Zvino Bhanabhasi naSauro vakadzokera Jerusarema vapedzisa basa, vakaenda naJohwani wainzi Mako.

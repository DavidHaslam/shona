\c 18
\s Pauro paKorinde neEfeso
\p
\v 1 Shure kwezvinhu izvi, Pauro wakabva Atene akasvika Korinde;
\v 2 akawana mumwe muJudha \add wainzi \add*Akwira nezita, wePonto, achibva Itaria, naPrisira mukadzi wake; nekuti Kraudio wakanga araira kuti vaJudha vose vabve Roma, akaenda kwavari;
\v 3 zvino zvaakanga ari webasa rimwe \add navo\add*, wakagara navo vachibata; nekuti vaiva vagadziri vematende pabasa ravo.
\v 4 sabata rimwe nerimwe waiparidza musinagoge, achigombedzera vaJudha nevaGiriki.
\v 5 Zvino Sirasi naTimotio vakati vachiburuka kubva Makedhonia, Pauro akamanikidzwa mumweya, akapupura kuvaJudha kwazvo \add kuti\add* Jesu ndiye Kristu.
\v 6 Zvino vakati vachimupikisa nekunyomba, akazuza nguvo, akati kwavari: Ropa renyu \add ngarive\add* pamusoro penyu; ini ndakachena; kubva zvino ndichaenda kuvahedheni.
\v 7 Akabva ipapo akapinda mumba meumwe, wainzi Justo, wainamata Mwari, imba yake yaiva pedo nesinagoge.
\v 8 NaKrispo mutungamiriri mukuru wesinagoge akatenda kuna Ishe neimba yake yose; nevazhinji vevaKorinde vakanzwa vakatenda uye vakabhabhatidzwa.
\v 9 Zvino Ishe akataura kuna Pauro usiku nechiratidzo: Usatya, asi taura uye usanyarara;
\v 10 nekuti ini ndinewe, hapana munhu ungakumukira kuti akukuvadze; nekuti ndine vanhu vazhinji muguta rino.
\v 11 Akagara gore nemwedzi mitanhatu, achidzidzisa shoko raMwari pakati pavo.
\p
\v 12 Zvino Gario wakati ava mutungamiriri weAkaya, vaJudha vakamukira Pauro nemoyo umwe, vakamuuisa pachigaro chekutonga,
\v 13 vachiti: Uyu unogombedzera vanhu kunamata Mwari zvinopesana nemurairo.
\v 14 Zvino Pauro wakati oda kushamisa muromo, Gario akati kuvaJudha: Dai yaiva mhosva yezvisakarurama kana kunyengera kwakaipa, imwi maJudha ndaifanira kuva nemoyo murefu kwamuri;
\v 15 asi kana dziri nharo pamusoro pemashoko nemazita nemurairo wenyu, zvionerei imwi; nekuti ini handidi kuva mutongi waizvozvo.
\v 16 Akavadzinga pachigaro chekutonga.
\v 17 Zvino vaGiriki vose vakabata Sositeni mubati mutungamiriri wesinagoge, vaka\add mu\add*rova pamberi pechigaro chekutonga. Asi Gario haana kuva nehanya nechinhu chimwe cheizvozvo.
\v 18 Pauro wakati agara mazuva mazhinji, akawonekana nehama, akabvapo nechikepe akaenda Siria, anaPrisira naAkwira, aveura musoro paKenikirea, nekuti wakanga ane mhiko.
\v 19 Zvino wakasvika Efeso, akavasiyapo; asi iye amene akapinda musinagoge akataurirana nevaJudha.
\v 20 Zvino vakati vachimukumbira kugara navo nguva refu, haana kutenda;
\v 21 asi wakavaoneka achiti: Ndinofanira nenzira dzose kuchengetedza mutambo uyu unouya muJerusarema; asi ndichadzokerazve kwamuri, kana Mwari achida, akabva paEfeso nechikepe.
\v 22 Zvino wakati asvika Kesariya akakwira akakwazisa kereke, akaburukira Andiyokiya.
\s Rwendo rwechitatu rwaPauro
\p
\v 23 Wakati ambopedza nguva, akabva, akagura nedunhu reGaratia neFrigia achitevedzanisa, achisimbisa vadzidzi vose.
\v 24 Zvino mumwe muJudha wainzi Aporo, muArekisandira nekuzvarwa, murume nyanzvi yokutaura, ane simba pamagwaro, wakasvika paEfeso;
\v 25 Uyu wakanga adzidziswa nzira yaIshe, waishingaira mumweya, achitaura nokunyatsodzidzisa zvinhu zvaIshe, achiziva rubhabhatidzo rwaJohwani chete.
\v 26 Iye akatanga kutaura asingatyi musinagoge. Zvino Prisira naAkwira vakati vamunzwa, vakamutora, vakanyatsomududzira nzira yaMwari nemazvo.
\v 27 Zvino wakati achida kuyambukira Akaya, hama dzakanyora dzichisimbisa vadzidzi kuti vamugamuchire; iye wakati achisvika, akabatsira zvikuru ivo vakatenda nenyasha.
\v 28 Nekuti wakapikisa vaJudha nesimba pachena akakunda, achiratidza nemagwaro, kuti Jesu ndiyeKristu.

\c 18
\s Pauro paKorinde neEfeso
\p
\v 1 Shure kwezvinhu izvi, Pauro wakabva Atene akaenda Korinde;
\v 2 akawana mumwe muJudha \add wainzi \add*Akwira nezita, muPonto nokuzvarwa, achangobva Itaria, naPrisira mukadzi wake; nokuti Kraudio wakanga araira kuti vaJudha vose vabve Roma, akaenda kwavari;
\v 3 zvino zvaakanga ari webasa rimwe \add navo\add*, wakagara navo vachibata; nokuti vaiva vagadziri vamatende nebasa.
\v 4 Sabata rimwe nerimwe waivaparidzira navo musinagoge, akaidza kugombedzera vaJudha navaGiriki.
\v 5 Zvino Sirasi naTimotio vakati vachizoburuka vachibva Makedhonia, Pauro akamanikidzwa mumoyo, akapupura kuvaJudha kwazvo kuti Jesu ndiye Kristu.
\v 6 Zvino vakati vachimupikisa, nokumumhura, akazuza nguvo, akati kwavari: Ropa renyu \add ngarive\add* pamisoro penyu; ini ndakachena, kubva zvino ndichaenda kuvahedheni.
\v 7 Akabvapo akapinda mumba momumwe, wainzi Tito Justo, wainamata Mwari, imba yake yaiva pedo nesinagoge.
\v 8 NaKrispo mutungamiriri, mukuru wesinagoge, akatenda kunaShe naveimba yake yose; navazhinji vavaKorinde vakanzwa, vakatenda, vakabhabhatidzwa.
\v 9 Zvino Ishe akataura kunaPauro vusiku nechiratidzo: Usatya, asi taura, usanyarara;
\v 10 nokuti ini ndinewe; hapanomunhu ungakumukira akakuitira zvakaipa, nokuti ndinavanhu vazhinji muguta rino.
\v 11 Akagarapo gore nemwedzi mitanhatu, achidzidzisa shoko raMwari pakati pavo.
\v 12 Zvino Gario wakati ava mutongi weAkaya, vaJudha vakamukira Pauro nomwoyo mumwe, vakavuya naye pachigaro chokutonga,
\v 13 vachiti: Uyu unogombedzera vanhu kunamata Mwari nenzira inopesanisa nomurairo.
\v 14 Zvino Pauro wakati oda kushamisa muromo, Gario akati kuvaJudha: Dai yaiva mhosva yezvisakarurama, kana kutadza kwakaipa, ndaifanira kuva nomoyo murefu kwamuri, imwi vaJudha
\v 15 Asi kana dziri nharo pamusoro pamashoko namazita nomurairo wenyu, zvionerei henyu imwi; nokuti ini handidi kuva mutongi waizvozvo.
\v 16 Akavadzinga pachigaro chokutonga.
\v 17 Zvino vose vakabata Sositeni, mukuru wesinagoge, vakamurova pamberi pechigaro chokutonga; asi Gario haana kuva nehanya nechinhu chimwe chaizvozvo.
\v 18 Pauro wakati agarapo mazuva mazhinji, akawonekana nehama, akabvapo, akaenda Siria nechikepe, anaPrisira naAkwira, avevura musoro wake paKenkrea, nokuti wakanga apika.
\v 19 Vakasvika Efeso, akavasiyapo; asi iye amene wakapinda musinagoge, akataurirana navaJudha.
\v 20 Zvino vakati vachimukumbira kugara navo nguva refu, haana kutenda;
\v 21 asi wakawonekana navo achiti: Ndinofanira nenzira dzose kuchengeta mutambo uyu unoitwa muJerusarema; asi ndichadzokerazve kwamuri, kana Mwari achida, akabva paEfeso nechikepe.
\v 22 Zvino wakati asvika Kesariya akakwira akakwazisa kereke, akaburukira Andiyokiya.
\s Rwendo rwechitatu rwaPauro. Aporo paEfeso
\p
\v 23 Wakati ambopedza nguva, akabva, akagura nenyika dzeGaratia, neFrigia achitevedzanisa, achisimbisa vadzidzi vose.
\v 24 Zvino mumwe muJudha wainzi Aporo, muArekasandira nokuzvarwa, murume wakanga akadzidza zvikuru anesimba pamagwaro, wakasvika Efeso;
\v 25 Uyu waidzidziswa nzira yaShe, achishingaira mumweya, achitaura nokunyatsodzidzisa zvinhu zvaShe, achiziva rubhabhatidzo rwaJohwani bedzi.
\v 26 Iye akatanga kutaura asingatyi musinagoge. Zvino Prisira naAkwira vakati vamunzwa, vakamutora, vakanatsomududzira nzira yaMwari.
\v 27 Zvino wakati achida kuyambukira Akaya, hama dzikanyora dzichisimbisa vadzidzi kuti vamugamuchire; iye wakati achisvika, akabatsira zvikuru ivo vakatenda nenyasha.
\v 28 Nokuti wakapikisa vaJudha nesimba pachena akakunda, achiratidza namagwaro, kuti Jesu ndiyeKristu.

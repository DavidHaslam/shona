\c 18
\s Pauro paKorinde neEfeso
\p
\v 1 Shure kwezvinhu izvi Pauro wakabva paAtene akauya kuKorinde.
\v 2 Zvino akawana umwe muJudha wainzi Akwira, wePonto pakuberekwa, (achangosvika kubva kuItaria), naPrisira mukadzi wake, nekuda kwekuraira kwaKiraudhio kuti vaJudha vose vabve kuRoma, akaenda kwavari;
\v 3 zvino nekuti vakange vari vebasa rimwe, wakagara navo ndokushanda; nekuti vaiva vagadziri vematende pabasa.
\v 4 Zvino waiparidza sabata rimwe nerimwe musinagoge, achigombedzera vaJudha nevaGiriki.
\v 5 Zvino Sirasi naTimotio vakati vachiburuka kubva kuMakedhonia, Pauro wakamanikidzwa neMweya, akapupura kuvaJudha \add kuti\add* Jesu ndiye Kristu.
\v 6 Zvino vakati vachi\add mu\add*pikisa nekunyomba, akazuza nguvo, akati kwavari: Ropa renyu \add ngarive\add* pamusoro penyu; ini ndakachena; kubva ikozvino ndichaenda kuvahedheni.
\v 7 Zvino wakabva ipapo akaenda kumba kweumwe wainzi Jusito, wainamata Mwari, imba yake yaiva yakabatana nesinagoge.
\v 8 NaKrisipo mutungamiriri wesinagoge wakatenda kuna Ishe neimba yake yose; nevazhinji vevaKorinde vakanzwa vakatenda uye vakabhabhatidzwa.
\v 9 Zvino Ishe wakataura kuna Pauro pausiku nechiratidzo: Usatya, asi taura uye usanyarara;
\v 10 nekuti ini ndinewe, uye hapana ungakumukira kuti akukuvadze; nekuti ndine vanhu vazhinji muguta rino.
\v 11 Zvino wakagara gore nemwedzi mitanhatu, achidzidzisa Shoko raMwari pakati pavo.
\p
\v 12 Zvino Gario wakati ava mutungamiriri weAkaya, vaJudha vakamukira Pauro nemoyo umwe, vakamuuisa pamberi pechigaro chekutonga,
\v 13 vachiti: Uyu unogombedzera vanhu kunamata Mwari zvinopesana nemurairo.
\v 14 Zvino Pauro wakati oda kushamisa muromo, Gario akati kuvaJudha: Naizvozvo dai chaiva chinhu chezvisakarurama kana mhosva yakaipa, haiwa vaJudha, nechikonzero \add ichi\add* ndaikuitirai nemoyo murefu;
\v 15 asi kana dziri nharo pamusoro peshoko nemazita, nemurairo wenyu pachenyu, zvionerei imwi; nekuti ini handidi kuva mutongi weizvozvo.
\v 16 Ndokuvadzinga pachigaro chekutonga.
\v 17 Zvino vaGiriki vose vakabata Sositeni mutungamiriri wesinagoge, vaka\add mu\add*rova pamberi pechigaro chekutonga. Asi Gario haana kuva nehanya nechinhu chimwe cheizvozvo.
\v 18 Pauro wakati achigere mazuva mazhinji, akawonekana nehama, akabvapo nechikepe akaenda kuSiria, uye Prisira naAkwira vanaye, aveura musoro paKenikirea, nekuti wakange ane mhiko.
\v 19 Zvino wakasvika muEfeso, akavasiyapo; asi iye amene wakapinda musinagoge akataurirana nevaJudha.
\v 20 Zvino vakati vamukumbira kugara navo nguva yakati rebei, haana kutenda;
\v 21 asi wakavaoneka achiti: Ndinofanira nenzira dzose kuchengetedza mutambo unouya muJerusarema; asi ndichadzokazve kwamuri, kana Mwari achida. Akabva paEfeso nechikepe.
\v 22 Zvino wakati asvika Kesariya, ndokukwira akakwazisa kereke, akaburukira kuAndiyokiya.
\s Rwendo rwechitatu rwaPauro
\p
\v 23 Zvino wakati ambopedza nguva, akabva, akagura nedunhu reGaratia neFrigia achitevedzanisa, achisimbisa vadzidzi vose.
\v 24 Zvino umwe muJudha wainzi Aporo, muArekisandira nekuberekwa, murume nyanzvi yekutaura, ane simba pamagwaro, wakasvika paEfeso.
\v 25 Uyu wakange adzidziswa nzira yaIshe, uye waishingaira mumweya, achitaura nekunyatsodzidzisa zvinhu zvaIshe, achiziva rubhabhatidzo rwaJohwani chete;
\v 26 iye ndokutanga kutaura asingatyi musinagoge. Zvino Prisira naAkwira vakati vamunzwa, vakamutora, vakanyatsomududzira nzira yaMwari nemazvo.
\v 27 Zvino wakati achida kuyambukira kuAkaya, hama dzakanyora dzichisimbisa vadzidzi kuti vamugamuchire; iye wakati achisvika akabatsira zvikuru avo vakatenda nenyasha;
\v 28 nekuti wakapwisa vaJudha nesimba pachena, achiratidza nemagwaro kuti Jesu ndiye Kristu.

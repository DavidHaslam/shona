\c 18
\s Pauro paKorinde neEfeso
\p
\v 1 Shure kwezvinhu izvi, Pauro wakabva Atene akaenda Korinde;
\v 2 akawana mumwe muJudha \add wainzi \add*Akwira nezita, muPonto nokuzvarwa, achibva Itaria, naPrisira mukadzi wake; nokuti Kraudio wakanga araira kuti vaJudha vose vabve Roma, akaenda kwavari;
\v 3 zvino zvaakanga ari webasa rimwe \add navo\add*, wakagara navo vachibata; nokuti vaiva vagadziri vamatende pabasa ravo.
\v 4 Sabata rimwe nerimwe waiparidzirana navo musinagoge, achigombedzera vaJudha navaGiriki.
\v 5 Zvino Sirasi naTimotio vakati vachiburuka vachibva Makedhonia, Pauro akamanikidzwa mumoyo, akapupura kuvaJudha kwazvo \add kuti\add* Jesu ndiye Kristu.
\v 6 Zvino vakati vachimupikisa nokumumhura, akazuza nguvo, akati kwavari: Ropa renyu \add ngarive\add* pamusoro wenyu; ini ndakachena; kubva zvino ndichaenda kuvahedheni.
\v 7 Akabvapo akapinda mumba momumwe, wainzi Justo, wainamata Mwari, imba yake yaiva pedo nesinagoge.
\v 8 NaKrispo mutungamiriri mukuru wesinagoge akatenda kunaShe naveimba yake yose; navazhinji vavaKorinde vakanzwa vakatenda uye vakabhabhatidzwa.
\v 9 Zvino Ishe akataura kunaPauro usiku nechiratidzo: Usatya, asi taura uye usanyarara;
\v 10 nokuti ini ndinewe, hapanomunhu ungakumukira kuti akukuvadze; nokuti ndinavanhu vazhinji muguta rino.
\v 11 Akagarapo gore nemwedzi mitanhatu, achidzidzisa shoko raMwari pakati pavo.
\v 12 Zvino Gario wakati ava mutongi weAkaya, vaJudha vakamukira Pauro nomwoyo mumwe, vakavuya naye pachigaro chokutonga,
\v 13 vachiti: Uyu unogombedzera vanhu kunamata Mwari zvinopesana nomurairo.
\v 14 Zvino Pauro wakati oda kushamisa muromo, Gario akati kuvaJudha: Dai yaiva mhosva yezvisakarurama kana kutadza kwakaipa, imwi maJudha ndaifanira kuva nomoyo murefu kwamuri;
\v 15 asi kana dziri nharo pamusoro pamashoko namazita nomurairo wenyu, zvionerei henyu imwi; nokuti ini handidi kuva mutongi waizvozvo.
\v 16 Akavadzinga pachigaro chokutonga.
\v 17 Zvino vaGiriki vose vakabata Sositeni mubati mukuru wesinagoge, vaka\add mu\add*rova pamberi pechigaro chokutonga. Asi Gario haana kuva nehanya nechinhu chimwe chaizvozvo.
\v 18 Pauro wakati agara\add po\add* mazuva mazhinji, akawonekana nehama, akabvapo nechikepe akaenda Siria, anaPrisira naAkwira, avevura musoro wake paKenikirea, nokuti wakanga ane mhiko.
\v 19 Zvino wakasvika Efeso, akavasiyapo; asi iye amene wakapinda musinagoge akataurirana navaJudha.
\v 20 Zvino vakati vachimukumbira kugara navo nguva refu, haana kutenda;
\v 21 asi wakavawoneka achiti: Ndinofanira nenzira dzose kuchengeta mutambo uyu unouya muJerusarema; asi ndichadzokerazve kwamuri, kana Mwari achida, akabva paEfeso nechikepe.
\v 22 Zvino wakati asvika Kesariya akakwira akakwazisa kereke, akaburukira Andiyokiya.
\s Rwendo rwechitatu rwaPauro
\p
\v 23 Wakati ambopedza nguva, akabva, akagura nematunhu eGaratia neFrigia achitevedzanisa, achisimbisa vadzidzi vose.
\v 24 Zvino mumwe muJudha wainzi Aporo, muArekasandira nokuzvarwa, murume nyanzvi yokutaura, anesimba pamagwaro, wakasvika Efeso;
\v 25 Uyu wakanga adzidziswa nzira yaShe, waishingaira mumweya, achitaura nokunyatsodzidzisa zvinhu zvaShe, achiziva rubhabhatidzo rwaJohwani bedzi.
\v 26 Iye akatanga kutaura asingatyi musinagoge. Zvino Prisira naAkwira vakati vamunzwa, vakamutora, vakanatsomududzira nzira yaMwari nomazvo.
\v 27 Zvino wakati achida kuyambukira Akaya, hama dzikanyora dzichisimbisa vadzidzi kuti vamugamuchire; iye wakati achisvika, akabatsira zvikuru ivo vakatenda nenyasha.
\v 28 Nokuti wakapikisa vaJudha nesimba pachena akakunda, achiratidza namagwaro, kuti Jesu ndiyeKristu.

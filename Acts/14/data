\c 14
\s Pauro naBhanabhasi paIkoniyamu
\p
\v 1 Zvino zvakaitika paIkoniyamu, kuti vakapinda vose pamwechete musinagoge ravaJudha, vakataura nokudaro kuti chaunga chikuru zvose chavaJudha nechavaGirikiwo chakatenda.
\v 2 Asi vaJudha vasina kutenda vakamutsa moyo yavahedheni vakaipisa moyo yavo kuti vavenge hama.
\v 3 Naizvozvo vakagarapo nguva refu vachitaura vasingatyi munaShe wakapupura shoko renyasha dzake, akavapa zviratidzo nezvishamiso kuti zviitwe namaoko avo.
\v 4 Asi chaunga cheguta chakapesana, vamwe vakabatirira kuvaJudha, vamwe kuvaapositori.
\v 5 Zvino pakati pava nekushusha kwakaitwa navahedheni navaJudhawo navatungamiriri vavo kuvabata zvakaipa nokuvataka namabwe;
\v 6 ivo vaka\add zvi\add*ziva, vakatizira Ristra neDhebhe, aiva maguta eRikaonia, nokudunhu rakapoteredza;
\v 7 ipapo vakaparidza evhangeri.
\p
\v 8 Zvino paRistra paigara mumwe murume wakanga asinesimba patsoka dzake, ari chirema kubva padumbu ramai vake, asina kutongofamba.
\v 9 Iye wakanzwa Pauro achitaura; zvino iye akamutarisisa, akaona kuti unokutenda kuti aporeswe,
\v 10 akati nenzwi guru: Simuka uti tasa netsoka dzako, Iye akavhazuka akafamba.
\v 11 Zvino chaunga chakati chaona zvakaitwa naPauro, vakasimudza manzwi avo norurimi rwechiRikaonia vachiti: Vamwari vaburukira kwatiri vakafanana navanhu.
\v 12 Bhanabhasi vakamutumidza Zeusi, naPauro Hemesi, nokuti ndiye waiva mutauri mukuru.
\v 13 Ipapo mupristi waZeusi waiva pamberi peguta ravo, akauya pamasuwo nenzombe namaruva okushonga, achida kubayira nechaunga, anavanhu vazhinji naye.
\v 14 Zvino vaapositori Bhanabhasi naPauro vakati vachinzwa, vakabvarura nguo dzavo, vakamhanyira pakati pechaunga, vachidanidzira
\v 15 vachiti: Varume, munoitirei zvinhu izvi? Nesuwo tiri vanhu vane manzwiro mamwe nemwi, tinokuparidzirai mashoko akanaka kuti panaizvozvi zvisina maturo mutendeukire kuna Mwari mupenyu wakaita denga napasi, negungwa, nezvose zviri mazviri.
\v 16 Iye panguva dzakapfuura wakatendera vahedheni vose kufamba nenzira dzavo.
\v 17 Asi haana kuzvisiya asina uchapupu, pakuti wakaita zvakanaka, achitipa mvura kubva kudenga nenguva dzezvibereko zvizhinji, achizadza moyo yedu nechikafu nomufaro.
\v 18 Zvino vachitaura zvinhu izvi, zvairema kwazvo kudzivisa chaunga kuti varege kubayira kwavari.
\p
\v 19 Ipapo kwakasvikapo vaJudha vakabva Andiyokiya neIkoniyamu, vanyengetedza chaunga, zvino vakataka Pauro namabwe, vakamukwevera kunze kweguta, vachiti wafa.
\v 20 Asi vadzidzi vakati vamukomba, akasimuka akapinda muguta, nechifume akasimuka akaenda naBhanabhasi Dhebhe.
\v 21 Vakati vaparidza evhangeri paguta iro, vaita vazhinji vadzidzi, ndokudzokera Ristra neIkoniyamu neAndiyokiya,
\v 22 vachisimbisa mweya yavadzidzi, vachivakurudzira kurambira pakutenda, uye kuti tinofanira kupinda ushe hwaMwari nomumatambudziko mazhinji.
\v 23 Vakati vavagadzira vatariri pakereke imwe neimwe, vanyengetera vachitsanya, vakavakumikidza kunaShe wavaitenda.
\v 24 Vakati vagura nePisidhiya ndokusvika Pamufiriya.
\v 25 Vakati vaparidza shoko paPega, vakaburukira Ataria;
\v 26 Vakabvapo nechikepe vakaenda Andiyokiya, apo pavakanga vaiswa panyasha dzaMwari kubata basa ravakapedzisa.
\v 27 Vakati vasvika, vakaunganidza kereke pamwechete, vakarondedzera zvose zvakanga zvaitwa naMwari achivashandisa, uye kuti wakanga azarurira sei mukova wokutenda vahedheni.
\v 28 Ipapo vakagara nguva huru navadzidzi.

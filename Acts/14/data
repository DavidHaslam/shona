\c 14
\s Pauro naBhanabhasi paIkoniyamu
\p
\v 1 Zvino zvakaitika paIkoniyamu, kuti vakapinda vese pamwe musinagoge revaJudha, vakataura kudaro kuti chaunga chikuru zvose chevaJudha nechevaGirikiwo chakatenda.
\v 2 Asi vaJudha vasina kutenda vakamutsa moyo yavahedheni vakaipisa moyo yavo kuti vavenge hama.
\v 3 Naizvozvo vakagara nguva refu vachitaura vakashinga muna Ishe wakapupurira shoko renyasha dzake, akavapa zviratidzo nezvishamiso kuti zviitwe nemaoko avo.
\v 4 Asi chaunga cheguta chakakamurwa, vamwe vakabatirira kuvaJudha, vamwe kuvaapositori.
\v 5 Zvino pakati pava nekushusha kwakaitwa nevahedheni nevaJudhawo nevatungamiriri vavo kuvabata zvakaipa nekuvataka nemabwe;
\v 6 ivo vaka\add zvi\add*ziva, vakatizira Ristra neDhebhe, aiva maguta eRikaonia, nekudunhu rakapoteredza;
\v 7 neipapo vakaparidza evhangeri.
\p
\v 8 Zvino paRistra paigara umwe murume wakange asina simba patsoka dzake, ari chirema kubva padumbu ramai vake, asina kutongofamba.
\v 9 Iye wakanzwa Pauro achitaura; zvino iye akamutarisisa, akaona kuti unokutenda kuti aporeswe,
\v 10 akati nenzwi guru: Simuka uti tasa netsoka dzako, Iye akavhazuka akafamba.
\v 11 Zvino chaunga chakati chaona zvakaitwa naPauro, vakasimudza manzwi avo nerurimi rwechiRikaonia vachiti: Vamwari vaburukira kwatiri vakafanana nevanhu.
\v 12 Bhanabhasi vakamutumidza Zeusi, naPauro Hemesi, nekuti ndiye waiva mutungamiriri wokutaura.
\v 13 Ipapo mupristi waZeusi waiva pamberi peguta ravo, akauya pamasuwo nenzombe nemaruva ekushonga, achida kubayira nechaunga, ane vanhu vazhinji naye.
\v 14 Asi vaapositori Bhanabhasi naPauro vakati vachinzwa, vakabvarura nguo dzavo, vakamhanyira pakati pechaunga, vachidanidzira
\v 15 vachiti: Varume, munoitirei zvinhu izvi? Isuwo tiri vanhu vane manzwiro mamwe nemwi, tinokuparidzirai mashoko akanaka kuti panaizvozvi zvisina maturo mutendeukire kuna Mwari mupenyu wakaita denga nepasi, negungwa, nezvinhu zvose zviri mazviri.
\v 16 Iye panguva dzakapfuura wakatendera vahedheni vese kufamba nenzira dzavo.
\v 17 Asi haana kuzvisiya asina uchapupu, pakuti wakaita zvakanaka, achitipa mvura kubva kudenga nenguva dzezvibereko zvizhinji, achizadza moyo yedu nechikafu nemufaro.
\v 18 Zvino vachitaura zvinhu izvi, zvairema kwazvo kudzivisa chaunga kuti varege kubayira kwavari.
\p
\v 19 Ipapo kwakasvikapo vaJudha vakabva Andiyokiya neIkoniyamu, vanyengetedza chaunga, zvino vakataka Pauro nemabwe, vakamukwevera kunze kweguta, vachiti wafa.
\v 20 Asi vadzidzi vakati vamukomba, akasimuka akapinda muguta, nechifume akasimuka akaenda naBhanabhasi Dhebhe.
\v 21 Vakati vaparidza evhangeri paguta iro, vaita vazhinji vadzidzi, ndokudzokera Ristra neIkoniyamu neAndiyokiya,
\v 22 vachisimbisa mweya yevadzidzi, vachivakurudzira kurambira paruyendo, uye kuti tinofanira kupinda ushe hwaMwari nemumatambudziko mazhinji.
\v 23 Vakati vavagadzira vatariri pakereke imwe neimwe, vanyengetera nekutsanya, vakavakumikidza kuna Ishe wavaitenda.
\v 24 Vakati vagura nePisidhiya ndokusvika Pamufiriya.
\v 25 Vakati vaparidza shoko paPega, vakaburukira Ataria;
\v 26 Vakabvapo nechikepe vakaenda Andiyokiya, apo pavakanga vakumikidzwa munyasha dzaMwari kubata basa ravakapedzisa.
\v 27 Vakati vasvika, vakaunganidza kereke pamwe, vakarondedzera zvose zvakanga zvaitwa naMwari \add kubudikidza \add*navo, uye kuti wakange azarurira sei mukova werutendo vahedheni.
\v 28 Ipapo vakagara nguva huru nevadzidzi.

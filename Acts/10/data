\c 10
\s Chiratidzo chaKoneriyo
\p
\v 1 Kwakange kune umwewo murume muKesariya wainzi Koneriyo, mukuru wezana wehondo yainzi yeItaria,
\v 2 wakazvipira uye unotya Mwari pamwe neimba yake yose, waiita mabasa erudo mazhinji kuvanhu, nekunyengetera kuna Mwari nguva yose;
\v 3 akaona muchiratidzo pachena, neawa rinenge repfumbamwe rezuva, mutumwa waMwari achipinda kwaari, achiti kwaari: Koneriyo!
\v 4 Zvino wakati amutarisisa akatya, akati: Chii, Ishe? Zvino akati kwaari: Minyengetero yako nemabasa ako erudo zvakwira kuva chirangaridzo pamberi paMwari.
\v 5 Zvino ikozvino tuma varume kuJopa, udane Simoni unonzi Petro;
\v 6 unogara neumwe Simoni musuki wematehwe, imba yake iri pagungwa; iye uchakuudza zvaunofanira kuita.
\v 7 Zvino mutumwa wakange ataura naKoneriyo wakati abva, wakadana vaviri vevaranda vake vemumba nemurwi wakatendeka pane vaimumirira nguva dzose,
\v 8 zvino wakati arondedzera zvinhu zvose kwavari, akavatuma kuJopa.
\p
\v 9 Zvino chifume ivo vachiri kufamba voswedera muguta, Petro wakakwira pamusoro pedenga reimba kunonyengetera, neawa rinenge rechitanhatu.
\v 10 Akava nenzara kwazvo, akashuva kudya; asi ivo vakati vachagadzirira chiyeverwa chikamuwira;
\v 11 ndokuona denga rakazaruka, neumwe mudziyo uchichiburukira kwaari, semucheka mukuru, wakasungwa makona mana uchiburusirwa pasi.
\v 12 Maiva nemhuka dzose dzemakumbo mana dzenyika nemhuka dzesango nezvinokambaira neshiri dzedenga.
\v 13 Zvino inzwi rikauya kwaari \add richiti\add*: Simuka, Petro, baya udye.
\v 14 Asi Petro wakati: Aiwa kwete, Ishe; nekuti handina kutongodya chero chinhu chisakachena kana chine tsvina.
\v 15 Zvino inzwi \add rikauya\add*zve kwaari rwechipiri \add richiti\add*: Mwari chaanatsa, iwe usati chakasviba.
\v 16 Zvino izvi zvakaitwa kusvikira katatu; mudziyo ndokukwidzwazve kudenga.
\v 17 Zvino Petro wakati achiri kukahadzika maari kuti chiratidzo chaakange aona chairevei, zvino tarira, varume vakange vatumwa kubva kuna Koneriyo, vabvunza imba yaSimoni, vakamira pasuwo,
\v 18 vakadanidzira vachibvunza kana Simoni, unonzi Petro achigarapo.
\v 19 Zvino Petro achafunga nezvechiratidzo, Mweya wakati kwaari: Tarira, varume vatatu vanokutsvaka.
\v 20 Naizvozvo simuka uburuke, uende navo usingakahadziki chinhu; nekuti ndini ndavatuma.
\v 21 Petro ndokuburukira kuvarume vakange vatumwa kwaari kubva kuna Koneriyo, akati: Tarirai, ndini wamunotsvaka; chikonzeroi chamauyira?
\v 22 Zvino vakati: Koneriyo mukuru wezana, murume wakarurama neunotya Mwari, unopupurwa nerudzi rwose rwevaJudha, wakayambirwa naMwari nemutumwa mutsvene kuti akudanirei kumba kwake, uye kuti anzwe mashoko kwamuri.
\v 23 Ipapo akavadanira mukati, aka\add va\add*garisa\add po\add*. Zvino chifume Petro wakabuda akaenda navo, nedzimwe dzehama dzaibva paJopa dzikamuperekedza.
\p
\v 24 Zvino chifume vapinda Kesariya. NaKoneriyo wakange akavamirira, uye akadanira pamwechete hama dzake neshamwari dzepedo.
\v 25 Zvino zvakaitika kuti Petro apinde, Koneriyo akamuchingamidza, akawira patsoka \add dzake\add*, aka\add mu\add*namata.
\v 26 Asi Petro wakamusimudza, achiti: Simuka; ini pachangu ndiri munhuwo.
\v 27 Zvino wakati achataura naye akapinda, akawana vazhinji vakaungana,
\v 28 ndokuti kwavari: Imwi munoziva kuti hazvisi pamutemo kumurume ari muJudha kufambidzana kana kuuya ku\add munhu\add* werumwe rudzi; asi Mwari wandiratidza kuti ndirege kuti munhu haana kunaka kana kuchena;
\v 29 naizvozvowo ndauya ndisingapikisi zvandangodamwa. Naizvozvo ndinobvunza, kuti mandidanira chinangwai?
\v 30 Koneriyo ndokuti: Mazuva mana apfuura kusvikira paawa rino ndakange ndichitsanya, neawa repfumbamwe ndakange ndichinyengetera mumba mangu; zvino tarira, murume wakamira pamberi pangu ane nguvo dzinopenya,
\v 31 ndokuti: Koneriyo, munyengetero wako wanzwikwa, nemabasa ako erudo arangarirwa pamberi paMwari.
\v 32 Tumira naizvozvo kuJopa, uye udane Simoni unonzi Petro; iye unogara mumba maSimoni musuki wematehwe pagungwa; iye kana auya uchataura newe.
\v 33 Naizvozvo pakarepo ndatuma kwamuri; zvino imwi maita zvakanaka kuti mauya. Naizvozvo ikozvino tose tiripo pamberi paMwari, kuti tinzwe zvinhu zvose zvamakarairwa naIshe.
\p
\v 34 Zvino Petro wakashamisa muromo, akati: Zvirokwazvo ndinonzwisisa kuti Mwari haasi mutarisi wezviso zvevanhu;
\v 35 asi parudzi rupi nerupi uyo unomutya achiita kururama unogamuchirika kwaari.
\v 36 Shoko raakatuma kuvana vaIsraeri achiparidza rugare naJesu Kristu (iye ndiIshe wevose).
\v 37 Imwi munoziva shoko rakaitika paJudhiya yose, kutanga paGarirea, shure kwerubhabhatidzo Johwani rwaakaparidza;
\v 38 \add ra\add*Jesu weNazareta, kuti Mwari wakamuzodza sei neMweya Mutsvene nesimba, waipfuura, achiita zvakanaka uye achiporesa vose vakamanikidzwa nadhiabhorosi, nekuti Mwari waiva naye.
\v 39 Nesu tiri zvapupu zvezvinhu zvose zvaakaita, zvose munyika yevaJudha nemuJerusarema; iye wavakaponda, nekuremberedza pamuti.
\v 40 Iye Mwari waakamutsa nezuva retatu, akamupa kuti aonekwe
\v 41 kwete kuvanhu vose, asi kuzvapupu zvakagara zvasarudzwa naMwari, kwatiri taidya nekunwa naye, mushure mekunge amuka kubva kuvakafa.
\v 42 Zvino wakatiraira kuti tiparidze kuvanhu, nekupupura kwazvo kuti ndiye wakagadzwa naMwari \add kuva\add* mutongi wevapenyu nevakafa.
\v 43 Vaporofita vose vanopupura nezvake, kuti nezita rake ani nani unotenda maari uchagamuchira kanganwiro yezvivi.
\p
\v 44 Petro wakati achataura mashoko awa, Mweya Mutsvene wakaburukira pamusoro pavo vose vakanzwa shoko.
\v 45 Zvino vekudzingiswa vaitenda vakashamisika, vose vakange vauya naPetro, nekuti nepamusoro pevahedheni chipo cheMweya Mutsvene chakange chadururwa;
\v 46 nekuti vakavanzwa vachitaura nendimi, vachikudza Mwari. Ipapo Petro akapindura \add akati\add*:
\v 47 Kune munhu unogona kurambidza mvura here, kuti ava vasabhabhatidzwa, vakagamuchira Mweya Mutsvene sesuwo?
\v 48 Zvino akaraira kuti vabhabhatidzwe muzita raIshe. Ipapo vakamukumbira kuti agare mamwe mazuva.

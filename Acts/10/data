\c 10
\s Chiratidzo chaKoneriyo
\p
\v 1 Zvino kwakanga kunomumwe murume paKesariya, \add wainzi\add* Koneriyo nezita, mukuru wezana wehondo yainzi yeItaria,
\v 2 wakazvipira nounotya Mwari iye neveimba yake yose, waiita mabasa erudo mazhinji, nokunyengetera kunaMwari nguva yose.
\v 3 Akaona muchiratidzo pachena nenguva inenge yepfumbamwe yezuva, mutumwa waMwari achipinda kwaari, achiti kwaari: Koneriyo!
\v 4 Wakati amutarisisa akatya, akati; Chinyiko Ishe? Akati kwaari: Minyengetero yako nezvipo zvako zvakwira zvikava chirangaridzo pamberi paMwari.
\v 5 Zvino tuma varume Jopa kundodana Simoni unotumidzwa Petro,
\v 6 unogara nomumwe Simoni musuki wamatehwe, imba yake iri parutivi rwegungwa iye uchakuudza zvaunofanira kuita.
\v 7 Zvino mutumwa wakanga ataura naKoneriyo wakati abva, akadana varanda vake vaviri nomurwi wakazvipira pakati pavaimumirira nguva dzose,
\v 8 zvino wakati aratidza zvinhu zvose kwavari, ndokuvatumira Jopa.
\p
\v 9 Zvino chifume vachiri parwendo voswedera muguta, Petro akakwira pamusoro peimba kundonyengetera nenguva inenge yechitanhatu.
\v 10 Akava nenzara kwazvo, akada kudya; zvino vakati vachagadzira akawira muchiyeverwa;
\v 11 akaona denga rakazaruka, nemumwe mudziyo uchichiburukira kwaari somucheka mukuru unoburusirwa pasi wakasungwa makona mana.
\v 12 Maiva nemhuka dzose dzinamakumbo mana nemhuka dzesango nezvinokambaira neshiri dzedenga.
\v 13 Inzwi rikauya kwaari \add richiti\add*: Simuka Petro, baya udye.
\v 14 Asi Petro wakati: Aiwa, bodo Ishe, nokuti handina kutongodya chinhu chisakanaka kana chinetsvina.
\v 15 Ipapo inzwi \add rikauya\add*zve kwaari rwechipiri, \add richiti\add*: Chakanatswa naMwari usati iwe chine tsvina.
\v 16 Izvozvo zvakaitwa katatu, mudziyo ukakwidzwazve kudenga pakarepo.
\v 17 Zvino Petro wakati achiri kukahadzika maari kuti chiratidzo chaakanga aona chairevei, tarira, varume vakanga vatumwa kubva kunaKoneriyo, vakati vabvunza imba yaSimiyoni, vakamira pasuwo;
\v 18 vakadanidzira vachibvunza kana Simoni, wainzi Petro agerepo.
\v 19 Zvino Petro achafunga nezvechiratidzo, Mweya wakati kwaari: Tarira, varume vatatu vanokutsvaka.
\v 20 Naizvozvo simuka uburuke, uende navo usingakahadziki chinhu, nokuti ndini ndavatuma.
\v 21 Ipapo Petro akaburukira kuvarume vakanga vatumwa kwaari kubva kunaKoneriyo, akati: Tarirai, ndini wamunotsvaka; chikonzeroi chamauyira?
\v 22 Vakati: Koneriyo mukuru wezana, murume wakarurama nounotya Mwari, unopupurirwa zvakanaka pakati perudzi rwose rwavaJudha, wakayambirwa naMwari nomutumwa mutsvene, kuti akudanirei kumba kwake kuti anzwe mashoko kwamuri.
\v 23 Ipapo akavadanira mukati, aka\add va\add*garisapo. Zvino chifume akabuda akaenda navo; nedzimwe hama dzapaJopa dzikamuperekedza.
\p
\v 24 Chifume vakapinda Kesariya, Koneriyo wakanga akavamirira, akakokera hama dzake neshamwari dzepedo.
\v 25 Zvino Petro wakati achipinda, Koneriyo akamuchingamidza, akawira patsoka \add dzake\add*, aka\add mu\add*namata.
\v 26 Asi Petro wakamusimudza, achiti: Simuka, neni ndomene ndiri munhuwo.
\v 27 Zvino wakati achataura naye akapinda, akawana vazhinji vakaungana,
\v 28 akati kwavari: Imwi munoziva kuti hazvisi pamutemo kumunhu ari muJudha kufambidzana kana kuuya kumunhu worumwe rudzi; asi Mwari wakandiratidza kuti ndirege kuti munhu haana kunaka kana kuti unetsvina;
\v 29 naizvozvo ndauya ndisingapikisi zvandangodamwa. Naizvozvo ndinobvunza kuti mandidanira chinangwai?
\v 30 Koneriyo akati: Mazuva mana apfuura, ndakanga ndichitsanya kusvikira nguva ino, ndakanga ndichinyengetera mumba mangu nenguva yepfumbamwe, zvino tarira, murume akamira pamberi pangu anenguvo dzinopenya.
\v 31 akati: Koneriyo, munyengetero wako wanzwikwa, nemabasa ako erudo arangarirwa pamberi paMwari.
\v 32 Tumira naizvozvo kuJopa, unodana Simoni unonzi Petro; unogara mumba maSimoni musuki wamatehwe parutivi rwegungwa iye kana auya uchataura newe.
\v 33 Naizvozvo pakarepo ndakatuma kwamuri; zvino imwi maita zvakanaka zvamauya. Zvino naizvozvo isu tose tiripo pano pamberi paMwari, kuti tinzwe zvinhu zvose zvamakarairwa naShe.
\p
\v 34 Ipapo Petro akashamisa muromo akati: Zvirokwazvo ndinoona kuti Mwari haazi mutarisi wezviso zvavanhu;
\v 35 asi parudzi rupi norupi uyo unomutya, achiita kururama unogamuchirwa naye.
\v 36 Ishoko raakatuma kuvana vaIsraeri achiparidza mashoko akanaka orugare kubudikidza naJesu Kristu (ndiye Ishe wavose).
\v 37 Imwi munoziva shoko rakaparidzwa paJudhiya yose, rakatanga paGarirea, shure korubhabhatidzo rwakaparidzwa naJohwani;
\v 38 \add rwa\add*Jesu weNazareta, kuti Mwari wakamuzodza sei noMweya Mutsvene nesimba; iye waitenderera, achiita zvakanaka uye achiporesa vose vakamanikidzwa nadhiabhorosi; nokuti Mwari waiva naye.
\v 39 Nesu tiri zvapupu zvezvinhu zvose zvaakaita, zvose munyika yavaJudha nomuJerusarema; iye wavakaponda, nokuturika pamuti.
\v 40 Iye Mwari waakamutsa nezuva retatu, akamukumikidza kuti aonekwe pachena;
\v 41 kwete kuvanhu vose, asi kuzvapupu zvakagara zvatsaurwa naMwari, kwatiri isu taidya nokumwa naye, mushure mokunge amuka kwavakafa.
\v 42 Akatiraira kuti tiparidze kuvanhu, nokupupura kwazvo kuti ndiye wakagadzwa naMwari, Mutongi wavapenyu navakafa.
\v 43 Kwaari vaporofita vose vanopa uchapupu kuti kubudikidza nezita rake ani nani unotenda maari uchagamuchira kangamwiro yezvivi.
\p
\v 44 Petro wakati achataura mashoko awa, Mweya Mutsvene akawira pamusoro pavose vakanzwa shoko.
\v 45 Zvino vokudzingiswa vakatenda vakashamiswa, vose vakanga vauya naPetro, nokuti nepamusoro pavahedheniwo chipo choMweya Mutsvene chakanga chadururwa;
\v 46 nokuti vakavanzwa vachitaura nendimi, vachikudza Mwari. Ipapo Petro akapindura \add akati\add*:
\v 47 Kune munhu ungarambidza mvura here, kuti ava vasabhabhatidzwa, vakapiwa Mweya Mutsvene sesu?
\v 48 Zvino akaraira kuti vabhabhatidzwe muzita raShe. Ipapo vakamukumbira kuti ambogara mamwe mazuva.

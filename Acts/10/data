\c 10
\s Chiratidzo chaKoneriyo
\p
\v 1 Zvino kwakanga kunomumwe murume paKesariya, \add wainzi\add* Koneriyo nezita, mukuru wezana wehondo yainzi yeItaria,
\v 2 Wakazvipira nounotya Mwari iye neveimba yake yose, waipa vanhu zvipo zvizhinji, nokunyengetera kunaMwari nguva yose.
\v 3 Akaona muchiratidzo pachena nenguva inenge yepfumbamwe yezuva, mutumwa waMwari achipinda kwaari, achiti kwaari: Koneriyo!
\v 4 Wakati amutarisisa akatya, akati; Chinyiko Ishe? Akati kwaari: Minyengetero yako nezvipo zvako zvakwira akakwira zvikava chirangaridzo pamberi paMwari.
\v 5 Zvino tuma varume Jopa kundodana Simoni unotumidzwa Peturo.
\v 6 Unogara nomumwe Simoni musuki wamatebwe, imba yake iri parutivi rwegungwa iye uchakuvudza zvaunofanira kuita.
\v 7 Zvino mutumwa wakanga ataura nayKoneriyo, wakati abva, akadana varanda vake vaviri nomurwi wakarurama pakati pavaimumirira nguva dzose,
\v 8 zvino wakati aratidza zvinhu zvose, ndokuvatumira Jopa.
\v 9 Zvino fume mangwana vachiri parwendo voswedera muguta, Peturo akakwira pamusoro peimba kundonyengetera nenguva inenge yechitanhatu.
\v 10 Akava nenzara kwazvo, akada kudya; zvino vakati vachagadzira akawira mumweya;
\v 11 akavona denga rakazaruka, nemumwe mudziyo uchichiburuka somucheka mukuru unoburusirwa pasi wakasungwa makona mana.
\v 12 Maiva nemhuka dzose dzinamakumbo mana nemhuka dzesango nezvinokambaira neshiri dzedenga.
\v 13 Inzwi rikavuya kwaari, \add richiti\add*: Simuka Peturo, baya udye.
\v 14 Asi Peturo wakati: Aiwa bodo, Ishe, nokuti handina kutongodya chinhu chisakanaka, chinetsvina.
\v 15 ipapo inzwi \add rikavuya\add*zve kwaari rwechipiri, richiti: Chakanatswa naMwari, usati iwe chine tsvina.
\v 16 Izvozvo zvakaitwa katatu, mudziyo ukakwidzwa pakarepo kudenga.
\v 17 Zvino Peturo wakati achiri kukahadzika maari kuti chiratidzo chaakanga avona chairevei, tarira, varume vakanga vatumwa kubva kunaKoneriyo, vakati vabvunza imba yaSimiyoni, vakamira pasuvo;
\v 18 vadanidzira vachibvunza kana Simoni, wainzi Peturo, agerepo.
\v 19 Zvino Peturo achafunga nezvechiratidzo, Mweya wakati kwaari: Tarira, varume vatatu vanokutsvaka.
\v 20 Naizvozvo simuka, uburuke, uende navo, usingakahadziki, nokuti ndini ndavatuma.
\v 21 Ipapo Peturo akaburukira kuvarume vakanga vakatumwa kwaari naKoneriyo, akati: Tarirai, ndini wamunotsvaka; chikonzeroi chamauyira?
\v 22 Vakati: Koneriyo mukuru wezana, murume wakarurama nounotya Mwari, unopupurirwa zvakanaka pakati perudzi rwose rwavaJudha, wakayambirwa naMwari nomutumwa mutsvene, kuti akudanirei kumba kwake anzwe mashoko kwamuri.
\v 23 Ipapo akavadanira mukati, akavagarisapo. Zvino chifume akabuda, akaenda navo; nedzimwe hama dzapaJopa dzikamuperekedza.
\v 24 Chifume akapinda Kesariya, Zvino Koneriyo wakanga akavamirira, akakokera hama dzake neshamwari dzake dzepedo.
\v 25 Zvino Peturo wakati achipinda, Koneriyo akamuchingamidza, akawira patsoka \add dzake\add*, aka\add mu\add*namata.
\v 26 Asi Peturo wakamusimudza, achiti: Simuka, neni ndomene ndiri munhuvo.
\v 27 Zvino wakati achataura naye akapinda, akawana vazhinji vakavungana,
\v 28 akati kwavari: Imwi munoziva kuti hazvisi pamutemo kumunhu ari muJudha kufambidzana kana kuvuya kumunhu worumwe rudzi; asi Mwari wakandiratidza, kuti ndirege kuti munhu haana kunaka, kana kuti unetsvina;
\v 29 naizvozvo ndavuya nokukurumidza \add ndisingapikisi\add*, zvandangodamwa. Naizvozvo ndinobvunza kuti mandidanira chinangwaiko.
\v 30 Koneriyo akati: ava mazuva mana apfuura, ndakanga ndichitsanya kusvikira nguva ino, ndakanga ndichinyengetera mumba mangu nenguva yepfumbamwe, zvino tarira, murume amire pamberi pangu anenguvo dzinopenya.
\v 31 akati: Koneriyo, munyengetero wako wanzwikwa, nezvipo zvako zvarangarirwa pamberi paMwari.
\v 32 Tumira naizvozvo kuJopa, unodana Simoni unonzi Peturo; unogara mumba maSimoni musuki wamatebwe, parutivi rwegungwa iye kana auya uchataura newe.
\v 33 Naizvozvo pakarepo ndakatuma kwamuri; zvino imwi maita zvakanaka zvamavuya. Zvino isu tose tiripo pano pamberi paMwari, kuti tinzwe zvinhu zvose zvamakarairwa naShe.
\v 34 Ipapo Peturo akashamisa muromo akati: Zvirokwazvo ndinovona kuti Mwari haazi mutarisi wezviso zvavanhu;
\v 35 asi parudzi rupi norupi uyo unomutya, achiita kururama, unogamuchirwa naye.
\v 36 Ndiro shoko raakatuma kuvana vaIsraeri achiparidza mashoko akanaka orugare kubudikidza naJesu Kristu (ndiye Ishe wavose).
\v 37 Imwi munoziva shoko rakaparidzwa paJudhiya rose, rakatanga paGariri, shure korubhabhatidzo rwakaparidzwa naJohwani;
\v 38 \add ra\add*Jesu weNazareta, kuti Mwari wakamuzodza sei noMweya Mutsvene nesimba; iye waitenderera, achiita zvakanaka, achiporesa vose vakamanikidzwa naDhiabhorosi; nokuti Mwari waiva naye.
\v 39 Nesu tiri zvapupu zvezvinhu zvose, zvaakaita munyika yavaJudha nomuJerusarema; iye wavakavuraya, nokuturika pamuti.
\v 40 Iye Mwari waakamutsa nezuva retatu, akamukumikidza kuti avonekwe pachena;
\v 41 kwete kuvanhu vose, asi kuzvapupu zvakagara zvatsaurwa naMwari, iyesu taidya nokumwa naye, mushure mokumuka kwavakafa.
\v 42 Akatiraira kuti tiparidze kuvanhu, nokupupura kwazvo kuti ndiye wakagadzwa naMwari kuti ave Mutongi wavapenyu navakafa.
\v 43 Kwaari vaporofita vose vanopa vuchapupu kuti nezita rake mumwe nomumwe unotenda kwaari unogamuchira kangamwiro yezvivi.
\v 44 Peturo wakati achataura mashoko awa, Mweya Mutsvene akaburuka pamusoro pavose vakanzwa shoko.
\v 45 Zvino vokudzingiswa vakatenda vose, vakanga vavuya naPeturo, vakashamiswa, nokuti nepavahedhenivo chipo choMweya Mutsvene chakanga chadururwa;
\v 46 nokuti vakavanzwa vachitaura nendimi, vachirumbidza Mwari. Ipapo Peturo akapindura \add akati\add*:
\v 47 Kunomunhu here ungadzivisa mvura, kuti ava varege kubhabhatidzwa, vakapiwa Mweya Mutsvene sesu?
\v 48 Zvino akaraira kuti vabhabhatidzwe muzita raShe. Ipapo vakakumbira kwaari kuti ambogara mamwe mazuva.

\c 10
\s Chiratidzo chaKoneriyo
\p
\v 1 Zvino kwakanga kunomumwe murume paKesaria, \add wainzi\add* Koneriyo nezita, mukuru wezana wehondo yainzi yeItaria,
\v 2 Wakazvipira nounotya Mwari iye neveimba yake yose, waipa vanhu zvipo zvizhinji, nokunyengetera kunaMwari nguva yose.
\v 3 Akaona muchiratidzo pachena nenguva inenge yepfumbamwe yezuva, mutumwa waMwari achipinda kwaari, achiti kwaari: Koneriyo!
\v 4 Iye akamutarisisa, akatya, akati; Chinyiko Ishe? Akati kwaari: Minyengetero yako nezvipo zvako zvakwira akakwira zvikava chirangaridzo pamberi paMwari.
\v 5 Zvino tuma varume Jopa kundodana Simoni unotumidzwa Peturo.
\v 6 Unogara nomumwe Simoni musuki wamatebwe, imba yake iri parutivi rwegungwa iye uchakuvudza zvaunofanira kuita.
\v 7 Zvino mutumwa wakanga ataura nayKoneriyo, wakati abva, akadana varanda vake vaviri nomurwi wakarurama pakati pavaimumirira nguva dzose,
\v 8 zvino wakati avavudza zvinhu zvose, ndokuvatumira Jopa.
\v 9 Zvino fume mangwana vachiri parwendo vava pedo neguta, Peturo akakwira pamusoro peimba kundonyengetera nenguva inenge yechitanhatu.
\v 10 Akava nenzara kwazvo, akada kudya; zvino vakati vachagadzira akawira mumweya;
\v 11 akavona denga razarurwa, nemumwe mudziyo uchichiburuka somucheka mukuru unoburusirwa pasi wakasungwa miromo mina.
\v 12 Maiva nemhuka dzose dzinamakumbo mana nemhuka dzesango nezvinokambaira neshiri dzedenga.
\v 13 Inzwi rikavuya kwaari, \add richiti\add*: Simuka Peturo, baya, udye.
\v 14 Asi Peturo wakati: Kwete Ishe, nokuti handina kutongodya chinhu chisakanaka, chinetsvina.
\v 15 ipapo inzwi \add rikavuya\add* zve kwaari rwechipiri, richiti: Chakanatswa naMwari, usati iwe chine tsvina.
\v 16 Izvozvo zvakaitwa katatu, mudziyo ukakwidzwa pakarepo kudenga.
\v 17 Zvino Peturo wakati achiri kukahadzika mumoyo make kuti chiratidzo chaakanga avona chairevei, tarira varume vakanga vatumwa naKoneriyo, vamira pasuvo vachibvunza imba yaSimoni;
\v 18 vakadana, vakabvunza kana Simoni, wainzi Peturo, agerepo.
\v 19 Zvino Peturo achafunga chiratidzo, Mweya akati kwaari: Tarira, varume vatatu vanokutsvaka.
\v 20 Naizvozvo simuka, uburuke, uende navo, usingakahadziki, nokuti ndini ndavatuma.
\v 21 Ipapo Peturo akaburukira kuvarume vakatumwa kwaari naKoneriyo, akati: Tarirai, ndini wamunotsvaka; chikonzeroi chamauyira?
\v 22 Vakati: Koneriyo mukuru wezana, murume wakarurama, unotya Mwari, unopupurirwa norudzi rwose rwavaJudha, wakayambirwa naMwari nomutumwa mutsvene, kuti akudanirei kumba kwake anzwe mashoko kwamuri.
\v 23 Ipapo akavadanira mumba, akavagarisapo. Fume mangwana akabuda, akaenda navo; nedzimwe hama dzapaJopa dzikamuperekedza.
\v 24 Fumezve mangwanazve akapinda Kesaria, Zvino Koneriyo wakanga akavamirira, akakokera hama dzake neshamwari dzake dzaidikamwa.
\v 25 Zvino Peturo wakati achipinda, Koneriyo akamuchingamidza, akawira pasi patsoka dzake, aka\add mu\add*namata.
\v 26 Asi Peturo wakamusimudza, achiti: Simuka, neni neni ndiri munhuvo.
\v 27 Zvino wakati achataura naye, akapinda, akawana vazhinji vakavungana,
\v 28 akati kwavari: imwi munoziva kuti hazvisi pamutemo kumunhu ari muJudha afambidzane kana kuvuya nomunhu worumwe rudzi Asi Mwari wakandiratidza, kuti ndirege kuti munhu haana kunaka, kana kuti unetsvina;
\v 29 naizvozvo ndavuya, ndisingapikisi, zvandangodamwa; naizvozvo ndinobvunza kuti mandidanireiko.
\v 30 Koneriyo akati: ava mazuva mana apfuura, ini ndichitsanya ndakanga ndichinyengetera mumba mangu nenguva yepfumbamwe, zvino tarira murume amire pamberi pangu, anenguvo dzinopenya.
\v 31 akati: Koneriyo,munyengetero wako wanzwika, nezvipo zvako zvarangarirwa pamberi paMwari.
\v 32 Tumira naizvozvo kuJopa, udane Simoni unonzi Peturo; unogara mumba maSimoni musuki wamatebwe, parutivi rwegungwa iye kana auya uchataura newe.
\v 33 Naizvozvo pakarepo ndakatuma kwamuri; zvino maita zvakanaka zvamavuya. Zvino isu tose tiri pano pamberi paMwari, kuti tinzwe zvinhu zvose zvamarairwa naShe.
\v 34 Ipapo Peturo akashamisa muromo wake, akati: Zvirokwazvo, ndinovona kuti Mwari haazi mutsauri wavanhu;
\v 35 asi parudzi rupi norupi, munhu, unomutya, achiita zvakarurama, unogamuchirwa naye.
\v 36 Ndiro shoko raakatuma kuvana vaIsraeri achiparidza mashoko akanaka orugare naJesu Kristu (ndiye Ishe wavose),
\v 37 imwi munoziva shoko iro rakaparidzwa paJudhiya rose, rakatanga paGariri, shure kokubhabhatidzwa kwakaparidzwa naJohwani;
\v 38 raJesu weNazareta, kuti Mwari wakamuzodza noMweya Mutsvene nesimba; iye waipotenyika, achiita zvakanaka, achiporesa vose vakamanikidzwa naDhiabhorosi; nokuti Mwari waiva naye.
\v 39 Nesu tiri zvapupu zvazvose, zvaakaita munyika yavaJudha nomuJerusarema; ndiye wavakavuraya, vachimuturika pamuti.
\v 40 Ndiye wakamutswa naMwari nezuva retatu, akamupa simba kuti avonekwe pachena;
\v 41 akasavonekwa navanhu vose, asi nezvapupu zvakagara zvatsaurwa naMwari, iyesu taidya nokumwa naye, amuka kuvakafa.
\v 42 Akatiraira kuti tiparidzire vanhu, nokupupura kwazvo kuti ndiye wakagadzwa naMwari kuti ave Mutongi wavapenyu navakafa.
\v 43 Vaporofita vose vanomupupurira kuti nezita rake mumwe nomumwe unotenda kwaari uchapiwa kangamwiro yezvivi.
\v 44 Peturo wakati achataura mashoko awa, Mweya Mutsvene akaburuka pamusoro pavose, vakanzwa shoko.
\v 45 Zvino vatendivokudzingisa, vakanga vavuya naPeturo, vakashamiswa, nokuti chipo choMweya Mutsvene chakanga chadururwa pamusoro pavahedhenivo;
\v 46 nokuti vakavanzwa vachitaura nedzimwe ndimi, vachirumbidza Mwari. Ipapo Peturo akapindura akati:
\v 47 Kunomunhu here ungadzivisa mvura, kuti ava, vakapiwa Mweya Mutsvene sesu, varege kubhabhatidzwa?
\v 48 Zvino akaraira kuti vabhabhatidzwe muzita raJesu Kristu. Ipapo vakakumbira kwaari, kuti ambogara mamwe mazuva.

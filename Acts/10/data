\c 10
\s Chiratidzo chaKoneriyo
\p
\v 1 Zvino kwakange kune umwe murume muKesariya, wainzi Koneriyo, mukuru wezana wehondo yainzi yeItaria,
\v 2 wakazvipira uye unotya Mwari iye neimba yake yose, waiita mabasa erudo mazhinji, kuvanhu nekunyengetera kuna Mwari nguva yose.
\v 3 Akaona muchiratidzo pachena neawa inenge yepfumbamwe yezuva, mutumwa waMwari achipinda kwaari, achiti kwaari: Koneriyo!
\v 4 Wakati amutarisisa akatya, ndokuti; Chii Ishe? Zvino akati kwaari: Minyengetero yako nezvipo zvako zvakwira zvikava chirangaridzo pamberi paMwari.
\v 5 Zvino tuma varume Jopa kundodana Simoni unonzi Petro,
\v 6 unogara neumwe Simoni musuki wematehwe, imba yake iri pagungwa; iye uchakuudza zvaunofanira kuita.
\v 7 Zvino apo mutumwa wakange ataura naKoneriyo abva, akadana varanda vake vaviri nemurwi wakazvipira pakati pevaimumirira nguva dzose,
\v 8 zvino wakati aratidza zvinhu zvose kwavari, akavatuma kuJopa.
\p
\v 9 Zvino chifume vari parwendo voswedera muguta, Petro akakwira pamusoro peimba kundonyengetera neawa inenge yechitanhatu.
\v 10 Akava nenzara kwazvo, akada kudya; asi vakati vachagadzira akawira muchiyeverwa;
\v 11 akaona denga rakazaruka, neumwe mudziyo uchichiburukira kwaari semucheka mukuru unoburusirwa pasi wakasungwa makona mana.
\v 12 Maiva nemhuka dzose dzine makumbo mana dzenyika nemhuka dzesango nezvinokambaira neshiri dzedenga.
\v 13 Zvino inzwi rikauya kwaari \add richiti\add*: Simuka Petro, baya udye.
\v 14 Asi Petro wakati: Aiwa, Ishe, nekuti handina kutongodya chinhu chisakanaka kana chine tsvina.
\v 15 Zvino inzwi \add rikauya\add*zve kwaari rwechipiri, \add richiti\add*: Chakanatswa naMwari usati iwe chine tsvina.
\v 16 Izvi zvakaitwa katatu, mudziyo ukakwidzwazve kudenga.
\v 17 Zvino Petro wakati achiri kukahadzika maari kuti chiratidzo chaakange aona chairevei, tarira, varume vakange vatumwa kubva kunaKoneriyo, vakati vabvunza imba yaSimiyoni, vakamira pasuwo,
\v 18 vakadanidzira vakabvunza kana Simoni, wainzi Petro achigarapo.
\v 19 Zvino Petro achafunga nezvechiratidzo, Mweya wakati kwaari: Tarira, varume vatatu vanokutsvaka.
\v 20 Naizvozvo simuka uburuke, uende navo usingakahadziki chinhu, nekuti ndini ndavatuma.
\v 21 Ipapo Petro akaburukira kuvarume vakange vatumwa kwaari kubva kuna Koneriyo, akati: Tarirai, ndini wamunotsvaka; chikonzeroi chamauyira?
\v 22 Zvino vakati: Koneriyo mukuru wezana, murume wakarurama neunotya Mwari, unopupurirwa zvakanaka pakati perudzi rwose rwavaJudha, wakayambirwa naMwari nemutumwa mutsvene, kuti akudanirei kumba kwake, uye kuti anzwe mashoko kwamuri.
\v 23 Ipapo akavadanira mukati, aka\add va\add*garisa\add po\add*. Zvino chifume Petro akabuda akaenda navo; nedzimwe hama dzaiva paJopa dzikamuperekedza.
\p
\v 24 Chifume vapinda Kesariya, zvino Koneriyo wakange akavamirira, uye akakokera hama dzake neshamwari dzepedo.
\v 25 Zvino Petro wakati achipinda, Koneriyo akamuchingamidza, akawira patsoka \add dzake\add*, aka\add mu\add*namata.
\v 26 Asi Petro wakamusimudza, achiti: Simuka, neni pachangu ndiri munhuwo.
\v 27 Zvino wakati achataura naye akapinda, akawana vazhinji vakaungana,
\v 28 akati kwavari: Imwi munoziva kuti hazvisi pamutemo kumunhu ari muJudha kufambidzana kana kuuya kumunhu worumwe rudzi; asi Mwari wakandiratidza kuti ndirege kuti munhu haana kunaka kana kuti une tsvina;
\v 29 naizvozvo ndauya ndisingapikisi zvandangodamwa. Naizvozvo ndinobvunza kuti mandidanira chinangwai?
\v 30 Koneriyo ndokuti: Mazuva mana apfuura, ndakange ndichitsanya kusvikira awa ino, ndakange ndichinyengetera mumba mangu neawa yepfumbamwe, zvino tarira, murume akamira pamberi pangu ane nguvo dzinopenya.
\v 31 akati: Koneriyo, munyengetero wako wanzwikwa, nemabasa ako erudo arangarirwa pamberi paMwari.
\v 32 Tumira naizvozvo kuJopa, unodana Simoni unonzi Petro; unogara mumba maSimoni musuki wematehwe pagungwa; iye kana auya uchataura newe.
\v 33 Naizvozvo pakarepo ndakatuma kwamuri; zvino imwi maita zvakanaka zvamauya. Zvino naizvozvo tose tiripo pano pamberi paMwari, kuti tinzwe zvinhu zvose zvamakarairwa naIshe.
\p
\v 34 Ipapo Petro akashamisa muromo akati: Zvirokwazvo ndinoona kuti Mwari haazi mutarisi wezviso zvevanhu;
\v 35 asi parudzi rupi norupi uyo unomutya, achiita kururama unogamuchirwa naye.
\v 36 Ishoko raakatuma kuvana vaIsraeri achiparidza rugare kubudikidza naJesu Kristu (ndiye Ishe wevose).
\v 37 Imwi munoziva shoko rakaparidzwa paJudhiya yose, rakatanga paGarirea, shure kwerubhabhatidzo rwakaparidzwa naJohwani;
\v 38 \add rwa\add*Jesu weNazareta, kuti Mwari wakamuzodza sei neMweya Mutsvene nesimba; iye waitenderera, achiita zvakanaka uye achiporesa vose vakamanikidzwa nadhiabhorosi; nekuti Mwari waiva naye.
\v 39 Nesu tiri zvapupu zvezvinhu zvose zvaakaita zvose munyika yevaJudha nemuJerusarema; iye wavakaponda, nekuremberedza pamuti.
\v 40 Iye Mwari waakamutsa nezuva retatu, akamukumikidza kuti aonekwe;
\v 41 kwete kuvanhu vose, asi kuzvapupu zvakagara zvatsaurwa naMwari, kwatiri isu taidya nekumwa naye, mushure mekunge amuka kuvakafa.
\v 42 Akatiraira kuti tiparidze kuvanhu, nekupupura kwazvo kuti ndiye wakagadzwa naMwari, Mutongi wevapenyu nevakafa.
\v 43 Kwaari vaporofita vose vanopa uchapupu kuti kubudikidza nezita rake ani nani unotenda maari uchagamuchira kangamwiro yezvivi.
\p
\v 44 Petro wakati achataura mashoko awa, Mweya Mutsvene akawira pamusoro pavo vose vakanzwa shoko.
\v 45 Zvino vekudzingiswa vaitenda vakashamisika, vose vakange vauya naPetro, nekuti nepamusoro pevahedheniwo chipo cheMweya Mutsvene chakange chadururwa;
\v 46 nekuti vakavanzwa vachitaura nendimi, vachikudza Mwari. Ipapo Petro akapindura \add akati\add*:
\v 47 Kune munhu ungarambidza mvura here, kuti ava vasabhabhatidzwa, vakapiwa Mweya Mutsvene sesu?
\v 48 Zvino akaraira kuti vabhabhatidzwe muzita raIshe. Ipapo vakamukumbira kuti agare mamwe mazuva.

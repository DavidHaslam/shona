\c 15
\s Dare paJerusarema pamusoro pokudzingiswa nokuchengeta murairo waMozisi
\p
\v 1 Zvino vamwe vakaburuka vachibva Judhiya vakadzidzisa hama \add vachiti\add*: Kana musingadzingiswi netsika yaMozisi, hamungaponeswi.
\v 2 Naizvozvo Pauro naBhanabhasi vakava nokupesana kusati kuri kuduku, nokuita nharo navo, vakazotenderana kuti Pauro naBhanabhasi navamwe vavo vakwire Jerusarema kuvaapositori navakuru pamusoro peshoko iri.
\v 3 Naizvozvo vakaperekedzwa nekereke, vakagura neFenike neSamaria, vakataura zvokutendeuka kwavahedheni; vakaitira hama dzose mufaro mukuru.
\v 4 Zvino vakati vasvika Jerusarema, vakagamuchirwa nekereke navaapositori navatariri, vakarondedzera zvose zvakaitwa naMwari achivashandisa.
\v 5 Asi kwakamuka rimwe bato redzidziso yavaFarisi vaitenda, richiti: Zvinofanira kuti vadzingiswe nokuvaraira kuti vachengete murairo waMozisi.
\p
\v 6 Ipapo vaapositori navatariri vakaungana pamwechete kuti varangane pamusoro peshoko iri.
\v 7 Zvino nharo huru dzakati dzavapo, Petro akasimuka akati kwavari: Varume hama, munoziva kuti kubva pamazuva apfuura Mwari wakandisanangura pakati pedu, kuti nomuromo wangu vahedheni vanofanira kunzwa shoko reevhangeri, vatende.
\v 8 Zvino Mwari muzivi womoyo wakavapupurira, achivapa Mweya Mutsvene, sekwatiriwo;
\v 9 haana kuisa mutsaukowo pakati pedu navo, achinatsa moyo yavo nokutenda.
\v 10 Naizvozvo zvino munoidzirei Mwari, kuisa joko pamitsipa yavadzidzi, rakanga risingagoni kutakurwa namadzibaba edu kana nesu?
\v 11 Asi tinotenda kuti isu tinoponeswa nenyasha dzaShe Jesu Kristu, nomutoo mumwe navo.
\v 12 Ipapo chaunga chose chikaramba chinyerere; chikateerera vana Bhanabhasi naPauro vachirondedzera zviratidzo nezvishamiso zvakaitwa naMwari achivashandisa pakati pavahedheni.
\v 13 Zvino vakati vanyarara, Jakobho akapindura achiti: Varume hama, teererai kwandiri:
\v 14 Simiyoni warondedzera kuti Mwari wakashanyira vahedheni sei pakutanga, kuti atore kwavari vanhu vezita rake.
\v 15 Namashoko avaporofita anobvumirana naizvozvi; sezvazvakanyorwa \add zvichinzi\add*:
\v 16 Shure kwaizvozvi ndichadzoka, ndivakezve tabhenekeri yaDhavhidhi, yakawira pasi; ndichavakazve matongo ayo, ndichaimisa;
\v 17 Kuti vakasara vavanhu vatsvake Ishe, navahedheni vose vanodamwa nezita rangu ndizvo zvinoreva Ishe unoita zvinhu zvose.
\v 18 Anozikamwa kuna Mwari mabasa ake ose kubva pakuvamba kwenyika.
\v 19 Naizvozvi kugura kwangu kunoti: Ngatirege kutambudza avo pakati pavahedheni vakatendeukira kunaMwari;
\v 20 asi tivanyorere kuti vabve pazvakashatiswa nezvifananidzo, noupombwe, nezvakadzipwa, neropa.
\v 21 Nokuti Mozisi kubva pamazera ekare, waiva navanomuparidza paguta rimwe nerimwe, achiverengwa mumasinagoge sabata rimwe nerimwe.
\p
\v 22 Zvino zvikaonekwa zvakanaka navaapositori, navatariri, nekereke yose kuti vatume varume vakasarudzwa pakati pavo kuAndiyokiya naPauro naBhanabhasi, Judhasi wainzi Bhasabha naSirasi, vakuru pakati pehama.
\v 23 Vakabva vanyora noruoko rwavo sezvizvi: Vaapostora navatariri nehama, kwaziso kuhama dzokuvahedheni paAndiyokiya, neSiria, neKirikia.
\v 24 Sezvatakanzwa kuti vamwe vakabva kwatiri vakakunetsai namashoko, vachidziyanisa mweya yenyu vachiti mudzingiswe nokuchengeta murairo, ivo tisina kuvaraira;
\v 25 zvaonekwa zvakanaka kwatiri taungana nomwoyo mumwe, kuti titumire varume vakasarudzwa kwamuri, navadikamwa vedu Bhanabhasi naPauro;
\v 26 vanhu vakapira upenyu hwavo nokuda kwezita raShe wedu Jesu Kristu.
\v 27 Naizvozvo tatuma Judhasi naSirasi, ivo vachataurawo vamene izvozvi nomuromo.
\v 28 Nokuti zvakaonekwa zvakanaka kuMweya Mutsvene nokwatiri, kuti tirege kukutakudzai mutoro mukuru kunze kwezvinhu izvi zvakafanira,
\v 29 Kuti murege zvakabayirwa zvifananidzo, neropa, nechakadzipwa, noupombwe; kana mukazvidzora pazviri, muchaita zvakanaka. Sarai zvakanaka.
\p
\v 30 Zvino vakati vaendeswa, vakasvika Andiyokiya; vakati vaunganidza chaunga, vakakumikidza tsamba.
\v 31 Ivo vakati varava vakafara zvikuru pamusoro pokunyaradzwa.
\v 32 Judhasi naSirasi, vaiva vaporofitavo pachavo, vakakurudzira hama namashoko mazhinji, noku\add va\add*simbisa.
\v 33 Vakati vambogara kwenguva, vakaendeswa nehama murugare kubva kuhama kusvika kuvaapositori, vakaenda kunavakanga vavatuma.
\v 34 Asi zvakaonekwa zvakanaka naSirasi kuti asarepo.
\v 35 Pauro naBhanabhasiwo vakagara Andiyokiya, vachidzidzisa nokuparidza shoko raShe, navamwe vazhinjiwo.
\s Pauro naBhanabhasi vanoparadzana
\p
\v 36 Zvino shure kwemamwe mazuva, Pauro akati kunaBhanabhasi: Ngatidzokerezve tindoshanyira hama muguta rimwe nerimwe matakaparidza shoko raShe, \add tione\add* kuti vakadini.
\v 37 Zvino Bhanabhasi wakanga achida kutora Johwaniwo, wainzi Mako, kuti afambe naye;
\v 38 asi Pauro wakafunga kuti hazvina kunaka kumutora afambe navo, iye wakambovasiya paPamufiriya, akasaenda nawo kubasa.
\v 39 Kukauya kupesana kukuru zvokuti vakabva vadambuka napakati mumwe kubva kune mumwe, nokudaro Bhanabhasi akatora Mako akaenda Saipuresi nechikepe;
\p
\v 40 asi Pauro wakasarudza Sirasi; akabuda akenda, aiswa panyasha dzaShe nehama;
\v 41 akagura neSiria neKirikia, achisimbisa kereke.

\c 15
\s Dare paJerusarema pamusoro pekudzingiswa nekuchengeta murairo waMozisi
\p
\v 1 Zvino vamwe vakaburuka kubva kuJudhiya, vakadzidzisa hama kuti: Kana musingadzingiswi netsika yaMozisi, hamugoni kuponeswa.
\v 2 Naizvozvo, kwakati kwava nekupesana nekupikisana kusati kuri kuduku kwaPauro naBhanabhaisi navo, vakaronga kuti Pauro naBhanabhasi nevamwe vavo vakwire kuJerusarema kuvaapositori nevakuru, pamusoro peshoko renharo idzi.
\v 3 Naizvozvo vakati vachiperekedzwa nekereke, vakagura neFenike neSamaria, vachirondedzera \add zve\add*kutendeuka kwevahedheni; vakaitira hama dzose mufaro mukuru.
\v 4 Zvino vakati vasvika kuJerusarema, vakagamuchirwa nekereke nevaapositori nevakuru, vakarondedzera zvose Mwari zvaakaita navo.
\v 5 Asi kwakamuka vamwe vebato revaFarisi vaitenda, vachiti: Zvinofanira kuvadzingisa, neku\add va\add*raira kuchengeta murairo waMozisi.
\p
\v 6 Vaapositori nevakuru vakuungana pamwe kuti vaongorore zveshoko iri.
\v 7 Zvino vakati vakakavadzana zvikuru, Petro wakasimuka akati kwavari: Varume hama, imwi munoziva kuti pamazuva ekutanga Mwari wakasarudza pakati pedu, kuti nemuromo wangu vahedheni vanzwe shoko reevhangeri, uye vatende.
\v 8 Uye Mwari muzivi wemoyo wakapupura kwavari, achivapa Mweya Mutsvene, sekwatiriwo;
\v 9 uye haana kuisa mutsauko pakati pedu navo, achinatsa moyo yavo nerutendo.
\v 10 Naizvozvo ikozvino munoidzirei Mwari, kuisa joko pamutsipa wevadzidzi, ratisina kugona kutakura kana madzibaba edu kana isu?
\v 11 Asi nenyasha dzaIshe Jesu Kristu tinotenda kuti isu tinoponeswa, sezvakaitwa ivowo.
\v 12 Chaunga chose ndokunyarara; ndokuteerera Bhanabhasi naPauro vachirondedzera kukura kwezviratidzo nezvishamiso Mwari zvaakaita navo pakati pevahedheni.
\v 13 Zvino ivo vakati vanyarara, Jakobho akapindura achiti: Varume hama, nditeererei:
\v 14 Simioni warondedzera kuti Mwari wakashanyira vahedheni sei pakutanga kuti atorere zita rake vanhu kwa\add vari\add*.
\v 15 Nemashoko evaporofita anobvumirana neizvi, sezvazvakanyorwa \add zvichinzi\add*:
\v 16 Shure kweizvi ndichadzoka, uye ndichavakazve tende raDhavhidhi rakawa; uye ndichavakazve pakadhirika paro, uye ndicharimisazve;
\v 17 kuti vakasara vevanhu vatsvake Ishe, nevechirudzi vose, pavanodamwa nezita rangu, \add ndizvo\add* zvinoreva Ishe unoita zvinhu izvi zvose.
\v 18 Anozikamwa kuna Mwari mabasa ake ose kubva pakusingaperi.
\v 19 Naizvozvi ini ndinogura kuti tirege kutambudza vakabva kuvahedheni vakatendeukira kuna Mwari;
\v 20 asi tivanyorere kuti vabve pazvakashatiswa zvezvifananidzo neupombwe nezvakadzipwa neropa.
\v 21 Nekuti Mozisi unavo kubva pamazera ekare vanomuparidza paguta rimwe nerimwe, achiverengwa mumasinagoge sabata rimwe nerimwe.
\p
\v 22 Ipapo zvikaonekwa zvakanaka kuvaapositori nevatungamiriri vane kereke yose, kuti vatume varume vakasarudzwa pakati pavo kuAndiyokiya naPauro naBhanabhasi; Judhasi wainzi Bharisabhasi, naSirasi, varume vakuru pakati pehama,
\v 23 vakanyora \add se\add*izvi neruoko rwavo: Vaapostora nevakuru nehama, kuhama dzekuvahedheni paAndiyokiya neSiria neKirikia, kwaziwai;
\v 24 sezvatakanzwa kuti vamwe vakabuda kwatiri vakakutambudzai nemashoko, vachikanganisa mweya wenyu, vachiti mudzingiswe nekuchengeta murairo, ivo vatisina kuraira;
\v 25 zvaonekwa zvakanaka kwatiri tava nemwoyo umwe, kutuma kwamuri varume vakasarudzwa, nevadikanwi vedu Bhanabhasi naPauro,
\v 26 vanhu vakapira upenyu hwavo nekuda kwezita raIshe wedu Jesu Kristu.
\v 27 Naizvozvo tatuma Judhasi naSirasi, ivo vachataurawo zvimwe chete neshoko \add remuromo\add*.
\v 28 Nekuti zvakaonekwa zvakanaka kuMweya Mutsvene, nekwatiri, kuti tirege kuchikutakudzai mutoro mukuru, kunze kwezvinhu izvi zvakafanira:
\v 29 Kuti mubve pazvakabayirwa zvifananidzo neropa nechakadzipwa neupombwe; kana mukazvisunungura pazviri, muchaita zvakanaka. Sarai zvakanaka.
\p
\v 30 Zvino vakati vaendeswa vakasvika kuAndiyokiya; vakati vaunganidza chaunga, vakakumikidza tsamba.
\v 31 Zvino vakati vaverenga, vakafara pamusoro pekukurudzirwa.
\v 32 Judhasiwo naSirasi, vaiva vaporofitawo pachavo, vakakurudzira hama nemashoko mazhinji, neku\add va\add*simbisa.
\v 33 Vakati vagara kwenguva, vakaendeswa nehama murugare kuvaapositori,
\v 34 asi zvakaonekwa zvakanaka kuna Sirasi kuti asarepo.
\v 35 Paurowo naBhanabhasi vakasara muAndiyokiya vachidzidzisa nekuparidza shoko raIshe, nevamwewo vazhinji.
\s Pauro naBhanabhasi vanoparadzana
\p
\v 36 Zvino shure kwemamwe mazuva Pauro wakati kuna Bhanabhasi: Ngatidzokere zvekare tishanyire hama dzedu muguta rimwe nerimwe, matakaparidza shoko raIshe, \add tione\add* kuti vakadini.
\v 37 Zvino Bhanabhasi wakange aronga kutora Johwani wainzi Mako, kuti afambe naye.
\v 38 Asi Pauro wakafunga kuti zvakanaka kusamutora afambe navo iye wakavasiya paPamufiriya, akasaenda nawo kubasa.
\v 39 Kukauya kukakavadzana kukuru, zvekuti vakaparadzana, umwe kubva kune umwe, Bhanabhasi ndokutora Mako afambe naye, akaenda Saipuresi nechikepe;
\v 40 Asi Pauro wakasarudza Sirasi akabuda akenda, akumikidzwa nehama panyasha dzaMwari.
\v 41 Ndokugura neSiria neKirikia, achisimbisa dzikereke.

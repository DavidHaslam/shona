\c 26
\s Pauro pamberi paAgripa naFesto
\p
\v 1 Zvino Agripa akati kuna Pauro: Unotenderwa kuzvidavirira. Ipapo Pauro akatambanudza ruvoko, akazvipindurira, \add achiti\add*:
\v 2 Pane zvose zvandakamhan'arirwa navaJudha, Mambo Agripa, ndinoona ndichifara kuti ndodozvidavirira pamberi penyu nhasi;
\v 3 zvikuru imwi muri nyanzvi patsika dzose namakakatamwa ari pakati pavaJudha; naizvozvo ndinokukumbirai kuti mundinzwe nomoyo murefu.
\v 4 Mufambire wangu kubva pauduku, waiva \add kubva\add* pakutanga pakati porudzi rwangu muJerusarema, vaJudha vose vanouziva,
\v 5 vaindiziva kubva pakutanga, kana vachida kupupura kuti nenzira yechokwadi yeboka rechitendero chedu, ndairarama ndiri muFarisi.
\v 6 Nazvino ndimire ndichitongwa nokuda kwetariro yechivimbiso chakaitwa naMwari kumadzibaba edu,
\v 7 mairi marudzi edu anegumi namaviri anoramba achishumira usiku namasikati vachitarisira kuti inouya. Nokuda kwetariro iyi mambo Agripa, ndinopiwa mhosva navaJudha.
\v 8 Zvinofungwa seiko sezvinhu zvisingatendeseki kwamuri, kana Mwari achimutsa vakafa?
\v 9 Ini zvirokwazvo ndaifunga ndomene kuti ndinofanira kuita zvinhu zvizhinji zvinopesana nezita raJesu weNazareta.
\v 10 Ndizvo zvandakaitawo paJerusarema, navazhinji vavatsvene ndakapfigira mutirongo ndapiwa simba kubva kuvapristi vakuru; uye napavaiurawa neni ndaibvumiravo.
\v 11 Uye ndaivaranga nguva zhinji musinagoge rimwe nerimwe, ndichi\add va\add*roverera kuti vamhure Mwari; zvino ndichinyanya kuvapengera, ndaka\add va\add*tambudza kusvikira kumaguta avahedheni.
\v 12 Ndipovo ndichienda Dhamaseko nesimba uye nokitumwa kubva kuvapristi vakuru,
\v 13 zvino masikati makuru, mambo, ndakaona ndiri munzira chiedza chichibva kudenga, chaikunda kupenya kwezuva, chichipenyera chakandipoteredza navandaifamba navo.
\v 14 Zvino takati tose tawira pasi, ndakanzwa izwi richitaura kwandiri richiti norurimi rwechiHebheru: Sauro, Sauro, Unonditambudzireiko? Zvinokuremera kukava zvinobaya.
\v 15 Zvino ndikati: Ndimwi aniko, Ishe? Akati: Ndini Jesu waunotambudza.
\v 16 Asi simuka, umire namakumbo ako; nokuti ndazviratidza kwauri nechikonzero ichi, ndikuite mushimiri nechapupu chezvinhu zvose zvawakavona, nezvandichazviratidza nazvo kwauri;
\v 17 ndichakurwira kuvanhu navahedheni, vandinokutumira kwavari zvino,
\v 18 kuti usvinudze meso avo, vabve murima, \add vaende\add* kuchiedza, nepasimba raSatani, \add vaende\add* kunaMwari; kuti vagamuchire kangamwiro yezvivi nenhaka pakati pavakaitwa vatsvene nokutenda kuri mandiri.
\v 19 Naizvozvo, mambo Agripa handina kuramba kuteerera chiratidzo chokudenga;
\v 20 asi ndakaparidza kutanga kunaveDhamaseko, napaJerusarema, nekudunhu rose reJudhiya nokuvahedheni, kuti vanofanira kutendeukira kunaMwari, vaite mabasa akafanira kutendeuka.
\v 21 Nokuda kwaizvozvi vaJudha vakandibata mutembere, vakaidza ku\add ndi\add*uraya.
\v 22 Naizvozvo ndawana rubatsiro rwunobva kunaMwari, ndakamira kusvikira zuva rino, ndichipupura kuvaduku nokuvakuru, ndisingarevi zvimwe zvinhu asi zvakataurwa navaporofita naMozisi kuti zvichaitika;
\v 23 zvokuti Kristu wakafanira kutambudzika, uye kuti unofanira kuva iye wokutanga kumuka kuvakafa, aparidze chiedza kuvanhu nokuvahedheni.
\v 24 Zvino wakati achizvidavirira saizvozvo Festo akati nenzwi guru: Pauro, unopenga; kudzidza kukuru kunokupenza.
\v 25 Asi wakati: Handipengi, changamire Festo wakakurumbira; asi ndinotaura mashoko echokwadi akarurama.
\v 26 Nokuti mambo vanoziva zvinhu izvozvi \add ivo\add* vandinotaura pamberi pavo ndisingatyi; nokuti ndine chokwadi kuti hapana chimwe chezvinhu izvi chakavanzika kwaari, nokuti chinhu ichi hachina kuitwa pachikona*.
\v 27 Mambo Agripa, munotenda vaporofita here? Ndinoziva kuti munotenda.
\v 28 Ipapo Agripa akati kunaPauro: Wasara padiki kundikwezva kuva muKristu.
\v 29 Pauro akati: Ndinoshuva kunaMwari kana nenguva duku, kana nehuru, kuti musava imwi moga, asi vose vanondinzwa nhasi, vave vose vakadai sezvandiri, asi kunze kwezvisungo izvi.
\v 30 Zvino wakati ataura saizvozvo, mambo akasimuka, nomutongi naBhenike, navakanga vagere navo;
\v 31 vakati vava parutivi vakataurirana, vachiti: Munhu uyu haaiti chinhu chakafanira rufu kana kusungwa.
\v 32 Ipapo Agripa akati kunaFesto: Munhu uyu ungadai asunungurwa dai asina kuzvipfuuridza kuna Kesari.

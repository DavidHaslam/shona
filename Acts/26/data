\c 26
\s Pauro pamberi paAgripa naSauro
\p
\v 1 Zvino Agripa akati kuna Pauro: Unotenderwa kuzvidavirira. Ipapo Pauro akatambanudza ruvoko, akazvidavirira, \add achiti\add*;
\v 2 Pane zvose zvandakamhan'arirwa navaJudha Mambo Agripa, ndinofara kuti ndinozvidavirira nhasi pamberi penyu;
\v 3 zvikuru imwi munoziva tsika dzose namashoko ose ari pakati pavaJudha; naizvozvo ndinokumbira kwamuri kuti mundinzwe nomoyo murefu.
\v 4 Mufambire wangu kubva pavuduku bwangu, waiva pakati porudzi rwangu napaJerusarema kubva pakutanga, vaJudha vose vanouziva,
\v 5 vaindiziva kubva pakutanga, kana vachida kupupura kuti ndaiva muFarisi, nedzidziso yokupira kwedu yakaisvorurama.
\v 6 Nazvino ndinomira pano, kuti nditongwe nokuda kwetariro yakaitwa kumadzibaba edu naMwari,
\v 7 marudzi edu anegumi namaviri anoshumira Mwari vusiku namasikati, achiti achasvika \add pachipikirwa icho\add*. Pamusoro petariro iyi, imwi mambo Agripa, ndinokwirirwa navaJudha.
\v 8 Zvinofungwa seiko kwamuri sezvinhu zvisingatendwi kuti Mwari ungamutsa vakafa?
\v 9 Zvino neni ndaifunga kuti ndinofanira kuita zvinhu zvizhinji zvinopesana nezita raJesu weNazareta.
\v 10 Chinhu chandakaitawo paJerusarema, navazhinji vavatsvene ndikapfigira mutirongo, ndapiwa simba simba kubva kuvaprista vakuru; uye pavaiurawa, neni ndaibvumiravo.
\v 11 Nomumasinagoge ose ndaigara ndichivatambudza, ndichi\add va\add*roverera kuti vamhure Mwari; ndikanyanya kuvapengera, ndikavatambudza kusvikira kumaguta avahedheni.
\v 12 Ndipovo ndichienda Dhamaseko, nesimba uye nomurairo kubva kuvaprista vakuru,
\v 13 zvino masikati makuru, mambo, ndiri munzira, ndikavona chiedza chaibva kudenga, chaikunda kupenya kwezuva, chichipenyera chakandipoteredza, navandaifamba navo.
\v 14 Zvino takati tawira pasi tose, ndakanzwa izwi richitaura kwandiri norurimi rwechiHebheru: Sauro! Sauro! Unonditambudzireiko? Zvinokuremera kukava zvinobaya.
\v 15 Zvino ndakati: Ndimwi aniko, Ishe? Akati: Ndini Jesu, waunotambudza.
\v 16 Asi simuka, umire namakumbo ako; nokuti ndazviratidza kwauri nezvizvi, kuti ndikuite munyai nechapupu chezvawakavona, nezvandichazviratidza nazvo kwauri;
\v 17 ndichakurwira kuvanhu nokuvahedheni, vandinokutumira kwavari;
\v 18 kuti usvinudze meso avo, vabve murima, vaende kuchiedza, nokubva pasimba raSatani, vaende kunaMwari. Kuti vagamuchire kangamwiro yezvivi zvavo, nenhaka pakati pavakaitwa vatsvene, nokutenda kwandiri.
\v 19 Naizvozvo, mambo Agripa handina kuramba kuteerera chiratidzo chokudenga;
\v 20 asi ndakatanga kuparidza kuna veDhamaseko, nokuna veJerusarema, nenyika yose yeJudhiya, nokuvahedheni, kuti vatendevuke, varingire kunaMwari, vaite mabasa akafanira kutendevuka.
\v 21 Pamusoro paizvozvi vaJudha vakandibata mutembere, vakaidza kundivuraya.
\v 22 Asi ndakabatsirwa naMwari, ndikamira kusvikira zuva ranhasi, ndichipupurira vaduku navakuru, ndisingarevi zvimwe zvinhu asi zvakataurwa navaporofita naMozisi, kuti zvichaitika;
\v 23 zvokuti Kristu wakafanira kutambudzika, uye kuti ave wokutanga kumuka kuvakafa, aparidzire vanhu navahedheni chiedza.
\v 24 Zvino wakati achizvidavirira saizvozvo Festo akati nenzwi guru: Pauro, unopenga; kudzidza kwako kukuru kunokupenza.
\v 25 Asi Pauro akati: Handipengi, Festo wakakurumbira; asi ndinotaura mashoko echokwadi novuchenjeri.
\v 26 Nokuti mambo wandinotaura naye ndisingatyi, unoziva izvozvi, nokuti ndinoziva kuti hapane chinhu chaizvozvo chakavanzika kwaari, nokuti chinhu ichi hachina kuitwa pakavanda.
\v 27 Mambo Agripa, munotenda vaporofita here? Ndinoziva kuti munotenda.
\v 28 Agripa akati kunaPauro: Unenge unoda kundiita mukristu nenguva duku.
\v 29 Pauro akati: ndinonyengetera kunaMwari kana nenguva duku, kana nehuru, kuti musava imwi moga, asi vose vanondinzwa nhasi, vaitwe seni, asi vasinezvisungo izvi.
\v 30 Ipapo mambo akasimuka, nomubati naBerinike, navakanga vagere navo;
\v 31 vakabuda vakataurirana, vakati: Munhu uyu haaiti chinhu chakafanira rufu kana kusungwa.
\v 32 Ipapo Agripa akati kunaFesto: Munhu uyu dai asina kuzviisa kuna Kesari ungadai asunungurwa.

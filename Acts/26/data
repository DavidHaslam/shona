\c 26
\s Pauro pamberi paAgripa naFesto
\p
\v 1 Zvino Agripa akati kuna Pauro: Unotenderwa kuzvidavirira. Ipapo Pauro akatambanudza ruoko, akazvipindurira, \add achiti\add*:
\v 2 Pane zvose zvandakamhan'arirwa nevaJudha, Mambo Agripa, ndinoona ndichifara kuti ndodozvidavirira pamberi penyu nhasi;
\v 3 zvikuru imwi mune ruzivo rwetsika dzose nemakakava ari pakati pevaJudha; naizvozvo ndinokukumbirai kuti mundinzwe nemoyo murefu.
\v 4 Mufambiro wangu kubva pauduku, waiva pakutanga pakati porudzi rwangu paJerusarema, vaJudha vese vanoziva,
\v 5 vaindiziva kubva pakutanga, kana vachida kupupura kuti nenzira chaiyo yeboka rechitendero chedu, ndairarama ndiri muFarisi.
\v 6 Nazvino ndimire ndichitongwa nekuda kwetariro yechivimbiso chakaitwa naMwari kumadzibaba edu,
\v 7 mairi marudzi edu gumi nemaviri anoramba achishumira siku nesikati vachitarisira kuti inouya. Nekuda kwetariro iyi mambo Agripa, ndinopiwa mhosva nevaJudha.
\v 8 Zvinofungwa sei kuti zvinhu zvisingatendeseki kwamuri, kana Mwari achimutsa vakafa?
\v 9 Ini zvirokwazvo ndaifunga ndomene kuti ndinofanira kuita zvinhu zvizhinji zvinopesana nezita raJesu weNazareta.
\v 10 Ndizvo zvandakaitawo paJerusarema, nevazhinji vevatsvene ndakapfigira mutirongo ndagamuchira simba kubva kuvapristi vakuru; uye nepavaiurawa neni ndaibvumira.
\v 11 Uye ndaivaranga nguva zhinji musinagoge rimwe nerimwe, ndichi\add va\add*roverera kuti vanyombe; zvino ndichinyanya kuvapengera, ndaka\add va\add*shusha kusvikira kumaguta evahedheni.
\v 12 Ndipo ndichienda Dhamasiko nesimba uye nekutumwa kubva kuvapristi vakuru,
\v 13 pamasikati makuru, mambo, ndakaona munzira chiedza chichibva kudenga, chaikunda kupenya kwezuva, chichipenyera chakandipoteredza nevaifamba neni.
\v 14 Zvino takati tose tawira pasi, ndakanzwa izwi richitaura kwandiri richiti nerurimi rwechiHebheru: Sauro, Sauro, Unondishushirei? Zvinokuremera kukava zvibayo.
\v 15 Zvino ndikati: Ndimwi ani, Ishe? Akati: Ndini Jesu waunotambudza.
\v 16 Asi simuka umire nemakumbo ako; nekuti ndazviratidza kwauri nechikonzero ichi, ndikuite mushumiri nechapupu chezvinhu zvose zvawakaona, nezvandichazviratidza nazvo kwauri;
\v 17 ndichakurwira kuvanhu nevahedheni, vandinokutumira kwavari zvino,
\v 18 usvinudze meso avo, ku\add va\add*tendeusa kubva murima, \add vaende\add* kuchiedza, nepasimba raSatani, \add vaende\add* kuna Mwari; kuti vagamuchire kangamwiro yezvivi nenhaka pakati pevakaitwa vatsvene norutendo rwuri mandiri.
\v 19 Naizvozvo, mambo Agripa, handina kuramba kuteerera chiratidzo chokudenga;
\v 20 asi ndakaparidza kutanga kune veDhamasiko, nepaJerusarema, nekudunhu rose reJudhiya nekuvahedheni, kuti vanofanira kutendeuka vadzokere kuna Mwari, vaite mabasa akafanira kutendeuka.
\v 21 Nekuda kwezvinhu izvi vaJudha vakandibata mutembere, vakaidza ku\add ndi\add*uraya.
\v 22 Naizvozvo ndawana rubatsiro kubva kuna Mwari, ndakamira kusvikira zuva rino, ndichipupura kuvaduku nekuvakuru, ndisingarevi zvimwe zvinhu asi zvakataurwa nevaporofita naMozisi kuti zvichaitika;
\v 23 zvekuti Kristu wakafanira kutambudzika, uye kuti ave wokutanga kumuka kuvakafa, aparidze chiedza kuvanhu nekuvahedheni.
\p
\v 24 Zvino wakati achizvidavirira saizvozvi Festo akati nenzwi guru: Pauro, unopenga; kudzidza kukuru kunokupenza.
\v 25 Asi wakati: Handipengi, Festo makakurumbira; asi ndinotaura mashoko echokwadi akarurama.
\v 26 nekuti mambo vanoziva zvinhu izvi \add ivo\add* vandinotaura pamberi pavo ndisingatyi; nekuti ndine chokwadi kuti hapana chimwe chezvinhu izvi chakavanzika kwaari, nekuti chinhu ichi hachina kuitwa pachikona*.
\v 27 Mambo Agripa, munotenda vaporofita here? Ndinoziva kuti munotenda.
\v 28 Ipapo Agripa akati kuna Pauro: Wasara padiki kundipwisa kuva muKristu.
\v 29 Pauro akati: Ndinoshuva kuna Mwari kunyange neduku, kana nehuru, musava imwi moga, asi vese vanondinzwa nhasi, vave vese vakadai sezvandiri ini, asi kunze kwezvisungo izvi.
\v 30 Zvino wakati ataura saizvozvi, mambo akasimuka, nemutungamiriri naBhenike, nevakange vagere navo;
\v 31 vakati vabuda vakataurirana, vachiti: Munhu uyu haaiti chinhu chakafanira rufu kana kusungwa.
\v 32 Ipapo Agripa akati kuna Festo: Munhu uyu ungadai asunungurwa dai asina kuzvipfuuridza kuna Kesari.

\c 13
\s Rwendo rwaSauro rwokutanga kuvahedheni anaBhanabhasi
\p
\v 1 Zvino paiva pakereke yaiva paAndiyokiya nevamwe vaporofita nevadzidzisi, Bhanabhasi naSimiyoni wainzi Negeri, naRukio weKurini, naManaeni wakanga arerwa pamwe naHerodhe mumwe wevatungamiriri vana, naSauro.
\v 2 Vakati vachishumira kuna Ishe nekutsanya, Mweya Mutsvene akati: Nditsaurirei Banabhasi naSauro pabasa randakavadanira.
\v 3 Zvino vakati vatsanya nekunyengetera, nokuisa maoko pamusoro pavo, vakavarega vachienda.
\s Vanodziviswa naErimasi paPafosi
\p
\v 4 Naizvozvo vakati vatumwa neMweya Mutsvene, vakaburukira Serukia, vakabvapowo vakaenda Saipuresi nechikepe.
\v 5 Vachisvika paSarami, vakaparidza shoko raMwari mumasinagoge evaJudha. Vakanga vanaJohwaniwo mubatsiri.
\v 6 Vakati vagura nemuchiwi kusvikira paPafosi, vakawana imwe n'anga, muporofita wenhema, muJudha, zita rake \add rainzi\add* Bhari-Jesu.
\v 7 Wainge ane mutungamiriri Sejiyo Pauro, murume wakachenjera. Iye wakadana Bhanabhasi naSauro akakumbira kunzwa shoko raMwari.
\v 8 Asi Erimasi n'anga nekuti ndiro zita rake kana richishandurwa, akavapikisa, achitsvaka kutsausa mutungamiriri parutendo.
\v 9 Asi Sauro, ndiye Paurowo, azadzwa neMweya Mutsvene, akamutarisisa,
\v 10 akati: Iwe uzere nekubiridzira kose nekunyengera kose, mwanakomana wadhiabhorosi, muvengi wokururama kose, hauregi here kutsausa nzira dzakarurama dzaShe?
\v 11 Uye ikozvino tarira, ruoko rwaShe \add ruri\add* pamusoro pako; uye uchava bofu, usingaoni zuva kwenguva. Pakarepo mhute nerima zvikamuwira; akapota-pota, achitsvaka vangamutungamirira noruoko.
\v 12 Ipapo mutungamiriri wakati achiona zvakaitwa akatenda, achishamiswa nedzidziso yaIshe.
\s Pauro unoparidza paAndiyokiya paPisidhiya
\p
\v 13 Zvino Pauro nevaiva naye vakabva Pafosi nechikepe, vakasvika Pega muPamufiriya. Asi Johwani wakabva kwavari ndokudzokera Jerusarema.
\v 14 Asi ivo vakati vabva Pega, vakasvika Andiyokiya paPisidhiya; vakapinda musinagoge nezuva resabata, ndokugara pasi.
\v 15 Shure kwekuverengwa komurairo nevaporofita, vakuru vesinagoge vakatumira kwavari vachiti: Varume hama, kana muneshoko rekuridziro kuvanhu taurai.
\v 16 Pauro ndokusimuka, akaninira neruoko, akati: Varume vaIsraeri, nemwi munotya Mwari, teererai.
\v 17 Mwari werudzi urwu rwaIsraeri wakasanangura madzibaba edu, akakudza vanhu vachiri vatorwa munyika yeEgipita, neruoko rwakakwirira akavabudisa mairi,
\v 18 akava nemoyo murefu namafambiro avo makore anenge makumi mana murenje.
\v 19 Zvino wakati aparadza marudzi manomwe munyika yeKanani, akavagovera nyika yavo nemujenya.
\v 20 Shure kweizvozvo aka\add va\add*pa vatongi makore anenge zana nemakumi mashanu kusvikira kuna Samueri muporofita.
\v 21 Uye kubva ipapo vakakumbira mambo; Mwari akavapa Sauro, mwanakaomana waKishi, murume werudzi rwaBenjamini, kwemakore makumi mana.
\v 22 Zvino wakati amubvisa, akavamutsira Dhavhidhi ave mambo, waakapupurawo akati: Ndawana Dhavhidhi waJese, murume wemoyo wangu, uchaita kuda kwangu kose.
\v 23 Pambeu yaiyeyu sechivimbiso, Mwari akamutsira vaIsraeri Muponesi Jesu,
\v 24 iye asati asvika, Johwani akamboparidza pakutanga rubhabhatidzo rwokutendeuka kuvanhu vose vaIsraeri.
\v 25 Zvino Johwani wakati achizadzisa rwendo rwake, akati: Munofunga kuti ndini ani? Handizi \add iye\add*, asi tarirai, umwe unouya shure kwangu, wandisakafanira kuti ndisunungure shangu dzetsoka \add dzake\add*.
\v 26 Varume hama, vana vedzinza raAbhurahamu, nani nani pakati penyu unotya Mwari, shoko reruponeso urwu rakatumirwa kwamuri.
\v 27 Nekuti avo vaigara Jerusarema nevatongi vavo, nekuti havana kumuziva, kana manzwi avaporofita anoverengwa zuva resabata rimwe nerimwe vaka\add a\add*zadzisa paku\add mu\add*rasha.
\v 28 Kunyange vasina kuwana mhosva yorufu, vakakumbira kuna Pirato kuti aurawe.
\v 29 Zvino vakati vapedza zvose zvakanyorwa pamusoro pake, vaka\add mu\add*turura pamuti, vaka\add mu\add*radzika mubwiro.
\v 30 Asi Mwari wakamumutsa kuvakafa.
\v 31 Akaonekwa mazuva mazhinji nevakanga vakwira naye Jerusarema vachibva Garirea, avo vari zvapupu zvake kuvanhu.
\v 32 Nesu tinoparidza kwamuri mashoko emufaro echivimbiso chakaitwa kumadzibaba,
\v 33 kuti Mwari wakachizadzisa ichocho kwatiri isu vana vavo pakuti wakamutsazve Jesu sezvazvakanyorwawo mupisarema rechipiri \add kuti\add*: Iwe uri mwanakomana wangu nhasi ndakubereka.
\v 34 Zvino zvokuti wakamumutsa kuvakafa asazodzokerazve kukuora, wakareva kudai akati: Ndichakupai maropafadzo matsvene anovimbika aDhavhidhi.
\v 35 Naizvozvo unorevazve pane imwe \add nzvimbo\add*, achiti: Hamungakumikidzi Mutsvene wenyu kuti aone kuora.
\v 36 Nekuti Dhavhidhi wakati ashumira zera rake nezano raMwari, akavata, akaradzikwa kumadzibaba ake, akaona kuora.
\v 37 Asi uyu, Mwari waakamutsazve haana kuona kuora.
\v 38 Naizvozvo ngazvizikamwe kwamuri varume hama, kuti kubudikidza neuyu kangamwiro yezvivi inoparidzirwa imwi.
\v 39 Uye neuyu vose vanotenda vanonzi havana mhosva pazvinhu zvose zvamakanga musingagoni kushaiswa mhosva pazviri nemurairo waMozisi.
\v 40 Naizvozvo chenjerai kuti zvirege kuwira pamusoro penyu zvakarehwa muvaporofita, \add zvinoti\add*:
\v 41 Tarirai, imwi vazvidzi, mushamiswe, muparare; nekuti ndinobata basa pamazuva enyu, basa ramusingatozombotendi, kunyange muchirirondedzerwa nemunhu.
\p
\v 42 Zvino vaJudha vakati vabuda musinagoge, vahedheni vakakumbira kuti mashoko awa aparidzwe kwavari pasabata raitevera.
\v 43 Zvino \add ve\add*sinagoge vakati vapararira, vazhinji vevaJudha nevaproserite* vainamata vakatevera Pauro naBhanabhasi; ivo vakataura kwavari vachivakumbira kuti varambire munyasha dzaMwari.
\v 44 Zvino nesabata rakatevera guta rinenge rose rakaungana kuzonzwa shoko raMwari.
\v 45 Zvino vaJudha vakati vachiona zvaunga, vakazadzwa negodo, vakapikisa zvinhu zvakarehwa naPauro, vachipesana nokunyomba.
\v 46 Ipapo Pauro naBhanabhasi vakataura vakashinga vakati: Zvakanga zvakafanira kuti shoko raMwari ritaurirwe kwamuri pakutanga, asi zvamarininira kure, mukazvitongera kusafanira upenyu hwusingaperi, tarirai, zvino totendeukira kuvahedheni.
\v 47 Nekuti ndizvo Ishe zvaakatiraira \add achiti\add*: Ndakakugadza kuti uve chiedza chevahedheni, Kuti uve neruponeso kusvikira kumugumo wenyika.
\p
\v 48 Zvino vahedheni vakati vachinzwa izvi vakafara, vakakudza shoko raShe; nevose vakanga vatarirwa upenyu husingaperi vakatenda.
\v 49 Shoko raShe rikaparadzirwa kudunhu rose.
\v 50 Asi vaJudha vakakurudzira vakadzi vaishumira vaikudzwa, nevarume vakuru veguta, vakamutsira Pauro naBhanabhasi rushusho, vakavadzingira kunze kwemiganhu yavo.
\v 51 Asi ivo vakavazuzira guruva retsoka dzavo, vakasvika Ikoniyamu.
\v 52 Vadzidzi vakazadzwa nemufaro neMweya Mutsvene.

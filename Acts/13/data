\c 13
\s
\s Rwendo rwaSauro rwokutanga kuvahedheni anaBhanabhasi
\p
\v 1 Zvino paiva pakereke yapaAndiyokiya navamwe vaporofita navadzidzisi, Bhanabhasi naSimiyoni wainzi Nigeri, naRukio weKurini, naManaeni wakanga arerwa pamwe chete naHerodhe mumwe wavabati vana, naSauro.
\v 2 Vakati vachishumira kuna Ishe nokutsanya, Mweya Mutsvene ukati: Nditsaurirei Banabhasi naSauro pabasa randakavadanira.
\v 3 Ipapo vakati vakatsanya nokunyengetera, vakaisa mavoko pamusoro pavo, ndokuvaendisa.
\s Vanodziviswa naErimasi paPafosi
\p
\v 4 Naizvozvo vakati vatumwa noMweya Mutsvene, vakaburukira Serukia, vakabvapo vakaenda Saipuresi nechikepe.
\v 5 Vachisvika paSarami, vakaparidza shoko raMwari mumasinagoge avaJudha. Vakanga vanaJohwanivo mubatsiri.
\v 6 Vakati vagura chiwi \add chose\add* kusvikira paPafosi, vakawana imwe n'anga, muporofita wenhema, muJudha, zita rake \add rainzi\add* Bhari-Jesu.
\v 7 Wainge ane mutongi Sejiyo Pauro, munhu wakachenjera. Iye wakadana Bhanabhasi naSauro akakumbira kunzwa shoko raMwari.
\v 8 Asi n'anga iyo Erimasi nokuti ndiro zita rake kana richishandurwa, akavapikisa, achitsvaka kutsausa mutongi pakutenda.
\v 9 Asi Sauro, ndiye Paurovo, azere noMweya Mutsvene, akamutarisisa,
\v 10 akati: uzere nokunyengera kose namano akaipa ose, mwanakomana waDhiabhorosi, muvengi wokururama kose, hauregi here kutsausa nzira dzakarurama dzaShe?
\v 11 Zvino tarira, ruvoko rwaShe \add ruri\add* pamusoro pako; uye uchava bofu, usingavoni zuva kwenguva. Pakarepo mhute nerima zvikamuwira; akapota-pota, achitsvaka vangamutungamirira noruvoko.
\v 12 Ipapo mutongi wakati achivona zvakaitwa akatenda, achishamiswa nedzidziso yaShe.
\s Pauro unoparidza paAndiyokiya paPPisidhiya
\p
\v 13 Zvino Pauro navaiva naye vakabva Pafosi nechikepe, ndokusvika Perga muPamufiria. Asi Johwani wakabva kwavari ndokudzokera Jerusarema.
\v 14 Asi ivo vakati vabva Perga, vakasvika Andiyokiya paPisidhiya; vakapinda musinagoge nezuva resabata, ndokugara pasi.
\v 15 Shure kukuverengwa komurairo navaporofita, vakuru vesinagoge vakatumira kwavari vachiti: Varume hama, kana muneshoko rekuridziro kuvanhu taurai henyu.
\v 16 Ipapo Pauro akasimuka, akaninira noruvoko, akati: Varume vaIsraeri, nemwi munotya Mwari, teererai:
\v 17 Mwari wavanhu ava vaIsraeri wakasanangura madzibaba edu, akakudza vanhu vachiri vatorwa munyika yeIjipiti, noruvoko rwakakwirira akavabudisa mairi,
\v 18 akava nomoyo murefu namafambire avo makore anenge makumi mana murenje.
\v 19 Zvino wakati akaparadza marudzi manomwe munyika yeKanani, akavagovera nyika yavo nemijenya.
\v 20 Shure kwaizvozvo aka\add va\add*pa vatongi makore anenge zana namakumi mashanu kusvikira kunaSamueri muporofita.
\v 21 Pashure vakakumbira mambo; Mwari akavapa Sauro, mwanakaomana waKishi, murume worudzi rwaBenjamini, kwamakore makumi mana.
\v 22 Zvino wakati amubvisa, avakamutsira Dhavhidhi kuti ave mambo wavo, waakapupura akati: Ndawana Dhavhidhi waJese, murume womoyo wangu, uchaita kuda kwangu kose.
\v 23 Parudzi rwaiyeyu, sechivimbiso Mwari akamutsira vaIsraeri Muponesi Jesu,
\v 24 iye asati asvika, Johwani akamboparidzira pakutanga rubhabhatidzo rwokutendevuka kuvanhu vose vaIsraeri.
\v 25 Zvino Johwani wakati achizadzisa rwendo rwake, akati: Munofunga kuti ndini aniko? Handizi iye, asi tarirai, mumwe unovuya shure kwangu, wandisakafanira kuti ndisunungure shangu dzetsoka \add dzake\add*.
\v 26 Varume hama, vana vorudzi rwaAbhurahamu, nani nani pakati penyu unotya Mwari, shoko roruponeso urwu rakatumirwa kwamuri.
\v 27 Nokuti avo vaigara Jerusarema navatongi vavo, nokuti vakanga vasingamuzivi iye, kana manzwi avaporofita, anorabwa zuva resabata rimwe nerimwe vakaazadzisa paku\add mu\add*rasha.
\v 28 Kunyange vasina kuwana mhosva yorufu, vakakumbira kunaPirato kuti avurawe.
\v 29 Zvino vakati vapedza zvose zvakanyorwa pamusoro pake, vakamuturura pamuti, vakamuradzika mubwiro.
\v 30 Asi Mwari wakamumutsa kuvakafa.
\v 31 Akavonekwa mazuva mazhinji navakanga vakwira naye Jerusarema, vachibva Gariri, avo vari zvapupu zvake kuvanhu.
\v 32 zvino tinokuparidzirai mashoko emufaro echipikirwa chakaitwa kumadzibaba.
\v 33 Kuti Mwari wakachizadzisa icho kwatiri isu vana vavo pakuti wakamutsazve Jesu sezvazvakanyorwa mupisarema rechipiri \add kuti\add*: Iwe ndiwe mwanakomana wangu nhasi ndakubereka.
\v 34 Zvino zvaanoti wakamumutsa kuvakafa asazodzokerazve kukuvora, wakareva kudai akati ndichakupai makomborera matsvene anovimbika aDhavhidhi.
\v 35 Nokuti unorevazve paneimwe \add nzvimbo\add*, achiti: Hamungakumikidzi Mutsvene wenyu kuti avone kuvora.
\v 36 Nokuti Dhavhidhi wakati ashumira zano raMwari parudzi rwake, akavata rufu, akaradzikwa kunamadzibaba ake, akavona kuvora.
\v 37 Asi uyu, wakamutswazve naMwari haana kuvona kuvora.
\v 38 Naizvozvo ngazvizikamwe kwamuri varume hama, kuti kangamwiro yezvivi noyuyu inoparidzirwa imwi.
\v 39 Noyuyu, mumwe nomumwe unotenda, unoruramiswa pazvinhu zvose, zvamakanga musingagoni kururamiswa pazviri nomurairo waMozisi.
\v 40 Naizvozvo chenjerai, kuti zvirege kuwira pamusoro penyu nezvakarebwa muvaporofita, zvinoti:
\v 41 Tarirai, imwi vazvidzi, mushamiswe, muparare; Nokuti ndinobata basa pamazuva enyu, Basa ramusingazombotendi, kunyange muchizvivudzwa nomunhu.
\v 42 Zvino pakubuda kwavaJudha musinagoge, vahedheni vakakumbira zvikuru kuti vaparidzirwezve mashoko iwayo nesabata rinotevera.
\v 43 Zvino vesinagoge vakati vapararira, vaJudha vazhinji navaproserite* vainamata vakatevera Pauro naBhanabhasi; ivo vakataurirana navo, vakavaraira kuti varambire panyasha dzaMwari.
\v 44 Nesabata rakatevera guta rinenge rose rakavungana kuzonzwa shoko raMwari.
\v 45 Zvino vaJudha vakati vachivona chauunga, vakazara negodo, vakapikisa zvakarebwa naPauro, vachipesana nokumhura Mwari.
\v 46 Ipapo Pauro naBhanabhasi vakataura vasingatyi vakati: Zvakanga zvakafanira kuti shoko raMwari ritange kutaurirwa imwi, asi zvamariramba, muchizvitongera kusafanira vupenyu bwusingaperi, tarirai, zvino totendeukira kuvahedheni.
\v 47 Nokuti ndizvo Ishe zvaakatiraira, achiti: Ndakakugadza kuti uve chiedza chavahedheni, Kuti uve ruponeso kusvikira kumugumo wenyika.
\v 48 Zvino vahedheni vakati vachinzwa izvozvo vakafara, vakakudza shoko raShe; navose vakanga vatarirwa vupenyu bwusingaperi vakatenda.
\v 49 Shoko raShe rikaparadzirwa kunyika yose.
\v 50 Asi vaJudha vakakurudzira vakadzi vaishumira, vaikudzwa, navarume vakuru veguta; vakamutsira Pauro naBhanabhasi dambudziko, vakavadzingira kunze kwemiganhu yavo.
\v 51 Asi ivo vakavazuzira guruva retsoka dzavo, vakasvika Ikoniyamu.
\v 52 Vadzidzi vakaramba vachizadzwa nomufaro noMweya Mutsvene.

\c 13
\s
\s Rwendo rwaSauro rwokutanga kuvahedheni anaBhanabhasi
\p
\v 1 Zvino paiva pakereke yapaAndiyokiya navamwe vaporofita navadzidzisi, Bhanabhasi naSimiyoni wainzi Mutema, naRukio weKurini, naManaeni wakanga arerwa pamwe chete naHerodhe mumwe wavabati vana, naSauro.
\v 2 Vakati vachishumira kuna Ishe nokutsanya, Mweya Mutsvene ukati: Nditsaurirei Banabhasi naSauro pabasa randakavadanira.
\v 3 Ipapo vakati vatsanya nokunyengetera, nokuisa mavoko pamusoro pavo, vakavaendisa.
\s Vanodziviswa naErimasi paPafosi
\p
\v 4 Naizvozvo vakati vatumwa noMweya Mutsvene, vakaburukira Serukia, vakabvapo vakaenda Saipuresi nechikepe.
\v 5 Vachisvika paSarami, vakaparidza shoko raMwari mumasinagoge avaJudha. Vakanga vanaJohwanivo mubatsiri.
\v 6 Vakati vagura nomuchiwi \add chose\add* kusvikira paPafosi, vakawana imwe n'anga, muporofita wenhema, muJudha, zita rake \add rainzi\add* Bhari-Jesu.
\v 7 Wainge ane mutongi Sejiyo Pauro, murume wakachenjera. Iye wakadana Bhanabhasi naSauro akakumbira kunzwa shoko raMwari.
\v 8 Asi n'anga Erimasi nokuti ndiro zita rake kana richishandurwa, akavapikisa, achitsvaka kutsausa mutongi pakutenda.
\v 9 Asi Sauro, ndiye Paurovo, azadzwa noMweya Mutsvene, akamutarisisa,
\v 10 akati: Iwe uzere nokunyengera kose namano akaipa ose, mwanakomana waDhiabhorosi, muvengi wokururama kose, hauregi here kutsausa nzira dzakarurama dzaShe?
\v 11 Zvino tarira, ruvoko rwaShe \add ruri\add* pamusoro pako; uye uchava bofu, usingavoni zuva kwenguva. Pakarepo mhute nerima zvikamuwira; akapota-pota, achitsvaka vangamutungamirira noruvoko.
\v 12 Ipapo mutongi wakati achivona zvakaitwa akatenda, achishamiswa nedzidziso yaShe.
\s Pauro unoparidza paAndiyokiya paPisidhiya
\p
\v 13 Zvino Pauro navaiva naye vakabva Pafosi nechikepe, ndokusvika Pega muPamufiriya. Asi Johwani wakabva kwavari ndokudzokera Jerusarema.
\v 14 Asi ivo vakati vabva Pega, vakasvika Andiyokiya paPisidhiya; vakapinda musinagoge nezuva resabata, ndokugara pasi.
\v 15 Shure kukuverengwa komurairo navaporofita, vakuru vesinagoge vakatumira kwavari vachiti: Varume hama, kana muneshoko rekuridziro kuvanhu taurai henyu.
\v 16 Ipapo Pauro akasimuka, akaninira noruvoko, akati: Varume vaIsraeri, nemwi munotya Mwari, teererai:
\v 17 Mwari wavanhu ava vaIsraeri wakasanangura madzibaba edu, akakudza vanhu vachiri vatorwa munyika yeIjipiti, noruvoko rwakakwirira akavabudisa mairi,
\v 18 akava nomoyo murefu namafambire avo makore anenge makumi mana murenje.
\v 19 Zvino wakati aparadza marudzi manomwe munyika yeKanani, akavagovera nyika yavo nemijenya.
\v 20 Shure kwaizvozvo aka\add va\add*pa vatongi makore anenge zana namakumi mashanu kusvikira kunaSamueri muporofita.
\v 21 Pashure vakakumbira mambo; Mwari akavapa Sauro, mwanakaomana waKishi, murume worudzi rwaBenjamini, kwamakore makumi mana.
\v 22 Zvino wakati amubvisa, akavamutsira Dhavhidhi kuti ave mambo wavo, waakapupuravo akati: Ndawana Dhavhidhi waJese, murume womoyo wangu, uchaita kuda kwangu kose.
\v 23 Pachizvarwa chaiyeyu, sechivimbiso Mwari akamutsira vaIsraeri Muponesi Jesu,
\v 24 iye asati asvika, Johwani akamboparidzira pakutanga rubhabhatidzo rwokutendeuka kuvanhu vose vaIsraeri.
\v 25 Zvino Johwani wakati achizadzisa rwendo rwake, akati: Munofunga kuti ndini aniko? Handizi \add iye\add*, asi tarirai, mumwe unouya shure kwangu, wandisakafanira kuti ndisunungure shangu dzetsoka \add dzake\add*.
\v 26 Varume hama, vana vedzinza raAbhurahamu, nani nani pakati penyu unotya Mwari, shoko roruponeso urwu rakatumirwa kwamuri.
\v 27 Nokuti avo vaigara Jerusarema navatongi vavo, nokuti havana kumuziva, kana manzwi avaporofita, anoverengwa zuva resabata rimwe nerimwe vaka\add a\add*zadzisa paku\add mu\add*rasha.
\v 28 Kunyange vasina kuwana mhosva yorufu, vakakumbira kunaPirato kuti aurawe.
\v 29 Zvino vakati vapedza zvose zvakanyorwa pamusoro pake, vaka\add mu\add*turura pamuti, vaka\add mu\add*radzika muhwiro.
\v 30 Asi Mwari wakamumutsa kuvakafa.
\v 31 Akavonekwa mazuva mazhinji navakanga vakwira naye Jerusarema vachibva Gariri, avo vari zvapupu zvake kuvanhu.
\v 32 Zvino tinoparidzra kwamuri mashoko emufaro echivimbiso chakaitwa kumadzibaba.
\v 33 Kuti Mwari wakachizadzisa ichocho kwatiri isu vana vavo pakuti wakamutsazve Jesu sezvazvakanyorwavo mupisarema rechipiri \add kuti\add*: Iwe ndiwe mwanakomana wangu nhasi ndakubereka.
\v 34 Zvino zvokuti wakamumutsa kuvakafa asazodzokerazve kukuvora, wakareva kudai akati ndichakupai makomborero matsvene anovimbika aDhavhidhi.
\v 35 Nokuti unorevazve paneimwe \add nzvimbo\add*, achiti: Hamungakumikidzi Mutsvene wenyu kuti avone kuvora.
\v 36 Nokuti Dhavhidhi wakati ashumira zano raMwari parudzi rwake, akavata, akaradzikwa kumadzibaba ake, akavona kuvora.
\v 37 Asi uyu, wakamutswazve naMwari haana kuvona kuvora.
\v 38 Naizvozvo ngazvizikamwe kwamuri, varume hama kuti kubudikidza nouyu kangamwiro yezvivi inoparidzirwa imwi.
\v 39 Noyuyu vose vanotenda, vanonzi haana mhosva pazvinhu zvose zvamakanga musingagoni kushaiswa mhosva pazviri nomurairo waMozisi.
\v 40 Naizvozvo chenjerai kuti zvirege kuwira pamusoro penyu zvakarehwa muvaporofita, \add zvinoti\add*:
\v 41 Tarirai, imwi vazvidzi, mushamiswe, muparare; Nokuti ndinobata basa pamazuva enyu, basa ramusingatozombotendi, kunyange muchizvirondedzerwa nomunhu.
\v 42 Zvino vaJudha vakati vabuda musinagoge, vahedheni vakakumbira zvikuru kuti mashoko iwayo aparidzwe kwavari nesabata raitevera.
\v 43 Zvino vesinagoge vakati vapararira, vazhinji vavaJudha navaproserite* vainamata vakatevera Pauro naBhanabhasi; ivo vakataura kwavari vachivakumbira kuti varambire munyasha dzaMwari.
\v 44 Nesabata rakatevera guta rinenge rose rakaungana kuzonzwa shoko raMwari.
\v 45 Zvino vaJudha vakati vachivona chauunga, vakazadzwa negodo, vakapikisa zvinhu zvakarehwa naPauro, vachipesana nokumhura Mwari.
\v 46 Ipapo Pauro naBhanabhasi vakataura vasingatyi vakati: Zvakanga zvakafanira kuti shoko raMwari ritaurirwe kwamuri pakutanga, asi zvamarininira kure, mukazvitongera kusafanira upenyu hwusingaperi, tarirai, zvino totendeukira kuvahedheni.
\v 47 Nokuti ndizvo Ishe zvaakatiraira \add achiti\add*: Ndakakugadza kuti uve chiedza chavahedheni, Kuti uve neruponeso kusvikira kumugumo wenyika.
\v 48 Zvino vahedheni vakati vachinzwa izvozvi vakafara, vakakudza shoko raShe; navose vakanga vatarirwa upenyu husingaperi vakatenda.
\v 49 Shoko raShe rikaparadzirwa kudunhu rose.
\v 50 Asi vaJudha vakakurudzira vakadzi vaishumira vaikudzwa, navarume vakuru veguta, vakamutsira Pauro naBhanabhasi dambudziko, vakavadzingira kunze kwemiganhu yavo.
\v 51 Asi ivo vakavazuzira guruva retsoka dzavo, vakasvika Ikoniyamu.
\v 52 Vadzidzi vakazadzwa nomufaro noMweya Mutsvene.

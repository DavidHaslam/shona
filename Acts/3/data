\c 3
\s Peturo unoporesa mhetemakumbo
\p
\v 1 Zvino Peturo naJohwani vakakwira pamwechete kutembere panguva yokunyengetera yepfumbamwe.
\v 2 Zvino mumwe murume, waiva mhetamakumbo kubva mudumbu ramai vake; waitakurirwa zuva rimwe nerimwe pamukova wetembere wainzi Wakanaka, kuti akumbire zvipo kunavaipinda mutembere.
\v 3 Iye wakati achivona Peturo naJohwani voda kupinda mutembere, akakumbira chipo.
\v 4 Zvino Peturo akamudzvokora anaJohwani, akati: Titarire!
\v 5 Akavadzvokora, achitarisira kugamuchira chinhu kwavari.
\v 6 Ipapo Peturo akati: Sirivheri nendarama handina; asi icho chandinacho ndicho chandinokupa: Muzita raJesu weNazareta, simuka ufambe.
\v 7 Akamubata ruvoko rworudyi aka\add mu\add*simudza; pakarepo tsoka dzake nezviziso zvetsoka dzake zvikasimbiswa.
\v 8 Akavhazuka akamira ndokufamba, ndokupinda navo mutembere achifamba nokupembera achirumbidza Mwari.
\v 9 Vanhu vose vakamuvona achifamba, achirumbidza Mwari.
\v 10 Vakaziva kuti ndiye waigarira zvipo pamukova Wakanaka wetembere; vakazadzwa nekukatyamara nokushamiswa nezvaakaitika kwaari.
\s Kuparidza kwaPeturo
\p
\v 11 Zvino mhetamakumbo, yakanga yaporeswa ichakabatira Peturo naJohwani, vanhu vose vakamhanyira pamwechete kwavari pabiravira, rinonzi raSoromoni, vachishamiswa kwazvo.
\v 12 Zvino Peturo wakati a\add chi\add*vona \add izvozvo\add*, akapindura kuvanhu, \add achiti\add*: Varume vaIsraeri, mashamisirweiko pamusoro pezvizvi? Munotidzvokorereiko, setinenge tamufambisa nesimba redu kana nokunamata kwedu Mwari?
\v 13 Mwari waAbhurahamu, nowaIsaka, nowaJakobho, Mwari wamadzibaba edu, ndiye wakakudza Mwanakomana wake Jesu, wamakakumikidza imwi \add kuvatongi\add* mukamuramba pamberi paPirato, iye azvipira kumusunungura.
\v 14 Asi imwi makaramba uyo Mutsvene, nohwakarurama, mukakumbira kuti mupiwe muvurayi:
\v 15 mukavuraya Muvambi wovupenyu; iye Mwari, waakamutswa kuvakafa; iye, watiri zvapupu zvake.
\v 16 Nokutenda kuzita rake, munhu uyu wamunovona nowamunoziva, nezita rake ramusimbisa; vuye, kutenda kunobva kwaari, ndiko kwakamuporesa zvakanaka kudai pamberi penyu mose.
\v 17 Asi zvino, hama dzangu ndinoziva kuti makaita nokusaziva, savabati venyuvo.
\v 18 Asi zvinhu izvo Mwari zvaakamboreva nomuromo wavaporofita vose, kuti Kristu uchazotambudzika wakazvizadzisa.
\v 19 Naizvozvo tendevukai, mudzoke, kuti zvivi zvenyu zvidzimwe, kuti nguva dzokuvandudzwa dzinobva pamberi pechiso chaShe, dzisvike;
\v 20 Uchatuma Jesu Kristu, wakaparidzwa kwamuri kare;
\v 21 wakafanira kuti denga rimugamuchire kusvikira nguva yokugadzirwa kwezvinhu zvose, yakarebwa naMwari nomuromo wavaporofita vake vatsvene vose kubva pakutanga kwenyika.
\v 22 Nokuti Mozisi zvirokwazvo wakati: Ishe, Mwari wenyu, uchamumutsira Muporofita pahama dzenyu, wakafanana neni; muchamuteerera pazvose, zvaanotaura kwamuri.
\v 23 Zvino zvichaitika, mweya mumwe nomumwe kana asingateereri Muporofita uyo, uchaparadzwa kwazvo pakati pavanhu.
\v 24 Navaporofita vosevo kubva kunaSamueri, navakamutevera, naivo vose vakataura vakaporofitavo zvinhu izvozvi.
\v 25 Imwi muri vanakomana vavaporofita, navesungano, yakaitwa naMwari namadzibaba edu, achiti kunaAbhurahamu: Muvana vako marudzi ose enyika acharopafadzwa.
\v 26 Mwari wakatanga kukumutsirai imwi Mwanakomana wake Jesu, akamutuma kukuropafadzai, achidzora mumwe nomumwe wenyu pazvakaipa zvake.

\c 3
\s Petro unoporesa chirema
\p
\v 1 Zvino Petro naJohwani vakakwira pamwe kutembere paawa yekunyengetera yepfumbamwe.
\v 2 Zvino umwe murume, waiva chirema kubva mudumbu ramai vake; waitakurirwa zuva rimwe nerimwe pamusuwo wetembere unonzi Wakanaka, kuti akumbire zvipo kune vaipinda mutembere.
\v 3 Wakati achiona Petro naJohwani voda kupinda mutembere, akakumbira chipo.
\v 4 Zvino Petro akamudzvokora anaJohwani, akati: Titarire!
\v 5 Akavacherekedza, achitarisira kugamuchira chinhu kwavari.
\v 6 Petro ndokuti: Sirivheri nendarama handina; asi icho chandinacho ndinokupa: Muzita raJesu Kristu weNazareta, simuka ufambe.
\v 7 Akamubata ruoko rwerudyi aka\add mu\add*simudza; pakarepo tsoka dzake nezviziso zvetsoka dzake zvikasimbiswa.
\v 8 Akauruka akamira ndokufamba, ndokupinda navo mutembere, achifamba nekuuruka achirumbidza Mwari.
\v 9 Uye vanhu vese vakamuona achifamba, achirumbidza Mwari.
\v 10 Vakaziva kuti ndiye waigarira zvipo pamukova Wakanaka wetembere; vakazadzwa nekukatyamara nekushamisika nezvakange zvaitika kwaari.
\s Kuparidza kwaPetro
\p
\v 11 Zvino waikamhina wakange aporeswa achakabatira Petro naJohwani, vanhu vese vakamhanyira pamwe kwavari paberere rinonzi raSoromoni, vachishamisika zvikuru.
\v 12 Zvino Petro wakati a\add chizvi\add*ona akapindura kuvanhu \add achiti\add*: Varume vaIsraeri, mashamisika sei pamusoro pezvizvi? Munotidzvokora sei, sezvinonzi nesimba kana utsvene hwedu tamufambisa?
\v 13 Mwari waAbhurahamu newaIsaka newaJakobho, Mwari wamadzibaba edu, wakakudza Mwanakomana wake Jesu; wemakakumikidza \add kuvatongi\add* mukamuramba pamberi paPirato, iye azvipira ku\add mu\add*sunungura.
\v 14 Asi imwi makaramba uyo Mutsvene neWakarurama, mukakumbira mhondi kuti ipiwe kwamuri,
\v 15 mukauraya Muvambi weupenyu; iye Mwari waakamutsa kuvakafa; watiri zvapupu zvake isu.
\v 16 Uye nerutendo kuzita rake, munhu uyu wamunoona wamunoziva, zita rake ramusimbisa; uye rutendo runobva kwaari ndirwo rwakamuporesa zvakazara pamberi penyu mose.
\v 17 Uye ikozvino hama, ndinoziva kuti makaita nekusaziva, savatongi venyuwo.
\v 18 Asi zvinhu izvo Mwari zvaakagara areva nemuromo wevaporofita vake vese, kuti Kristu unofanira kutambudzika wakazvizadzisa.
\v 19 Naizvozvo tendeukai mudzoke, kuti zvivi zvenyu zvidzimwe, kuti nguva dzekuvandudzwa dzinobva pamberi pechiso chaShe dzisvike;
\v 20 Uye uchatuma Jesu Kristu, wakagara aparidzwa kwamuri;
\v 21 wakafanira kuti denga rimugamuchire kusvikira nguva dzekuvandudzwa kwezvinhu zvose, dzakarehwa naMwari nemuromo wevaporofita vake vatsvene vese kubva pakutanga kwenyika.
\v 22 Nekuti Mozisi zvirokwazvo wakati kumadzibaba: Ishe Mwari wenyu uchakumutsirai Muporofita pahama dzenyu, wakafanana neni; iye muchamuteerera pazvose zvaachataura kwamuri.
\v 23 Uye zvichaitika, mweya wose, ani nani ucharega kuteerera muporofita uyo uchaparadzwa kubva pakati pavanhu.
\v 24 Uye nevaporofita vese kubva kuna Samueri nevakatevera, vari vese vakataura, vakaporofitawo zvinhu izvozvi.
\v 25 Imwi muri vana vevaporofita, nevesungano yakaitwa naMwari nemadzibaba edu, achiti kuna Abhurahamu: Mumbeu yako marudzi ose enyika acharopafadzwa.
\v 26 Mwari amutsa Mwanakomana wake Jesu, akamutuma kwamuri pakutanga kukuropafadzai, achidzora umwe neumwe wenyu pazvakaipa zvake.

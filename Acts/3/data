\c 3
\s Petro unoporesa chirema
\p
\v 1 Zvino Petro naJohwani vakakwira pamwe kutembere paawa yokunyengetera yepfumbamwe.
\v 2 Zvino mumwe murume, waiva chirema kubva mudumbu ramai vake; waitakurirwa zuva rimwe nerimwe pamukova wetembere unonzi Wakanaka, kuti akumbire zvipo kune vaipinda mutembere.
\v 3 Iye wakati achiona Petro naJohwani voda kupinda mutembere, akakumbira chipo.
\v 4 Zvino Petro akamudzvokora anaJohwani, akati: Titarire!
\v 5 Akavadzvokora, achitarisira kugamuchira chimwe chinhu kwavari.
\v 6 Ipapo Petro akati: Sirivheri nendarama handina; asi icho chandinacho ndicho chandinokupa: Muzita raJesu Kristu weNazareta, simuka ufambe.
\v 7 Akamubata ruoko rworudyi aka\add mu\add*simudza; pakarepo tsoka dzake nezviziso zvetsoka dzake zvikasimbiswa.
\v 8 Akavhazuka akamira ndokufamba, ndokupinda navo mutembere achifamba nokuuruka achirumbidza Mwari.
\v 9 Vanhu vose vakamuona achifamba, achirumbidza Mwari.
\v 10 Vakaziva kuti ndiye waigarira zvipo pamukova Wakanaka wetembere; vakazadzwa nekukatyamara nokushamiswa nezvakaitika kwaari.
\s Kuparidza kwaPetro
\p
\v 11 Zvino waikamhina wakanga aporeswa achakabatira Petro naJohwani, vanhu vose vakamhanyira pamwe kwavari pabiravira, rinonzi raSoromoni, vachishamiswa kwazvo.
\v 12 Zvino Petro wakati a\add chizvi\add*ona, akapindura kuvanhu \add achiti\add*: Varume vaIsraeri, mashamisirwei pamusoro pezvizvi? Munotidzvokorerei, setinenge tamufambisa nesimba kana utsvene hwedu?
\v 13 Mwari waAbhurahamu nowaIsaka nowaJakobho, Mwari wamadzibaba edu, wakakudza Mwanakomana wake Jesu; wamakakumikidza \add kuvatongi\add* mukamuramba pamberi paPirato, iye azvipira ku\add mu\add*sunungura.
\v 14 Asi imwi makaramba uyo Mutsvene, noWakarurama, mukakumbira mhondi kuti ipiwe kwamuri:
\v 15 mukauraya Muvambi woupenyu; iye Mwari waakamutsa kuvakafa; iye watiri zvapupu zvake.
\v 16 Uye nokutenda kuzita rake, munhu uyu wamunoona wamunoziva, zita rake ramusimbisa; uye kutenda kunobva kwaari ndiko kwakamuporesa zvakazara pamberi penyu mose.
\v 17 Uye zvino hama, ndinoziva kuti makaita nokusaziva, savatongi venyuwo.
\v 18 Asi zvinhu izvo Mwari zvaakamboreva nomuromo wavaporofita vake vose, kuti Kristu unofanira kutambudzika wakazvizadzisa.
\v 19 Naizvozvo tendeukai mudzoke, kuti zvivi zvenyu zvidzimwe, kuti nguva dzokuvandudzwa dzinobva pamberi pechiso chaShe dzisvike;
\v 20 Uye uchatuma Jesu Kristu, wakagara aparidzwa kwamuri;
\v 21 wakafanira kuti denga rimugamuchire kusvikira nguva dzokuvandudzwa kwezvinhu zvose, dzakarehwa naMwari nomuromo wavaporofita vake vatsvene vose kubva pakutanga kwenyika.
\v 22 Nokuti Mozisi zvirokwazvo wakati kumadzibaba: Ishe Mwari wenyu uchakumutsirai Muporofita pahama dzenyu, wakafanana neni; muchamuteerera pazvose zvaanotaura kwamuri.
\v 23 Zvino zvichaitika, mweya mumwe nomumwe ucharega kuteerera muporofita uyo uchaparadzwa kubva pakati pavanhu.
\v 24 Uye navaporofita vosewo kubva kunaSamueri navakamutevera, vari vose vakataura vakaporofitawo zvinhu izvozvi.
\v 25 Imwi muri vanakomana vavaporofita, navesungano yakaitwa naMwari namadzibaba edu, achiti kunaAbhurahamu: Mumbeu yako marudzi ose enyika acharopafadzwa.
\v 26 Mwari wakatanga kukumutsirai imwi Mwanakomana wake Jesu, akamutuma kukuropafadzai, achidzora mumwe nomumwe wenyu pazvakaipa zvake.

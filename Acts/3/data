\c 3
\s Peturo unoporesa mhetamakumbo
\p
\v 1 Zvino Peturo naJohwani vakakwira pamwechete kutembere panguva yokunyengetera yepfumbamwe.
\v 2 Zvino mumwe murume, waiva mhetamakumbo kubva mudumbu ramai vake; waitakurirwa zuva rimwe nerimwe pamukova wetembere unonzi Wakanaka, kuti akumbire zvipo kunavaipinda mutembere.
\v 3 Iye wakati achivona Peturo naJohwani voda kupinda mutembere, akakumbira chipo.
\v 4 Zvino Peturo akamudzvokora anaJohwani, akati: Titarire!
\v 5 Akavadzvokora, achitarisira kugamuchira chimwe chinhu kwavari.
\v 6 Ipapo Peturo akati: Sirivheri nendarama handina; asi icho chandinacho ndicho chandinokupa: Muzita raJesu Kristu weNazareta, simuka ufambe.
\v 7 Akamubata ruvoko rworudyi aka\add mu\add*simudza; pakarepo tsoka dzake nezviziso zvetsoka dzake zvikasimbiswa.
\v 8 Akavhazuka akamira ndokufamba, ndokupinda navo mutembere achifamba nokuuruka achirumbidza Mwari.
\v 9 Vanhu vose vakamuvona achifamba, achirumbidza Mwari.
\v 10 Vakaziva kuti ndiye waigarira zvipo pamukova Wakanaka wetembere; vakazadzwa nekukatyamara nokushamiswa nezvakaitika kwaari.
\s Kuparidza kwaPeturo
\p
\v 11 Zvino mhetamakumbo yakanga yaporeswa ichakabatira Peturo naJohwani, vanhu vose vakamhanyira pamwechete kwavari pabiravira, rinonzi raSoromoni, vachishamiswa kwazvo.
\v 12 Zvino Peturo wakati a\add chizvi\add*vona, akapindura kuvanhu \add achiti\add*: Varume vaIsraeri, mashamisirweiko pamusoro pezvizvi? Munotidzvokorereiko, setinenge tamufambisa nesimba kana utsvene hwedu?
\v 13 Mwari waAbhurahamu nowaIsaka nowaJakobho, Mwari wamadzibaba edu, wakakudza Mwanakomana wake Jesu; wamakakumikidza \add kuvatongi\add* mukamuramba pamberi paPirato, iye azvipira ku\add mu\add*sunungura.
\v 14 Asi imwi makaramba uyo Mutsvene, noWakarurama, mukakumbira mhondi kuti ipiwe kwamuri:
\v 15 mukavuraya Muvambi wovupenyu; iye Mwari waakamutswa kuvakafa; iye watiri zvapupu zvake.
\v 16 Uye nokutenda kuzita rake, munhu uyu wamunovona wamunoziva, zita rake ramusimbisa; vuye kutenda kunobva kwaari ndiko kwakamuporesa zvakazara pamberi penyu mose.
\v 17 Uye zvino, hama ndinoziva kuti makaita nokusaziva, savatongi venyuvo.
\v 18 Asi zvinhu izvo Mwari zvaakamboreva nomuromo wavaporofita vake vose, kuti Kristu unofanira kutambudzika wakazvizadzisa.
\v 19 Naizvozvo tendevukai mudzoke, kuti zvivi zvenyu zvidzimwe, kuti nguva dzokuvandudzwa dzinobva pamberi pechiso chaShe, dzisvike;
\v 20 Uye uchatuma Jesu Kristu, wakagara aparidzwa kwamuri;
\v 21 wakafanira kuti denga rimugamuchire kusvikira nguva dzokuvandudzwa kwezvinhu zvose, dzakarehwa naMwari nomuromo wavaporofita vake vatsvene vose kubva pakutanga kwenyika.
\v 22 Nokuti Mozisi zvirokwazvo wakati kumadzibaba: Ishe, Mwari wenyu uchakumutsirai Muporofita pahama dzenyu, wakafanana neni; muchamuteerera pazvose, zvaanotaura kwamuri.
\v 23 Zvino zvichaitika, mweya mumwe nomumwe ucharega kuteerera muporofita uyo, uchaparadzwa pakati pavanhu.
\v 24 Uye navaporofita vosevo kubva kunaSamueri, navakamutevera, vari vose vakataura vakaporofitavo zvinhu izvozvi.
\v 25 Imwi muri vanakomana vavaporofita, navesungano, yakaitwa naMwari namadzibaba edu, achiti kunaAbhurahamu: Muvana vako marudzi ose enyika acharopafadzwa.
\v 26 Mwari wakatanga kukumutsirai imwi Mwanakomana wake Jesu, akamutuma kukuropafadzai, achidzora mumwe nomumwe wenyu pazvakaipa zvake.

\c 7
\s Kuzvidavirira kwaSitefano
\p
\v 1 Ipapo mupristi mukuru akati: Zvinhu izvi zvakadai nhai?
\v 2 Iye akati: Varume, hama namadzibaba, teererai; Mwari wokubwinya wakaonekwa kunababa vedu Abhurahamu, vari muMesopotamia, vasati vagara Harani,
\v 3 akati kwavari: Buda munyika yako nokuhama dzako, uuye kunyika yandichakuratidza.
\v 4 Ipapo akabuda munyika yavaKaradhia, akagara Harani; zvino kubva ipapo baba vake vafa Mwari akamubvisa akamugarisa kunyika ino yamunogara zvino.
\v 5 Asi haana kumupa nhaka mairi, kunyange nharu, asi wakamupikira kuti uchamupa iyo, ive yake neyavana vake vaizomutevera, asati a\add tongo\add*va nomwana.
\v 6 Mwari akataura saizvozvi kuti vana vake vachava vatorwa kunyika youmweni, vachavaita nhapwa nokuvaonesa nhamo makore anamazana mana.
\v 7 Rudzi rwavachava varanda kwarwuri ndicharutonga ini, ndizvo zvinoreva Mwari; uye shure kwaizvozvo vachabuda vagondishumira panzvimbo ino.
\v 8 Akamupa sungano yedzingiso, Naizvozvo wakabereka Isaka, akamudzingisa zuva rorusere, naIsaka Jakobho; naJakobho mateteguru anegumi namaviri.
\v 9 Mateteguru nokuda kwegodo, vakatengesa Josefa kuIjipiti; asi Mwari waiva naye.
\v 10 Akamusunungura pamatambudziko ake ose, akamupa nyasha nenjere pamberi paFarao mambo weIjipiti; iye akamuita mutariri pamusoro peIjipiti neimba yake yose.
\v 11 Zvino nzara ikasvika panyika yeIjipiti yose neKanani, nedambudziko guru; madzibaba edu akashaiwa zvokudya.
\v 12 Asi Jakobho, wakati anzwa kuti kwaiva nezviyo Ijipiti, akatuma madzibaba edu pakutanga .
\v 13 Zvino rwechipiri Josefa wakaziviswa kuvakuru vake; rudzi rwaJosefa rukaratidzwa kunaFarao.
\v 14 Zvino Josefa akatumira kundodana baba vake Jakobho nehama dzake dzose, mweya inamakumi manomwe nemishanu.
\v 15 Jakobho akaburukira Ijipiti, akafa iye namadzibaba edu;
\v 16 vakatakurirwa Shekemi, vakavigwa pahwiro hwakanga hwatengwa naAbhurahamu nomutengo wesirivheri kuvanakomana vaEmori weShekemi.
\v 17 Zvino nguva yechivimbiso yakati yasvika, Mwari chaakanga avimbisa kunaAbhurahamu, vanhu vakawanda, vakaita vazhinji muIjipiti;
\v 18 kusvikira mumwe mambo amuka wakanga asingazivi Josefa.
\v 19 Ndiye wakabata rudzi rwedu zvakaipa, akatambudza madzibaba edu, akavarashisa vacheche kuti varege kurarama.
\v 20 Nenguva iyoyo Mozisi wakaberekwa, wakanga akaisvonaka kwazvo kunaMwari; akarerwa mumba mababa vake mwedzi mitatu.
\v 21 Zvino wakati arashwa, mukunda waFarao akamunonga, akamurera kuti ave mwanakomana \add wake\add*.
\v 22 Mozisi akadzidziswa muuchenjeri hwose hwavaIjipiti; akava nesimba pamashoko napamabasa.
\v 23 Zvino wakati asvika makore anamakumi mana akazara, zvikasvika mumoyo make kushanyira hama dzake vana vaIsraeri.
\v 24 Zvino achiona mumwe achiitirwa zvisakarurama, ndoku\add mu\add*rwira achitsiva wakanga achitambudzwa, akauraya muIjipiti.
\v 25 Aifunga kuti zvimwe hama dzake dzichanzwisisa kuti Mwari wakanga achida kuvaponesa sei noruoko rwake; asi havana kunzwisisa.
\v 26 Zvino zuva raitevera wakazvionesa kwavari vachikakavadzana, akavarandusa nesimba achiti: Varume, muri hama; munoitiranireiko zvisakarurama?
\v 27 Zvino iye wakanga achiitira muvakidzani wake zvakaipa wakamusundira kure achiti: Ndianiko wakakuita mubati nomutongi pamusoro pedu?
\v 28 Unoda kundiuraya, sokuuraya kwawakaita muIjipiti zuro kanhi?
\v 29 Neshoko iri, Mozisi wakatiza, akandova mutorwa munyika yeMidiani, kwaakabereka vanakomana vaviri.
\v 30 Zvino makore makumi mana akati apera, kwakaonekwa kwaari murenje regomo reSinai mutumwa waShe mumurazvo womoto mugwenzi.
\v 31 Mozisi wakati achi\add zvi\add*ona, akashamiswa nezvaakaona; zvino akati achiswedera kunocherekedza, inzwi raShe rikasvika kwaari \add richiti\add*:
\v 32 Ndini Mwari wamadzibaba ako, Mwari waAbhurahamu, naMwari waIsaka, naMwari waJakobho. Ipapo Mozisi akadedera akasashinga kucherekedza.
\v 33 Zvino Ishe akati kwaari: Bvisa shangu patsoka dzako, nokuti nzvimbo yaumire pairi ivhu dzvene.
\v 34 Ndaona nokuona kutambudzika kwavanhu vangu vari muIjipiti, ndikanzwa kugomera kwavo, zvino ndaburuka kuzovasunungura; zvino uya, ndichakutuma Ijipiti.
\v 35 Uyu Mozisi wavakaramba, vachiti: Ndiani wakakuita mutungamiri nomutongi? Ndiye Mwari waakatuma \add kuti ave\add* mutongi nomudzukunuri noruoko rwomutumwa, wakaonekwa naye mugwenzi.
\v 36 Iye akavabudisa, aita zvishamiso nezviratidzo munyika yeIjipiti nemuGungwa Dzvuku nemurenje, makore anamakumi mana.
\v 37 Ndiye uya Mozisi wakati kuvana vaIsraeri: Ishe Mwari wenyu uchakumutsirai Muporofita pakati pehama dzenyu, wakafanana neni, muchanzwa iye.
\v 38 Uyu ndiye wakanga ari kuungano murenje, anomutumwa wakataura naye mugomo Sinai, namadzibaba edu, wakagamuchira mashoko mapenyu kuzotipa.
\v 39 Ndiye madzibaba edu wavakanga vasingadi kuteerera ivo; vaka\add mu\add*sundidzira kure, vakadzokera Ijipiti nemoyo yavo.
\v 40 Vachiti kunaAroni: Tiitire vamwari vachatitungamirira; nokuti Mozisi uyu wakatibudisa munyika yeIjipiti, hatizivi zvaitika kwaari.
\v 41 Zvino vakaita mhuru namazuva iwayo, vakauya nechibayiro kuchifananidzo, vakafara nemabasa amaoko avo.
\v 42 Zvino Mwari akafuratira, akavakumikidza kuti vashumire hondo yokudenga, sezvakanyorwa mubhuku ravaporofita, \add zvichinzi\add*: Ko makandipa zvipfuwo zvakabayiwa nezvibayiro makore makumi mana murenje imwi imba yaIsraeri here?
\v 43 Makatakura tabhenekeri yaMoroki, nenyeredzi yamwari wenyu Remifani, zvifananidzo zvamakaita kuti muzvinamate; ndichakutamisai mberi kweBhabhironi.
\v 44 Madzibaba edu aiva netabhenekeri youchapupu murenje, sezvaakaraira, achitaura naMozisi kuti aiite nomufananidzo waakange aona.
\v 45 Yakati yagamuchirwa namadzibaba edu aitevera, vakapinda nayo naJoshua mufuma yavahedheni vakadzingwa naMwari pamberi pezviso zvamadzibaba edu, kusvikira pamazuva aDhavhidhi;
\v 46 iye wakawana nyasha pamberi paMwari, akakumbira kuwanira Mwari waJakobho tebhanakeri.
\v 47 Asi Soromoni wakamuvakira imba.
\v 48 Asi Wokumusorosoro haagari mutembere dzakaitwa namaoko, sezvakarehwa nomuporofita \add achiti\add*:
\v 49 Denga chigaro changu choushe, nenyika chitsiko chetsoka dzangu; muchandivakira imba yakadiniko? Ndizvo zvinoreva Ishe; kana nzvimbo yandingazorora pairi ndeipi?
\v 50 Ko ruoko rwangu haruna kuita zvinhu izvozvi zvose here?
\v 51 imwi vemitsipa mikukutu uye vasina kudzingiswa pamoyo nenzeve, munogara muchipikisa Mweya Mutsvene; samadzibaba enyu saizvozvo imwi.
\v 52 Ndoupiko wavaporofita usina kutambudzwa namadzibaba enyu? Vakaponda avo vaiparidza kare kuuya koWakarurama, iye zvino wamakava mupanduki nomuurayi wake.
\v 53 Iye wakagamuchira murairo nourongwa hwevatumwa, asi mukasauchengeta.
\p
\v 54 Zvino vakati vanzwa zvinhu izvozvi vakabayiwa pamoyo, vakamugedera-gedera meno.
\v 55 Asi iye azere noMweya Mutsvene, akatarisisa kumusoro kudenga, akaona kubwinya kwaMwari, naJesu amire kuruoko rwurudyi rwaMwari,
\v 56 akati: Tarirai, ndinoona matenga akazaruka, noMwanakomana womunhu amire kuruoko rworudyi rwaMwari.
\v 57 Zvino vakadanidzira nenzwi guru, vakadzivira nzeve dzavo, vakamhanyira kwaari pamwe chete;
\v 58 vakamubudisira kunze kweguta, ndoku\add mu\add*taka namabwe; zvapupu zvikaisa nguo dzazvo patsoka dzejaya rainzi Sauro.
\v 59 Vakataka Sitefano nemabwe, achidana achiti: Ishe Jesu, gamuchirai mweya wangu.
\v 60 Akafugama, akadanidzira nenzwi guru, \add achiti\add*: Ishe, musavapa mhosva yechivi ichi, Akati areva izvozvo, akavata.

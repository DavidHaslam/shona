\c 7
\s Kuzvidavirira kwaSitefano
\p
\v 1 Ipapo muprista mukuru akati: Zvinhu izvi zvakadai nhai?
\v 2 Iye akati: Varume, hama namadzibaba, teererai. Mwari wokubwinya wakavonekwa kunababa vedu Abhurahamu, vari muMesopotamia, vasati vagara Harani,
\v 3 akati kwavari: Buda munyika yako nokuhama dzako, uuye kunyika yandichakuratidza.
\v 4 Ipapo akabuda munyika yavaKaradhia, akagara Harani; zvino kubva ipapo baba vake vafa Mwari akamubvisa akamugarisa kunyika ino yamunogara zvino.
\v 5 Asi haana kumupa nhaka mairi, kunyange nharu, asi wakamupikira kuti uchamupa iyo, ive yake neyavana vake vaizomutevera, asati a\add tongo\add*va nomwana.
\v 6 Mwari akataura saizvozvi kuti vana vake vachava vatorwa kunyika yovumweni, vachavaita nhapwa nokuvavonesa nhamo makore anamazana mana.
\v 7 Rudzi rwavachava varanda kwarwuri, ndicharutonga ini, ndizvo zvinoreva Mwari; uye shure kwaizvozvo vachabuda vagondishumira panzvimbo ino.
\v 8 Akamupa sungano yedzingiso, Naizvozvo wakabereka Isaka, akamudzingisa zuva rorusere, naIsaka Jakobho; naJakobho mateteguru anegumi namaviri.
\v 9 Mateteguru nokuda kwegodo vakatengesa Josefa, kuIjipiti; asi Mwari akava naye.
\v 10 Akamusunungura pamatambudziko ake ose, akamupa nyasha nenjere pamberi paFarao, mambo weIjipiti; iye akamuita mutariri pamusoro peimba yake yose.
\v 11 Zvino nzara ikasvika paIjipiti yose neKanani, nedambudziko guru; madzibaba edu akashaiwa zvokudya.
\v 12 Asi Jakobho, wakati anzwa kuti kunezviyo Ijipiti, akatuma pakutanga madzibaba edu.
\v 13 Zvino rwechipiri Josefa wakaziviswa kuvakuru vake; rudzi rwaJosefa rukaratidzwa naFarao.
\v 14 Zvino Josefa akavatumira kundodana baba vake Jakobho, nehama dzake dzose, vanhu vaiva namakumi manomwe navashanu.
\v 15 Jakobho akaburukira Ijipiti, akazofa iye namadzibaba edu;
\v 16 vakatakurirwa Shekemi, vakavigwa pabwiro bwakanga bwatengwa naAbhurahamu nomutengo wesirivheri kuvanakomana vaEmori weShekemi.
\v 17 Zvino nguva yechipikirwa chaMwari chaakanga apikira Abhurahamu, yakati ichiswedera, vanhu vakawanda, vakaita vazhinji muIjipiti;
\v 18 kusvikira mumwe mambo amuka muIjipiti, wakanga asina kuziva Josefa.
\v 19 Iye akabata rudzi rwedu namano, akatambudza madzibaba edu, akavarashira vacheche vavo, kuti varege kurarama.
\v 20 Nenguva iyoyo Mozisi akaberekwa, wakanga akaisvonaka kwazvo kunaMwari; akarerwa mwedzi mitatu mumba mababa vake.
\v 21 Zvino wakati arashwa, mukunda waFarao akamunonga, akamurera kuti ave mwanakomana \add wake\add*.
\v 22 Mozisi akadzidziswa vuchenjeri bwose bwavaIjipiti; akava nesimba pamashoko napamabasa.
\v 23 Zvino wakati asvika makore anamakumi mana akazara zvikasvika mumoyo make kushanyira hama dzake, vana vaIsraeri.
\v 24 Zvino wakavona mumwe achiitirwa zvisakarurama, ndoku\add mu\add*rwira, achitsiva wakanga achitambudzwa akavuraya muIjipiti.
\v 25 Aifunga kuti zvimwe hama dzake dzichanzwisisa kuti Mwari wakanga achida kuvaponesa noruvoko rwake; asi havana kunzwisisa.
\v 26 Zvino fume mangwana wakazvionesa kwavari akavawana vachikakavadzana, akavayananisa nesimba, achiti: Varume, muri hama, munoitirana zvisakarurama neiko?
\v 27 Zvino iye wakanga achiitira muvakidzani wake zvisakarurama akamusundira kure, achiti: Ndianiko wakakuita mubati nomutongi wedu?
\v 28 Unoda kundivuraya, sezvawakavuraya muIjipiti zuro kanhi?
\v 29 Neshoko iri Mozisi akatiza, akandova mutorwa kunyika yeMidiani, kwaakandobereka vanakomana vaviri.
\v 30 Zvino makore makumi mana akati apera, kwakaonekwa kwaari murenje regomo reSinai mutumwa waShe, mumurazvo womoto mugwenzi.
\v 31 Mozisi wakati achi\add zvi\add*vona, akashamiswa nezvaakavona; zvino akati achiswedera kuzocherekedza, inzwi raShe rikasvika kwaari \add richiti\add*:
\v 32 Ndini Mwari wamadzibaba ako, Mwari waAbhurahamu, nowaIsaka, nowaJakobho, ipapo Mozisi akadedera akatya kucherekedza.
\v 33 Zvino Ishe akati kwaari: Bvisa shangu patsoka dzako, nokuti nzvimbo yaumire pairi itsvene.
\v 34 Ndaona nokuona kutambudzika kwavanhu vangu vari muIjipiti, ndikanzwa kugomera kwavo, ndaburuka kuzovasunungura; zvino vuya ndikutume Ijipiti.
\v 35 Uyu Mozisi wavakaramba,vachiti: Ndiani wakakuita mubati nomutongi? Ndiye Mwari waakatuma \add kuti ave\add* mutongi nomudzukunuri noruoko rwomutumwa naMwari, akavonekwa naye mugwenzi.
\v 36 Iye akavabudisa, aita zvinoshamisa nezviratidzo munyika yeIjipiti, neGungwa Dzvuku, nerenje, makore anamakumi mana.
\v 37 Ndiye uya Mozisi wakati kuvana vaIsraeri: Ishe Mwari wenyu uchakumutsirai Muporofita pakati pehama dzenyu, wakafanana neni uyu ndiye wamuchanzwa.
\v 38 Ndiyeye wakanga ari kuvungano murenje, anomutumwa wakataura naye mugomo reSinai, namadzibaba edu, wakagamuchira mashoko mapenyu kuzotipa.
\v 39 Ndiye madzibaba edu wavakanga vasingadi kuteerera ivo; vakamuramba, vakadzokera Ijipiti nemoyo yavo.
\v 40 Vakati kunaAroni: Tiitire vamwari vachatitungamirira; nokuti Mozisi uyu wakatibudisa munyika yeIjipiti, hatizivi zvakaitika kwaari.
\v 41 Zvino vakaita mhuru namazuva iwayo, vakavuya nechibayiro kuchifananidzo, vakafara nemabasa amavoko avo.
\v 42 Zvino Mwari akavafuratira, akavakumikidza kuti vashumire hondo yokudenga, sezvakanyorwa mubhuku ravaporofita, \add zvichinzi\add*: Ko makandivigira zvipfuwo zvakabayiwa nezvibayiro Makore makumi mana murenje, imwi imba yavaIsraeri here?
\v 43 Makatakura tabhenekeri yaMoroki, Nenyeredzi yamwari wenyu Remifani, zvifananidzo zvamakaita kuti muzvinamate; ndichakutamisai mberi kweBhabhironi.
\v 44 Madzibaba edu aiva netabhenekeri yovuchapupu murenje, yakanga yakavakwa sezvaakaraira iye, wakataura naMozisi achiti aite nomufananidzo waakange avona.
\v 45 Yakati yagamuchirwa namadzibaba edu, vakapinda nayo naJoshua munyika yavahedheni,vakadzingwa naMwari pamberi pamadzibaba edu, kusvikira pamazuva aDhavhidhi.
\v 46 iye wakawana nyasha pamberi paMwari, akakumbira kuwanira Mwari waJakobho tebhanakeri.
\v 47 Asi Soromoni akamuvakira imba.
\v 48 Asi Wokumusoro haagari mudzimba dzakavakwa namavoko, sezvakarebwa nomuporofita, \add achiti\add*:
\v 49 Denga chigaro changu chovushe, nenyika chitsiko chetsoka dzangu; Muchandivakira imba yakadiniko? Ndizvo zvinoreva Ishe; Kana nzvimbo yandingazorora pairi ndeipi?
\v 50 Ko ruvoko rwangu haruna kuita zvinhu izvozvi zvose here?
\v 51 imwi vemitsipa mikukutu uye musinakudzingiswa pamoyo nenzeve, munogara muchipikisa Mweya Mutsvene; samadzibaba enyu, nemivo.
\v 52 Ndoupiko wavaporofita, usina kutambudzwa namadzibaba enyu? Vakavuraya avo vaiparidza kare kuvuya koWakarurama, iye zvino wamakava mupanduki nomuvuraya wake.
\v 53 Iye wakagamuchira murairo nourongwa hwevatumwa, asi mukasauchengeta.
\v 54 Zvino vakati vanzwa zvinhu izvozvi, vakabayiwa pamoyo, vakamugeda-gedera meno.
\v 55 Asi iye azere noMweya Mutsvene, akatarisisa kudenga, akavona kubwinya kwaMwari, naJesu amire kuruvoko rwurudyi rwaMwari,
\v 56 akati: Tarirai, ndinovona matenga akazaruka, noMwanakomana womunhu amire kuruvoko rworudyi rwaMwari.
\v 57 Zvino vakadanidzira nenzwi guru, vakadzivira nzeve dzavo, vakamhanyira kwaari vose pamwe chete;
\v 58 vakamubudisira kunze kweguta, ndoku\add mu\add*taka namabwe; zvapupu zvikaisa nguvo dzazvo patsoka dzejaya, rainzi Sauro.
\v 59 Vakataka Stefano, achidana achiti: Ishe Jesu, gamuchirai mweya wangu.
\v 60 Akafugama, akadanidzira nenzwi guru, achiti: Ishe, musaisa mhosva yechivi ichi kwavari, Akati areva izvozvo, akavata.

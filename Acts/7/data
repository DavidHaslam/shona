\c 7
\s Kuzvidavirira kwaSitefano
\p
\v 1 Mupristi mukuru ndokuti: Zvinhu izvi zvakadai nhai?
\v 2 Zvino akati: Varume, hama nemadzibaba, teererai. Mwari wokubwinya wakaonekwa kuna baba vedu Abhurahamu, vari muMesopotamia, vasati vagara Harani,
\v 3 akati kwavari: Buda munyika yako nekuhama dzako, uuye kunyika yandichakuratidza.
\v 4 Ipapo akabuda munyika yevaKaradhia, akagara Harani; zvino kubva ipapo baba vake vafa Mwari akamubvisira kunyika ino yamunogara zvino.
\v 5 Asi haana kumupa nhaka mairi, kunyange nharu, asi wakamuvimbisa kumupa iyo, ive yake neyembeu yake yaizomutevera, asati \add ava\add* nemwana.
\v 6 Mwari akataura seizvi kuti mbeu yake ichava vatorwa kunyika youmweni, ichavaita nhapwa neku\add va\add*bata zvakaipa makore mazana mana.
\v 7 Rudzi rwavachava varanda kwarwuri, ndicharwutonga ini, ndizvo zvinoreva Mwari; uye shure kwaizvozvo vachabuda vagondishumira panzvimbo ino.
\v 8 Akavapa sungano yedzingiso, Naizvozvo vakabereka Isaka, vakamudzingisa zuva rerusere, naIsaka Jakobho; naJakobho mateteguru gumi nemaviri.
\v 9 Mateteguru achikonzerwa negodo, vakatengesa Josefa kuEgipita; asi Mwari waiva naye.
\v 10 Akamusunungura pamatambudziko ake ose, akamupa nyasha nenjere pamberi paFarao mambo weEgipita; ndokumuita mutungamiriri pamusoro peEgipita neimba yake yose.
\v 11 Zvino nzara ikasvika panyika yeEgipita yose neKanani, nedambudziko guru; madzibaba edu akashaiwa chikafu.
\v 12 Asi Jakobho wakati anzwa kuti kwaiva nezviyo Egipita, akatuma madzibaba edu pakutanga .
\v 13 Zvino rwechipiri Josefa wakaziviswa kuvakuru vake; uye rudzi rwaJosefa rwukaziviswa kuna Farao.
\v 14 Zvino Josefa akatumira kunodana baba vake Jakobho nehama dzake dzose, mweya makumi manomwe nemishanu.
\v 15 Jakobho akaburukira Egipita, akafa iye nemadzibaba edu;
\v 16 vakatakurirwa Shekemi, vakaradzikwa pabwiro hwakanga hwatengwa naAbhurahamu nemutengo wesirivheri kuvanakomana vaEmori weShekemi.
\v 17 Zvino nguva yechivimbiso yakati yaswedera, Mwari chaakanga apikira kuna Abhurahamu, vanhu vakawedzera, vakawanda muEgipita;
\v 18 kusvikira mumwe mambo amuka wakange asingazivi Josefa.
\v 19 Ndiye wakabata rudzi rwedu zvakaipa, akatambudza madzibaba edu, akavarasisa vacheche vavo kuti varege kurarama.
\v 20 Nenguva iyoyo Mozisi wakaberekwa, wakange akanaka kuna Mwari; akarerwa mumba mababa vake mwedzi mitatu.
\v 21 Zvino wakati araswa, mukunda waFarao akamunonga, akamurera kuti ave mwanakomana \add wake\add*.
\v 22 Mozisi akadzidziswa muuchenjeri hwese hwevaEgipita; akava nesimba pamashoko nepamabasa.
\v 23 Zvino wakati asvika makore makumi mana akazara, zvikasvika mumoyo make kushanyira hama dzake vana vaIsraeri.
\v 24 Zvino achiona mumwe achiitirwa zvisakarurama, aka\add mu\add*rwira ndokutsivira wakange achitambudzwa, akaponda muEgipita.
\v 25 Aifunga kuti zvimwe hama dzake dzichanzwisisa kuti Mwari wakange achida kuvaponesa sei neruoko rwake; asi havana kunzwisisa.
\v 26 Zvino zuva raitevera wakazvionesa kwavari vachirwa, akavayananisa nesimba achiti: Varume, muri hama; munoitiranirei zvisakarurama?
\v 27 Zvino iye wakange achiitira mumwe wake zvakaipa wakamusundira kure achiti: Ndiani wakakuita mubati nemutongi pamusoro pedu?
\v 28 Unoda kundiuraya, sokuuraya kwawakaita muEgipita zuro here?
\v 29 Neshoko iri Mozisi wakatiza, akava mutorwa munyika yeMidiani, kwaakabereka vanakomana vaviri.
\v 30 Zvino makore makumi mana akati apera, kwakaonekwa kwaari murenje regomo reSinai mutumwa waShe mumurazvo wemoto mugwenzi.
\v 31 Mozisi wakati aona, akashamiswa nezvaakaona; zvino akati achiswedera kunocherekedza, inzwi raShe rikasvika kwaari \add richiti\add*:
\v 32 Ini \add ndini\add* Mwari wamadzibaba ako, Mwari waAbhurahamu, naMwari waIsaka, naMwari waJakobho. Ipapo Mozisi akadedera akasashinga kucherekedza.
\v 33 Zvino Ishe akati kwaari: Bvisa shangu patsoka dzako, nekuti nzvimbo yaumire pairi ivhu dzvene.
\v 34 Ndaona nekuona kutambudzika kwevanhu vangu vari muEgipita, ndikanzwa kugomera kwavo, zvino ndaburuka kuzovasunungura; zvino uya, ndichakutuma Egipita.
\v 35 Uyu Mozisi wavakaramba, vachiti: Ndiani wakakuita mutungamiri nemutongi? Ndiye Mwari waakatuma \add kuti ave\add* mutungamiriri nemudzukunuri neruoko rwomutumwa, wakaonekwa kwaari mugwenzi.
\v 36 Iye akavabudisa, aita zvishamiso nezviratidzo munyika yeEgipita nemuGungwa Dzvuku, nemurenje makore makumi mana.
\v 37 Ndiye uya Mozisi wakati kuvana vaIsraeri: Ishe Mwari wenyu uchakumutsirai Muporofita pakati pehama dzenyu, wakafanana neni, muchanzwa iye.
\v 38 Uyu ndiye wakange ari mukereke murenje, ane mutumwa wakataura naye mugomo Sinai, nemadzibaba edu, wakagamuchira mashoko mapenyu kuzotipa.
\v 39 Ndiye madzibaba edu wavakanga vasingadi kuteerera ivo; vaka\add mu\add*sundidzira kure, vakadzokera Egipita nemoyo yavo.
\v 40 Vachiti kuna Aroni: Tiitire vamwari vachatitungamirira; nekuti Mozisi uyu wakatibudisa munyika yeEgipita, hatizivi zvamuwira.
\v 41 Zvino vakaita mhuru nemazuva iwayo, vakauisa chibayiro kuchifananidzo, vakafara nemabasa emaoko avo.
\v 42 Zvino Mwari akafuratira, akavakumikidza kuti vashumire hondo yekudenga, sezvakanyorwa mubhuku ravaporofita, \add zvichinzi\add*: Ko makandipa zvipfuwo zvakabayiwa nezvibayiro makore makumi mana murenje imwi imba yaIsraeri here?
\v 43 Makatakura tabhenekeri yaMoroki, nenyeredzi yamwari wenyu Remifani, zvifananidzo zvamakaita kuti muzvinamate; ndichakutamisai mberi kweBhabhironi.
\v 44 Madzibaba edu aiva netabhenekeri youchapupu murenje, sezvaakaraira, achitaura naMozisi kuti aiite nemufananidzo waakange aona.
\v 45 Yakati yagamuchirwa nemadzibaba edu aitevera, vakapinda nayo naJoshua mufuma yevahedheni Mwari vaakadzinga pamberi pezviso zvemadzibaba edu, kusvika pamazuva aDhavhidhi;
\v 46 iye wakawana nyasha pamberi paMwari, akakumbira kuwanira Mwari waJakobho tebhenekeri.
\v 47 Asi Soromoni wakamuvakira imba.
\v 48 Asi Wokumusorosoro haagari mutembere dzakaitwa nemaoko, sezvakarehwa nemuporofita \add achiti\add*:
\v 49 Denga chigaro changu choushe, nenyika chitsiko chetsoka dzangu; muchandivakira imba yakadini? Ndizvo zvinoreva Ishe; kana zororo rangu nderipi?
\v 50 Ko ruoko rwangu haruna kuita zvinhu izvi zvose here?
\v 51 imwi vemitsipa mikukutu uye vasina kudzingiswa pamoyo nenzeve, munogara muchipikisa Mweya Mutsvene; samadzibaba enyu saizvozvo imwi.
\v 52 Ndeupi wevaporofita madzibaba enyu wavasina kushusha? Vakaponda avo vaiparidza kare kuuya koWakarurama, iye zvino wamakava vatengesi nevaurayi vake.
\v 53 Iye wakagamuchira murairo neurongwa hwevatumwa, asi mukasauchengeta.
\p
\v 54 Zvino vakati vanzwa zvinhu izvi vakabayiwa pamoyo, vakamugedera-gedera meno.
\v 55 Asi iye azere neMweya Mutsvene, akatarisisa kumusoro kudenga, akaona kubwinya kwaMwari, naJesu amire kuruoko rworudyi rwaMwari,
\v 56 akati: Tarirai, ndinoona matenga akazaruka, neMwanakomana wemunhu amire kuruoko rworudyi rwaMwari.
\v 57 Zvino vakadanidzira nenzwi guru, vakadzivira nzeve dzavo, vakamhanyira kwaari nemoyo mumwe;
\v 58 vakamubudisira kunze kweguta, ndoku\add mu\add*taka nemabwe; zvapupu zvikaisa nguo dzazvo patsoka dzejaya rainzi Sauro.
\v 59 Vakataka Sitefano nemabwe, achidana achiti: Ishe Jesu, gamuchirai mweya wangu.
\v 60 Akafugama, akadanidzira nenzwi guru, \add achiti\add*: Ishe, musavaverengera chivi ichi, Akati areva izvi, akavata.

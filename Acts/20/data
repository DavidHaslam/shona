\c 20
\s Pauro unoendazve kunyika yeMakedhonia neGirisi
\p
\v 1 Shure kwekuguma kwemhirizhonga, Pauro akadanira kwaari vadzidzi, aka\add va\add*mbundikira, akabuda kuti aende kuMakedhonia.
\v 2 Zvino wakati agura nemativi iwawo, avakurudzira nemashoko mazhinji, akasvika kuGirisi,
\v 3 akati agara mwedzi mitatu, rangano yaitwa nevaJudha pamusoro pake, ava kuda kuenda kuSiria nechikepe, akazvipira kudzokera nemuMakedhonia.
\v 4 Zvino Sopatro weBheriya wakamuperekedza kusvika kuAsia, nevevaTesaronika Arisitako naSekundo, naGayo weDhebhe, naTimotio, uye Tikiko naTrofimo vaAsia.
\v 5 Avo vakatungamira vakatimirira paTroasi.
\v 6 Asi isu takabva Firipi nechikepe mushure memazuva ezvingwa zvisina mbiriso, zvino takasvika kwavari paTroasi mumazuva mashanu, patakagara mazuva manomwe.
\v 7 Zvino ne\add musi \add*wekutanga wevhiki, vadzidzi vakaungana kumedura chingwa, Pauro akaparidza kwavari, achida kubva chifume, akaredzva nhaurwa kusvikira pakati peusiku.
\v 8 Zvino kwakange kune mwenje mizhinji mukamuri yekumusoro mavakange vakaungana.
\v 9 Zvino pahwindo pakange pagere rimwe jaya rainzi Yutikosi, rikabatwa nehope kwazvo, Pauro wakati achiparidza nguva refu, iro rikakundwa nehope, rikawira pasi, kubva panhurikwa yechitatu, ndokunhongwa rafa.
\v 10 Zvino Pauro akaburuka akazviwisira pamusoro paro, aka\add ri\add*mbundikira akati: Musazvinetsa; nekuti mweya waro uri mariri.
\v 11 Wakati akwirazve ndokumedura chingwa ndokudya, akataura navo nguva refu kusvikira kuchiedza, saizvozvo wakaenda.
\v 12 Zvino vakauya nemukomana ari mupenyu, vakanyaradzwa zvisati zviri zvishoma.
\v 13 Asi isu, takatungamira kuchikepe, tikaenda nechikepe kuAso, takananga kukwidza Pauro ipapo; nekuti wakange aronga saizvozvo, iye achitarisira kufamba netsoka.
\v 14 Zvino wakati asangana nesu paAso, tikamukwidza tikasvika kuMitirene,
\v 15 tikabva ipapo nechikepe, fume tikasvika pakatarisana neKiyo; fume tikasvika paSamo; ndokugara paTrogiriamu, chifume tikasvika Mireto.
\v 16 Nekuti Pauro wakange akazvipira kupfuura Efeso nechikepe, kuti asapedza nguva paAsia; nekuti waimhanya, kana zvichibvira kwaari, ave paJerusarema nezuva rePendekosita.
\s Pauro unoraira vakuru veEfeso
\p
\v 17 Zvino ari paMireto wakatumira kuEfeso akadanira vakuru vekereke kwaari.
\v 18 Zvino vakati vasvika kwaari, akati kwavari: Imwi munoziva kubva pazuva rekutanga randakasvika muAsia, kuti ndakava nemwi sei nguva dzose,
\v 19 ndichibatira Ishe nekuzvininipisa kose uye nemisodzi mizhinji, nemiedzo yakandiwira nerangano dzevaJudha;
\v 20 kuti handina sei kuvanza zvezvinga\add ku\add*batsira\add i, \add*kusakuparidzirai kana kukudzidzisai pachena nemuimba neimba,
\v 21 ndichipupura zvose kuvaJudha nekuvaGiriki kutendeukira kuna Mwari, nerutendo kuna Ishe wedu Jesu Kristu.
\v 22 Zvino ikozvino tarirai, ini ndinoenda kuJerusarema ndakasungwa neMweya, ndisingazivi zvichandiwira mariri,
\v 23 kunze kwekuti Mweya Mutsvene anopupura kwazvo muguta rimwe nerimwe achiti zvisungo nenhamo zvakandigarira.
\v 24 Asi handirangariri chinhu pane izvi, uye handiverengeri upenyu hwangu kuti chinhu chinokosha kwandiri kuti ndipedze rwendo rwangu nemufaro nebasa randakagamuchira kuna Ishe Jesu \add re\add*kupupura evhangeri yenyasha dzaMwari.
\v 25 Zvino ikozvino tarirai, ini ndinoziva kuti imwi mose, vandakafamba pakati penyu ndichiparidza ushe hwaMwari, hamuchazooni chiso changu.
\v 26 Naizvozvo ndinopupura kwamuri nezuva ranhasi, kuti ini ndakachena paropa revose;
\v 27 nekuti handina kuvanza kwekusakuparidzirai zano rose raMwari.
\v 28 Naizvozvo zvichenjererei imwi, neboka rose Mweya Mutsene paakakugadzai vatariri pamusoro paro, kuti mufudze kereke yaMwari, yaakatenga neropa rake amene.
\v 29 Nekuti ini ndinoziva izvi, kuti shure kwekuenda kwangu mapumhi anorura achapinda pakati penyu, asingaregi boka;
\v 30 uye kubva pamuri imwi momene pachamuka varume vachataura zvinhu zvinotsausa, kuti vakwezve vadzidzi vavatevere.
\v 31 Naizvozvo rindai, murangarire kuti kwemakore matatu handina kuguma siku nesikati kuyambira umwe neumwe nemisodzi.
\v 32 Uye ikozvino hama, ndinokukumikidzai kuna Mwari nekushoko renyasha dzake, iye unogona ku\add ku\add*vakai, nekukupai nhaka pakati pevose vakaitwa vatsvene.
\v 33 Handina kuchiva sirivheri kana ndarama kana nguvo yemunhu.
\v 34 Imwiwo mumene munoziva kuti maoko awa akabatira kushaiwa kwangu nekwevaiva neni.
\v 35 Pazvinhu zvose ndakakuratidzai, kuti muchibata saizvozvi munofanira kubatsira vane utera, nekurangarira mashoko aIshe Jesu, kuti iye wakati: Kwakaropafadzwa kupa kupfuura kugamuchira.
\v 36 Zvino wakati ataura zvinhu izvi, akafugama, akanyengetera navo vose.
\v 37 Kukava nekuchema kwavo vose kukuru; vakawira pamutsipa waPauro vakamutsvoda,
\v 38 vachishungurudzika zvikuru neshoko raakataura, kuti havachazooni chiso chake. Zvino vakamuperekedza kuchikepe.

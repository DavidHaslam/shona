\c 20
\s Pauro unoendazve kunyika yeMakedhonia neGirisi
\p
\v 1 Mhirizhonga yakati yamira, Pauro akadanira \add kwaari\add* vadzidzi, aka\add va\add*mbundikira, ndokubuda kuti aende Makedhonia.
\v 2 Zvino wakati agura nemativi iwawo, avakurudzira zvikuru nemashoko mazhinji, akasvika Girisi.
\v 3 Akati agara mwedzi mitatu, zano raitwa nevaJudha pamusoro pake, ava kuda kuenda Siria nechikepe, akazvipira kudzokera nepaMakedhonia.
\v 4 Akaperekedzwa naSopatro weBheriya, neveTesaronika, Arisitako naSekundo, naGayo weDhebhe, naTimotio; uye Tikiko naTrofimo veAsia.
\v 5 Ivo vakatungamira vakatimirira paTroa.
\v 6 Asi isu takabva Firipi nechikepe mushure memazuva ezvingwa zvisina mbiriso; tikasvika kwavari paTroa mumazuva mashanu; patakagara mazuva manomwe.
\v 7 Zvino ne\add musi \add*wekutanga wevhiki, vadzidzi vaungana kumedura chingwa, Pauro akaparidza kwavari, akagadzirira kuenda chifume; akaredzva mharidzo kusvikira pakati peusiku.
\v 8 Kwakanga kune mwenje mizhinji muimba yokumusoro mavakanga vakaungana.
\v 9 Zvino pahwindo pakanga pagere rimwe jaya rainzi Yutiko, rikabatwa nehope kwazvo, zvino Pauro wakati achiramba achiparidza, iro rikakundwa nehope, rikawira pasi, kubva panhurikwa yechitatu, rikasimudzwa rafa.
\v 10 Ipapo Pauro akaburuka akawira pamusoro paro, aka\add ri\add*mbundikira akati: Musazvinetsa, nekuti mweya waro uri mariri.
\v 11 Zvino wakati akwirazve kumusoro, akamedura chingwa akadya, akataura nguva refu kusvikira kuchiedza, saizvozvo wakaenda.
\v 12 Vakauya nemukomana ari mupenyu, vakanyaradzwa zvisati zviri zvishoma.
\v 13 Asi isu takatungamira kuchikepe, tikaenda nechikepe Aso, takananga kukwidza Pauro ipapo, nekuti wakanga araira saizvozvo, iye achida kufamba netsoka.
\v 14 Zvino wakati asangana nesu paAso, tikamukwidza, tikandosvika Mitirene;
\v 15 tikabva ipapo nechikepe, fume tikasvika pakatarisana neKiyo; fume tikasvika paSamo; ndokugara paTrogiriamu chifume tikasvika Mireto.
\v 16 Nekuti Pauro wakanga akazvipira kupfuura Efeso nechikepe, nekuti wakanga asingadi kupedza nguva paAsia; nekuti waimhanya kuti kana zvichibvira ave paJerusarema nezuva rePendekosita.
\s Pauro unoraira vakuru veEfeso
\p
\v 17 Zvino ari paMireto akatumira Efeso akadana vatariri vekereke.
\v 18 Zvino vakati vasvika kwaari, akati kwavari: Munoziva kubva pazuva rekutanga randakasvika paAsia, mugariro wandakaita pakati penyu nguva dzose,
\v 19 ndichibatira Ishe nokuzvininipisa kose, nemisodzi mizhinji, nemiedzo yakandiwira nerangano dzakaipa dzevaJudha;
\v 20 kuti handina sei kuvanza zvingakubatsirai asi ndakakuratidzai nekukudzidzisai pachena dzimba nedzimba;
\v 21 ndichipupura kwazvo zvose kuvaJudha nekuvaGiriki, kutendeukira kuna Mwari, nerutendo kuna Ishe wedu Jesu Kristu.
\v 22 Zvino tarirai, ndinoenda Jerusarema ndakasungwa mumweya, ndisingazivi zvichandiwira ikoko,
\v 23 asi kuti Mweya Mutsvene unondipupurira kwazvo muguta rimwe nerimwe, kuti zvisungo nenhamo zvakandigarira.
\v 24 Asi handirangariri chinhu pane izvi, uye handiverengi kuti upenyu hwangu hunokosha kwandiri kuti ndipedze rwendo rwangu nemufaro nebasa randakagamuchira kuna Ishe Jesu \add ro\add*kupupura kwazvo evhangeri yenyasha dzaMwari.
\v 25 Zvino tarirai, ndinoziva kuti imwi mose vandakafamba pakati penyu ndichiparidza ushe hwaMwari, hamuchazooni chiso changuzve.
\v 26 Naizvozvo ndinokupupurirai nhasi kuti ndakachena paropa revanhu vose;
\v 27 nekuti handina kuvanza kukuparidzirai zano rose raMwari.
\v 28 Naizvozvo zvichenjererei imwi, neboka rose pamusoro paro Mweya Mutsene pawakakuitai vatariri, kuti mufudze kereke yaMwari, yaakatenga neropa rake.
\v 29 Nekuti ndinoziva izvi kuti kana ndaenda mapumhi anorura achapinda pakati penyu asingaregi boka.
\v 30 Uye pakati penyu pachamuka varume vachataura zvinhu zvinotsausa, kuti vakwezve vadzidzi vavatevere.
\v 31 Naizvozvo rindai, murangarire kuti munguva yemakore matatu handina kurega siku nesikati kuyambira umwe neumwe nemisodzi.
\v 32 Uye ikozvino hama ndinokukumikidzai kuna Ishe, nekushoko renyasha dzake, iro rinogona kukuvakai, nekukupai nhaka pakati pevakaitwa vatsvene vose.
\v 33 Handina kuchiva sirivheri kana ndarama kana nguvo yemunhu.
\v 34 Imwi mumene munoziva kuti maoko awa akabatira kushaiwa kwangu nokwavanhu vandaiva navo.
\v 35 Pazvinhu zvose ndakakuratidzai, kuti muchibata saizvozvi munofanira kubatsira vasina simba, nekurangarira mashoko aIshe Jesu, kuti iye wakati: Kwakaropafadzwa kupa kupfuura kugamuchira.
\v 36 Zvino wakati ataura saizvozvi, akafugama, akanyengetera navo vose.
\v 37 Vakachema zvikuru vose; vakawira pamutsipa waPauro vakamutsvoda,
\v 38 vachishungurudzika kwazvo neshoko raakataura, kuti havachazooni chiso chakezve. Ipapo vakamuperekedza kuchikepe.

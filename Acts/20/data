\c 20
\s Pauro unoendazve kunyika yeMakedhonia neGirisi
\p
\p
\v 1 Mhirizhonga yakati yamira, Pauro akadanira \add kwaari\add* vadzidzi, akavaraira, ndokuwoneka, akabva achida kuenda Makedhonia.
\v 2 Akagura namativi iwawo, akakurudzira vatendi namashoko mazhinji, ndokusvika Giriki.
\v 3 Akati agara mwedzi mitatu, rangano yakaipa ikaitwa navaJudha pamusoro pake, oda kuenda Siria nechikepe, akazvipira kudzokera napaMakedhonia.
\v 4 Akaperekedzwa naSopatro weBheriya, veTesaronika; naArisitako naSekundonaGayo weDhebhe, naTimotio; uye Tikiko naTrofimo veAsia.
\v 5 Ivo vakatungamira vakatimirira paTroa.
\v 6 Isu tikabva Firipi nechikepe mushure memazuva ezvingwa zvisinembiriso; tikasvika kwavari paTroa namazuva mashanu; paakagara, mazuva manomwe.
\v 7 Zvino nowekutanga wevhiki, vadzidzi vavungana kuti vamedure chingwa, Pauro akaparidza kwavari, agadzirira kuenda mangwana; akaramba achiparidza shoko kusvikira pakati povusiku.
\v 8 Kwakanga kunemwenje mizhinji muimba yokumusoro mavakanga vakavungana.
\v 9 Zvino pahwindi pakanga pagere rimwe jaya rainzi Yutiko, rikabatwa nehope kwazvo, zvino Pauro, wakati achingoramba achiparidza, iye akabatwa nehope, akawira pasi, achibva pamupanda wechitatu uchikwira kumusoro, akasimudzwa afa.
\v 10 Ipapo Pauro akaburuka, akazviwisira pamusoro pake, aka\add mu\add*fungatira, akati: Musazvinetsa bopoto, nokuti mweya wake uchiri maari.
\v 11 Zvino wakati akwirazve kumusoro, akamedura chingwa akadya, akataura navo nguva refu kusvikira kuchiedza, ndokuenda.
\v 12 Vakavuya nomukomana ari mupenyu, vakanyaradzwa kwazvo.
\v 13 Asi isu takatungamira kuchikepe, tikaenda nechikepe Aso, tichida kukwidza Pauro ipapo, nokuti wakanga araira saizvozvo, iye achida kufamba namakumbo.
\v 14 Takati tasongana naye paAso, tikamukwidza, tikandosvika Mitirene;
\v 15 tikabva ipapo nechikepe, fume tikasvika pakatarisana neKiyo; fume tikasvika napaSamo; ndokugara paTrogiriamu mangwanazve tikasvika Mireto.
\v 16 Nokuti Pauro wakanga akagadzirira kupfuvura Efeso nechikepe, nokuti wakanga asingadi kunonoka paAsia; nokuti wakanga achikurumidza kuti kana zvichibvira ave Jerusarema nezuva rePendekosita.
\s Pauro unoraira vakuru veEfeso
\p
\v 17 Zvino iye ari paMireto akatumira Efeso kundodana vakuru vekereke.
\v 18 Vakati vasvika kwaari, akati kwavari: Munoziva mugarire wangu pakati penyu nguva dzose, kubva pazuva rokutanga randakasvika naro paAsia,
\v 19 ndichibatira Ishe nokuzvininipisa kose, nemisodzi mizhinji, nemiedzo yakandiwira nerangano dzakaipa dzavaJudha;
\v 20 kuti handina kuzeza kukuparidzirai zvingakubatsirai nokukudzidzisai pachena, napadzimba nedzimba;
\v 21 ndichipupura kwazvo zvose kuvaJudha navaGiriki, kuti vatendevukire kunaMwari, nokutenda kunaShe wedu Jesu Kristu.
\v 22 Zvino tarirai, ndinoenda Jerusarema ndakasungwa pamweya ndisingazivi zvichandiwira ikoko;
\v 23 asi kuti Mweya Mutsvene unondipupurira kwazvo muguta rimwe nerimwe, kuti kusungwa nenhamo zvakandigarira.
\v 24 Asi hakuna chimwe chezvinhu izvi chinondidzosera shure uye handiverengi kuti upenyu hwangu hunokosha kwandiri kuti ndipedze rwendo rwangu nomufaro nebasa randakagamuchira kuna Ishe Jesu rokupupura kwazvo evhangeri yenyasha dzaMwari.
\v 25 Zvino tarirai, ndinoziva kuti imwi mose, vandakafamba pakati penyu, ndichiparidza vushe bwaMwari hamuchazovoni chiso changu.
\v 26 Naizvozvo ndinokupupurirai nhasi kuti ndakachena paropa ravanhu vose.
\v 27 Nokuti handina kutya kukuparidzirai kuda kose kwaMwari.
\v 28 Zvichenjererei imi, neboka rose ramakaitwa vatariri varo noMweya Mutsene, kuti mufudze kereke yaMwari, yaakatenga neropa rake.
\v 29 Ini ndinoziva kuti kana ndaenda mapere anoparadza achapinda pakati penyu, asingaregi boka.
\v 30 Vuye, napakati penyu pamene pachamuka varume, vachataura zvinopesanisa, kuti vatsause vadzidzi vavatevere.
\v 31 Naizvozvo rindai, murangarire kuti makore matatu handina kurega vusiku namasikati kuraira mumwe nomumwe nemisodzi.
\v 32 Zvino hama dzangu ndinokuisai kunaShe, neshoko renyasha dzake, iye unesimba rokukuvakisai, nokukupai nhaka pakati pavakaitwa vatsvene vose.
\v 33 Handina kuchochora sirivheri, kana ndarama, kana nguvo dzomunhu mumwe.
\v 34 Hongu munoziva imwi mumene, kuti mavoko awa akabatira kushaiwa kwangu nokwavanhu vandaiva navo.
\v 35 Pazvinhu zvose ndakakuratidzai, kuti muchibata muchidai, munofanira kubatsira vasinesimba, nokurangarira mashoko aShe Jesu, sezvaakataura amene achiti: Kupa kuna maropafadzo kupfuvura kugamuchira.
\v 36 Wakati ataura izvozvo, akafugama, akanyengetera navo vose.
\v 37 Vakachema zvikuru vose; vakawira pamutsipa waPauro, vakawonekana naye nokumusveta,
\v 38 vaneshungu kwazvo neshoko raakataura rokuti havachazovoni chiso chake. Ipapo vakamuperekedza kuchikepe.

\c 11
\s Peturo unozvidavirira paJerusarema
\p
\v 1 Zvino vaapositora nehama vaiva paJudhiya vakanzwa kuti vahedheni vakagamuchiravo shoko raMwari
\v 2 Zvino Peturo wakati akwira Jerusarema, avo vokudzingiswa vakaita nharo naye,
\v 3 vachiti: Iwe wakapinda kuvarume vasina kudzingiswa, ukadya navo.
\v 4 Peturo akatanga kuvarondedzera zvichitevedzana achiti:
\v 5 Ndakanga ndiri muguta reJopa ndichinyengetera, zvino muchiyeverwa, ndakaona chiratidzo, mumwe mudziyo wakaburuka, unenge mucheka mukuru unoburuswa kudenga nemiromo mina, ukasvika kwandiri;
\v 6 wandakati ndichitarisisa nokucherekedza, ndikavona mhuka dzenyika dzinamakumbo mana nezvikara zvesango nezvinokambaira neshiri dzedenga.
\v 7 Ndikanzwa inzwi richiti kwandiri: Simuka, Peturo, baya udye.
\v 8 Asi ndakati: Kwete izvo Ishe, nokuti hakuna chisakanaka kana chinetsvina chakatongopinda mumuromo mangu chero nguva.
\v 9 Asi inzwi rakandipindura rwechipiri, richibva kudenga, \add richiti\add*: Chakanatswa naMwari, iwe usati chakasviba.
\v 10 Izvozvi zvakaitwa katatu, zvose zvikakwidzwazve kumusoro kudenga.
\v 11 Ipapo tarira pakarepo varume vatatu vakanga vamire pamberi pemba yandakanga ndiri vatumwa kwandiri kubva Kesariya.
\v 12 Ipapo Mweya ukati kwandiri ndiende navo ndisingakahadziki chinhu; nehama idzi nhanhatuvo dzikandiperekedza, tikapinda mumba momurume \add uyu\add*.
\v 13 Iye akatipira kuti wakavona sei mutumwa amire mumba make, achiti kwaari: Tumira varume Jopa, udane Simoni, unonzi Peturo,
\v 14 uchakuvudza mashoko auchaponeswa nawo iwe nemhuri yako yose.
\v 15 Zvino ndakati ndichatanga kutaura, Mweya Mutsvene akaburukira pamusoro pavo, sa\add pamusoro\add* peduvo pakutanga.
\v 16 Ipapo ini ndikarangarira shoko raShe, kuti wakataura sei \add achiti\add*: Johwani zvirokwazvo wakabhabhatidza nemvura, asi imwi muchabhabhatidzwa noMweya Mutsvene.
\v 17 Naizvozvo kana Mwari akavapa chipo chakafanana ne\add chaakatipa\add* isu, takatenda kunaShe Jesu Kristu, ini ndaigova aniko waigona kudzivisa Mwari?
\v 18 Zvino vakati vanzwa zvinhu izvozvi vakanyarara, vakakudza Mwari vachiti: Zvirokwazvo Mwari wakapavo vahedheni kutendevukira kuvupenyu.
\s Bharnabasi naSauro vanoparidza paAndiyokiya
\p
\v 19 Zvino avo vakapararira nokutambudzwa kwakamuka pamusoro paSitefano, vakaenda kusvikira paFenikia neSaipuresi, neAndiokia, vasingatauri shoko kumunhu asi kuvaJudha bedzi.
\v 20 Zvino kwaiva navamwe vavo, varume veSaipuresi neSairini ivo vakati vasvika Andiyokiya, vakataura kuvaGiriki, vachiparidza mashoko akanaka \add a\add*Ishe Jesu.
\v 21 Neruvoko rwaShe rwaiva navo, vazhinjivo vakatenda vakatendevukira kunaShe.
\v 22 Rungano rukanzwikwa munzveve dzekereke yaiva paJerusarema, vakatuma Bhanabhasi kuti afambe andosvika Andiyokiya.
\v 23 Iye wakati asvika, akavona nyasha dzaMwari, akafara; akavakurudzira vose kuti vanamatire Ishe nomoyo wakasimba;
\v 24 nokuti waiva murume wakanaka, azere noMweya Mutsvene nokutenda; chaunga chikuru chikawedzerwa kunaShe.
\v 25 Ipapo Bhanabhasi akabuda akaenda Taso kundotsvaka Sauro.
\v 26 Zvino wakati amuwana, akavuya naye Andiyokiya. Zvikaitika kuti gore rose vakavungana nekereke, vakadzidzisa chaunga chikuru; vadzidzi vakatanga kunzi Vakristu paAndiokia .
\v 27 Namazuva iwayo vaporofita vakasvika vachibva Jerusarema vachienda Andiyokiya.
\v 28 Zvino kwakasimuka mumwe wavo wainzi Agabho, ndokuvazivisa noMweya kuti nzara huru ichavapo panyika yose; yakaitikazve panguva yaKiraudhio.
\v 29 Ipapo vadzidzi vakazvipira kuti mumwe nomumwe paaigona napo atume zvingabatsira hama dzigere Judhiya.
\v 30 Vakaitavo kudaro, vakazvitumira kuvatariri noruoko rwaBhanabhasi naSauro.

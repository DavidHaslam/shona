\c 11
\s Peturo unozvidavirira paJerusarema
\p
\v 1 Zvino vapositora nehama, vaiva paJudhiya, vakanzwa kuti vahedhenivo vakagamuchiravo shoko raMwari
\v 2 Zvino Peturo wakati akwira Jerusarema, avo vokudzingiswa vakaita nharo naye,
\v 3 vachiti: Wakapinda iwe kuvarume vasina kudzingiswa, ukadya navo.
\v 4 Peturo akatanga kuvarondedzera zvichitevedzana achiti:
\v 5 Ndakanga ndiri muguta reJopa ndichinyengetera, ndikabatwa nechiyeverwa, ndikavona chiratidzo, mumwe mudziyo wakaburuka, unenge mucheka mukuru unoburuswa kudenga nemiromo mina, ukasvika kwandiri;
\v 6 wandakati ndichitarisisa nokucherekedza, ndikavona mhuka dzenyika dzinamakumbo mana nezvikara zvesango nezvinokambaira neshiri dzedenga.
\v 7 Ndikanzwa inzwi richiti kwandiri: Simuka, Peturo, baya udye.
\v 8 Asi ndakati: Kwete Ishe, nokuti hakuna chisakanaka kana chinetsvina chakatongopinda mumuromo mangu chero nguva.
\v 9 Asi inzwi rakandipindura rwechipiri, richibva kudenga, \add richiti\add*: Chakanatswa naMwari, iwe usati chakasviba.
\v 10 Izvozvi zvakaitwa katatu, zvose zvikakwidzwazve kumusoro kudenga.
\v 11 Ipapo tarira pakarepo varume vatatu vakanga vamire pamberi pemba yandakanga ndiri vatumwa kwandiri kubva Kesariya.
\v 12 Ipapo Mweya ukati kwandiri ndiende navo ndisingakahadziki; nehama idzi nhanhatuvo dzikandiperekedza, tikapinda mumba momurume uyu.
\v 13 Iye akatipira kuti wakavona sei mutumwa amire mumba make, achiti kwaari: Tumira varume Jopa, udane Simoni, unonzi Peturo,
\v 14 uchakuvudza mashoko auchaponeswa nawo, iwe nemhuri yako yose.
\v 15 Zvino ndakati ndichatanga kutaura, Mweya Mutsvene akaburukira pamusoro pavo, sa\add pamusoro\add* peduvo pakutanga.
\v 16 Ini ndikarangarira shoko raShe kuti wakataura sei achiti: Johwani zvirokwazvo wakabhabhatidza nemvura, asi imwi muchabhabhatidzwa noMweya Mutsvene.
\v 17 Naizvozvo kana Mwari akavapa chipo icho chaakatipa isu, takatenda kunaShe Jesu Kristu, ini ndaigova aniko, waigona kudzivisa Mwari?
\v 18 Zvino vakati vanzwa zvinhu izvozvi, vakanyarara, vakakudza Mwari vachiti: Zvirokwazvo, Mwari wakapa vahedhenivo kutendevuka kuvupenyu.
\s Bharnabasi naSauro vanoparidza paAndiyokiya
\p
\v 19 Zvino avo vakaparadzirwa nokutambudzwa kwakamuka pamusoro paSitefano, vakaenda kusvikira paFenikia neKupuro, neAndiokia, vasingatauri shoko kumunhu, asi kunavaJudha bedzi.
\v 20 Zvino Kwaiva navamwe kwaari, varume veKupro neKurini ivo vakati vasvika Andiyokiya, vakataura kuvaGirikivo, vachiparidza Ishe Jesu.
\v 21 Neruvoko rwaShe rwaiva navo, vazhinjivo vakatenda vakatendevukira kunaShe.
\v 22 Rondedzero ikasvika munzveve dzekereke paJerusarema, vakatuma Bhanabhasi kuti afambe andosvika Andiyokiya.
\v 23 Iye wakati asvika, avona nyasha dzaMwari, akafara; akavakurudzira vose kuti vanamatire Ishe nomoyo wakasimba;
\v 24 nokuti waiva murume wakanaka, azere noMweya Mutsvene nokutenda; vazhinji-zhinji vakawedzerwa kunaShe.
\v 25 Ipapo Bhanabhasi akabuda akaenda Taso achindotsvaka Sauro.
\v 26 Zvino wakati amuwana, akavuya naye Andiyokiya. Zvikaitika kuti vakavungana nekereke gore rose, vakadzidzisa chaunga kuti; paAndiokia vadzidzi vakatanga kunzi Vakristu.
\v 27 Namazuva iwayo vaporofita vakaburuka vachibva Jerusarema, vakaenda Andiyokiya.
\v 28 Mumwe wavo wainzi Agabho, akasimuka, ndokuvazivisa noMweya kuti nzara huru ichavapo panyika yose; iyo ikasvika panguva yaKiraudhio.
\v 29 Ipapo vadzidzi vakatenderana, kuti mumwe nomumwe paaigona napo atume zvingabatsira hama dzigere Judhiya.
\v 30 Vakaitavo kudaro, vakazvitumira kuvakuru noruoko rwaBhanabhasi naSauro kuvakuru.

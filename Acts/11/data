\c 11
\s Peturo unozvidavirira paJerusarema
\p
\v 1 Zvino vapositora nehama, vaiva paJudhiya, vakanzwa kuti vahedhenivo vakagamuchiravo shoko raMwari
\v 2 Zvino Peturo wakati akwira Jerusarema,vatendi vokudzingiswa vakaita nharo naye,
\v 3 vachiti: Wakapinda iwe kuvarume vasina kudzingiswa, ukadya navo.
\v 4 Peturo akatanga kuvarondedzera zvichitevedzana, achiti:
\v 5 Ndakanga ndiri muguta reJopa ndichinyengetera, ndikabatwa nomweya, ndikavona chiratidzo, mumwe mudziyo wakaburuka, unenge mucheka mukuru unoburuswa kudenga nemiromo mina, ukasvika kwandiri;
\v 6 ndakati ndachitarisisa, nokucherekedza, ndikavona mhuka dzenyika dzinamakumbo mana zvikara, zvenyika nezvinokambaira, neshiri dzedenga,
\v 7 ndikanzwa inzwi richiti kwandiri: Simuka Peturo, baya, udye.
\v 8 Asi ndakati: Kwete Ishe, nokuti hakuna chero nguva mumuromo mangu kumbopinda chinhu chisakanaka, chinetsvina.
\v 9 Asi inzwi rakandipindura rwechipiri, richibva kudenga, richiti: Chakanatswa naMwari, iwe usati chakasviba.
\v 10 Izvozvi zvakaitwa katatu, zvose zvikakwidzwazve kudenga.
\v 11 Ipapo tarira pakarepo varume vatatu vakanga vamire mandakanga ndiri vatumirwa kubva Kesaria.
\v 12 Ipapo ndikakokerwa noMweya, kuenda navo ndisingakahadziki. Pamusoro pazvo, hama idzi nhanhatuvo dzakandiperekedza, tikapinda mumba momurume uyu.
\v 13 Iye akatipira kuti wakavona sei mutumwa amire mumba make, achiti kwaari: Tumira varume Jopa, udane Simoni, unonzi Peturo,
\v 14 uchakuvudza mashoko auchaponeswa nawo, iwe nemhuri yako yose.
\v 15 Zvino ndakati ndichatanga kutaura, Mweya Mutsvene akaburukira pamusoro pavo, sa\add pamusoro\add* peduvo pakutanga.
\v 16 Ini ndikarangarira shoko raShe kuti wakataura, rokuti: Johwani wakabhabhatidza nemvura, asi imwi muchabhabhatidzwa noMweya Mutsvene.
\v 17 Zvino kana Mwari akavapa chipo icho chaakatipa isu, pakutenda kwedu kunaShe Jesu Kristu, ini ndaigova ani, waigona kudzivisa Mwari?
\v 18 Zvino vakati vanzwa izvozvo, vakanyarara, vakakudza Mwari vachiti: Zvirokwazvo, Mwari wakapa vahedhenivo kutendevuka kovupenyu.
\s Bharnabasi naSauro vanoparidza paAntiokia.
\p
\v 19 Zvino avo vakaparadzirwa nokutambudzika kwakamuka pamusoro paSitefano, vakaenda kusvikira paFenikia neKupuro, neAndiokia, vasingatauri shoko kumunhu, asi kunavaJudha bedzi.
\v 20 Zvino pakati pavo paiva navamwe varume veKupro neKurini ivo vakati vasvika Antiokia, vakataura kuvaGirikivo, vachiparidza Ishe Jesu.
\v 21 Ruvoko rwaShe rukava navo, vazhinji vakatenda, vakatendevukira kunaShe.
\v 22 Mashoko avo akanzwika nekereke paJerusarema, vakatuma Bharnabhasi kuti aende Antiokia.
\v 23 Iye wakati asvika, avona nyasha dzaMwari, akafara; akaraira vose kuti vanamatire Ishe nomoyo wakasimba;
\v 24 nokuti waiva murume wakanaka, uzere noMweya Mutsvene nokutenda; vazhinji-zhinji vakawedzerwa kunaShe.
\v 25 Iye akaenda Taso achindotsvaka Sauro.
\v 26 Zvino wakati amuwana, akavuya naye Antiokia. Ipapo vakavungana nekereke gore rose, vakadzidzisa vanhu vazhinji-zhinji; paAndiokia vadzidzi vakatanga kunzi Vakristu.
\v 27 Namazuva iwayo vaporofita vakaburuka vachibva Jerusarema, vakaenda Antiokia.
\v 28 Mumwe wavo wainzi Agabho, akasimuka, ndokuvazivisa noMweya kuti nzara huru ichavapo panyika yose; iyo ikasvika panguva yaKiraudhio.
\v 29 Ipapo vadzidzi vakatenderana, kuti mumwe nomumwe paaigona napo atume zvingabatsira hama dzigere Judhiya.
\v 30 Vakaita kudaro, vakazvitumira naBharnabhasi naSauro kuvakuru.

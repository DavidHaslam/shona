\c 5
\s Ananiasi naSafira
\p
\v 1 Asi mumwe murume, wainzi Ananiasi, naSafira mukadzi wake wakatengesa fuma yake,
\v 2 akasara nechimwe chikamu \add che\add*zvemutengo, mukadzi wake achizvizivavo, akavuya nechimwe chikamu chemugove, ndokuisa patsoka dzavapositora.
\v 3 Asi Peturo akati: Ananiasi, Satani wazadzireiko moyo wako, kuti ureve nhema kuMweya Mutsvene, nokuzvikamurira zvomutengo womunda?
\v 4 Iwo uchiripo wakanga usi wako here? Watengeswa, wakanga usi musimba rako here? Nemhaka yeiko waisa mumoyo mako chinhu ichi? Hauna kureva nhema kuvanhu, asi kunaMwari.
\v 5 Ananiasi achinzwa mashoko iwayo, akawira pasi, akabudisa mweya; kutya kukuru kukawira vose vakazvinzwa.
\v 6 Majaya akasimuka akamuputira ndokutakurira kunze ndokuviga.
\v 7 Nguva dzinege senhatu dzakati dzapfuvura, mukadzi wake asingazivi zvaitika akapinda.
\v 8 Peturo akamupindura \add akati\add*: Ndivudze kana matengesa munda nemari yakadai? Iye akati: Hongu, neyakadai.
\v 9 Peturo akati kwaari: Maita seiko zvamatenderana kuidza Mweya waShe? Tarira, tsoka dzavaviga murume wako, pamukova, vachakutakurira kunze.
\v 10 Ipapo akawira pasi pakarepo patsoka dzake, akabudisa mweya; majaya akapinda akamuwana afa, ndokumutakurira kunze, ndokumuviga padivi pemurume wake.
\v 11 Kutya kukuru kukawira kereke yose nouwandu hwavose vakanzwa zvinhu izvi.
\v 12 Uye namaoko avapositora kwakaitwa zviratidzo nezvinoshamisa zvizhinji pakati pavanhu; uye vose vaiva nomoyo mumwe mubiravira raSoromoni.
\v 13 Asi pakati pavamwe kwakanga kusinomunhu wakatsunga kuzvisanganisa kwavari; asi vanhu vaivakudza zvikuru.
\v 14 Vakaramba vachiwedzerwa kunaIshe zvaunga zviviri vakadzi navarume, varume navakadzi, vairamba vachiwedzerwa kunaShe.
\v 15 Kusvikira vatakurira varwere munzira dzomumusha, vakaradzika pamibhedha napanhovo, kuti mumvuri waPeturo achipfuura ufukidze umwe wavo.
\v 16 Ipapo kwakauyawo chaunga chemaguta akapoteredza Jerusarema, vachivuya navarwere, navaitambudzwa nemweya yetsvina, vakaporeswa vose.
\s vapositora vanobudiswa mutirongo
\p
\v 17 Zvino muprista mukuru akasimuka, navose vaiva naye vaiva vechikamu chevaSajusi, vakazara negodo;
\v 18 vakabata vapositora vakavaisa mutirongo maipinzwa vanhu vose vose.
\v 19 Asi mutumwa waShe usiku wakazarura mikova yetirongo akavabudisa akati:
\v 20 Endai, mumire muchitaura mutembere kuvanhu mashoko ose ovupenyu ubwu.
\v 21 Vakati vachinzwa, vakapinda mutembere mashambanzou vakadzidzisa. Asi muprista mukuru akasvika navaiva naye, vakakokera dare nevungano yose yamakurukota avana vaIsraeri; vakatumira \add vanhu\add* kutirongo kuti vavuye navo.
\v 22 Asi varanda vakati vachisvika, vakawana vasimo mutirongo; vakadzoka, vakavapira,
\v 23 vachiti: Tirongo zvirokwazvo takaiwana yakazarirwa nekuchengetedzwa kose, navarindi vamire panze pamikova; asi tati tichizarura, tikasawana munhu mukati.
\v 24 Zvino Muprista nomukuru wetembere navaprista vakuru vakati vachinzwa mashoko iwayo, vakakahadzika pamusoro pazvo, vasingazivi kuti zvichazovei.
\v 25 Ipapo mumwe akasvika akavavudza achiti: Tarirai, varume vamakaisa mutirongo, vamire mutembere, vachidzidzisa vanhu.
\v 26 Zvino mutungamiriri wavarwi, navatariri, vakaenda, vakavuya navo, vasingaiti nesimba, nokuti vakanga vachitya vanhu kuti zvimwe vangatakwa namabwe.
\v 27 Vakati vauya navo vakavaisa kumakurukota. Muprista mukuru akavabvunza
\v 28 achiti: Ko hatina kukurairisai kuti musadzidzisa nezita iri here? Zvino tarirai, mazadza Jerusarema nedzidziso yenyu, muchida kuti ropa romunhu uyu rivuye pamusoro pedu.
\v 29 Zvino Peturo navapositora vakapindura vakati: Tinofanira kuteerera Mwari panokuteerera vanhu.
\v 30 Mwari wamadzibaba edu wakamutsa Jesu, iye wamakavuraya imwi muchimuturika pamuti,
\v 31 iye Mwari wakamusimudza noruvoko rwake rworudyi, \add ave\add* Mutungamiriri noMuponesi, kuti ape vaIsraeri kutendevuka nekangamwiro yezvivi.
\v 32 Isu tiri zvapupu zvamashoko iwawa; noMweya Mutsvenevo, Mwari waakapa ivo vanomuteerera.
\v 33 Zvino ivo vakati vanzwa vakashatirwa kwazvo, vakarangana kuvavuraya.
\v 34 Ipapo kukasimuka padare mumwe muFarisi, \add wainzi\add* Gamarieri nezita, mudzidzisi womurairo, waikudzwa navanhu vose, akaraira kuti vapositora vabudiswe chinguva chiduku;
\v 35 akati kwavari: Varume vaIsraeri, zvichenjererei maererano nezvamunoda kuitira vanhu ava.
\v 36 Nokuti mberi kwemazuva awa kwakambomuka Tudasi, achizvikudza \add kuti\add* munhu, vanhu vanenge mazana mana vakazvisanganisa naye; iye akavurawa, navose vaimuteerera nouwandu hwavo vakaparadzirwa, nokuparadzwa.
\v 37 Shure komunhu uyu kukamuka Judhasi weGariri, pamazuva okuverengwa, akatsausa vanhu kuti vamutevere; iye akaparara, navose vakamuteerera nouwandu hwavo, vakaparadzirwa.
\v 38 Zvino ndinoti kwamuri: Sudurukai kuvanhu ava, muvasiye vakadaro, nokuti kana zano iri nebasa iri zviri zvavanhu, zvichaparadzwa.
\v 39 Asi kana zviri zvaMwari, hamungagoni kuzviparadza; kuti zvimwe muwanikwe muchirwa naMwari.
\v 40 Vakamuteerera; ipapo vakati vadana vapositora vakarova, vakavaraira kuti varege kutaura nezita raJesu; vakavaregedza.
\v 41 Ipapo vakabva pazviso zvamakurukota, vachifara, kuti vakafanirwa kunyadziswa nokuda kwezita rake.
\v 42 Uye mazuva ose havana kurega kudzidzisa, nokuparidza zvaKristu Jesu, mutembere kana kudzimba dzavo.

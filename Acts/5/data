\c 5
\s Ananiasi naSafira
\p
\v 1 Asi mumwe murume wainzi Ananiasi, naSafira mukadzi wake, wakatengesa fuma,
\v 2 akasara ne\add chimwe chikamu\add* \add che\add*zvemutengo, mukadzi wake achizivawo, akauya nechimwe chikamu chemugove, ndokuisa patsoka dzavaapositori.
\v 3 Asi Peturo wakati: Ananiasi, Satani wazadzireiko moyo wako kuti ureve nhema kuMweya Mutsvene, nokuzvikamurira zvomutengo womunda?
\v 4 Iwo uchiripo wakanga usi wako here? Watengeswa, wakanga usi musimba rako here? Nemhaka yeiko waisa mumoyo mako chinhu ichi? Hauna kureva nhema kuvanhu, asi kunaMwari.
\v 5 Ananiasi achinzwa mashoko iwayo, akawira pasi, akabudisa mweya; kutya kukuru kukawira vose vakanzwa zvinhu izvi.
\v 6 Majaya akasimuka akamuputira ndokutakurira kunze ndokuviga.
\p
\v 7 Nguva dzinege senhatu dzakati dzapfuura, mukadzi wake asingazivi zvaitika akapinda.
\v 8 Peturo akamupindura \add akati\add*: Ndiudze kana matengesa munda nemari yakadai? Iye akati: Hongu, neyakadai.
\v 9 Peturo akati kwaari: Maita seiko zvamatenderana kuidza Mweya waShe? Tarira, tsoka dzavaviga murume wako pamukova, vachakutakurira kunze.
\v 10 Ipapo akawira pasi pakarepo patsoka dzake, akabudisa mweya; majaya akapinda akamuwana afa, ndokumutakurira kunze, ndokumuviga padivi pemurume wake.
\v 11 Kutya kukuru kukawira kereke yose napamusoro pavose vakanzwa zvinhu izvi.
\p
\v 12 Uye namaoko avaapositori kwakaitwa zviratidzo nezvinoshamisa zvizhinji pakati pavanhu; uye vose vaiva nomoyo mumwe mubiravira raSoromoni.
\v 13 Asi pakati pavamwe kwakanga kusinomunhu wakatsunga kuzvisanganisa kwavari; asi vanhu vaivakudza.
\v 14 Vakaramba vachiwedzerwa kunaIshe zvaunga zvose zvavakadzi navarume.
\v 15 Kusvikira vatakurira varwere munzira dzomumusha, vakaradzika pamibhedha napanhovo, kuti zvimwe mumvuri waPeturo achipfuura ufukidze vamwe vavo.
\v 16 Ipapo kwakauyawo chaunga chemaguta akapoteredza Jerusarema, vachiuya navarwere, navaitambudzwa nemweya yetsvina, vakaporeswa vose.
\s Vaapositori vanobudiswa mutirongo
\p
\v 17 Zvino mupristi mukuru akasimuka, navose vaiva naye vaiva vechikamu chevaSadhusi, vakazara negodo;
\v 18 vakabata vaapositori vakavaisa mutirongo maipinzwa vanhu vose vose.
\v 19 Asi mutumwa waShe usiku wakazarura mikova yetirongo akavabudisa akati:
\v 20 Endai, mumire muchitaura mutembere kuvanhu mashoko ose oupenyu uhwu.
\v 21 Vakati vanzwa, vakapinda mutembere mashambanzou vakadzidzisa. Asi mupristi mukuru akasvika navaiva naye, vakakokera dare pamwechete neungano yose yamakurukota avana vaIsraeri; vakatumira \add vanhu\add* kutirongo kuti vauye navo.
\v 22 Asi varanda vakati vachisvika, vakawana vasimo mutirongo; vakadzoka, vakapira
\v 23 vachiti: Tirongo zvirokwazvo takariwana rakazarirwa nekuchengetedzwa kose, navarindi vamire panze pamberi pemikova; asi tati tichizarura, tikasawana munhu mukati.
\v 24 Zvino Mupristi nomukuru wetembere navapristi vakuru vakati vachinzwa mashoko iwayo, vakakahadzika pamusoro pazvo, vasingazivi kuti zvichazovei.
\v 25 Ipapo mumwe akasvika akavaudza achiti: Tarirai, varume vamakaisa mutirongo vamire mutembere vachidzidzisa vanhu.
\v 26 Zvino mutungamiriri wamauto navatariri vakaenda, vakauya navo vasingaiti nesimba, nokuti vakanga vachitya vanhu kuti zvimwe vangadai vakatakwa namabwe.
\p
\v 27 Vakati vauya navo vakavaisa kumakurukota. Mupristi mukuru akavabvunza
\v 28 achiti: Ko hatina kukurairisai kuti musadzidzisa nezita iri here? Zvino tarirai, mazadza Jerusarema nedzidziso yenyu, muchida kuuyisira ropa romunhu uyu pamusoro pedu.
\v 29 Zvino Peturo navaapositori vakapindura vakati: Tinofanira kuteerera Mwari panokuteerera vanhu.
\v 30 Mwari wamadzibaba edu wakamutsa Jesu, iye wamakaponda imwi muchimuturika pamuti,
\v 31 iye Mwari wakamusimudza noruoko rwake rworudyi, \add ave\add* Mutungamiriri noMuponesi, kuti ape Israeri kutendeuka nekangamwiro yezvivi.
\v 32 Uye isu tiri zvapupu zvake zvezvinhu izvozvi; noMweya Mutsvenewo, Mwari waakapa ivo vanomuteerera.
\p
\v 33 Zvino ivo vakati vanzwa vakashatirwa kwazvo, vakarangana kuvaponda.
\v 34 Ipapo kukasimuka mumwe padare muFarisi \add wainzi\add* Gamarieri nezita, mudzidzisi womurairo, waikudzwa navanhu vose, akaraira kuti vaapositori vabudiswe chinguva chiduku;
\v 35 akati kwavari: Varume vaIsraeri, zvichenjererei maererano nevanhu ava, zvamoda kuita.
\v 36 Nokuti mberi kwemazuva awa kwakambomuka Tudasi, \add achizvikudza\add* achizviti iye pachake munhu, vanhu vanenge mazana mana vakazvisanganisa naye; iye akaurawa, navose vaimuteerera nouwandu hwavo vakaparadzirwa, zvikashaya basa.
\v 37 Shure komunhu uyu kukamuka Judhasi weGarirea, pamazuva okuverengwa, akakwevera vazhinji kwaari; iyevo akaparara, navose vakamuteerera nouwandu hwavo vakaparadzirwa.
\v 38 Zvino ndinoti kwamuri: Sudurukai kuvanhu ava, muvasiye vakadaro, nokuti kana zano iri kana basa iri riri ravanhu, richaparadzwa.
\v 39 Asi kana zviri zvaMwari, hamungagoni kuzvikunda; kuti zvimwe muwanikwe muchirwa naMwari.
\v 40 Vakamuteerera; ipapo vakati vadana vaapositori vaka\add va\add*rova, vakavaraira kuti varege kutaura muzita raJesu, vakavaregedza.
\v 41 Ipapo vakabva pazviso zvedare, vachifara, kuti vakafanira kutambudzika nokuda kwezita rake.
\v 42 Uye mazuva ose mutembere napaimba imwe neimwe havana kumira kudzidzisa nokuparidza zvaKristu Jesu.

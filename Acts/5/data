\c 5
\s Ananiasi naSafira
\p
\v 1 Asi umwe murume wainzi Ananiasi, naSafira mukadzi wake, wakatengesa chavaiva nacho,
\v 2 aka\add zvi\add*chengetera \add chikamu\add* chemutengo, mukadzi wake achizivawo, akauya nechimwe chikamu chemugove, ndokuisa patsoka dzevaapositori.
\v 3 Asi Petro wakati: Ananiasi, Satani wazadzirei moyo wako, kuti ureve nhema kuMweya Mutsvene, nekuzvichengetera chikamu chemutengo wemunda?
\v 4 Uchiripo wakange usi wako here? Watengeswa wakange usi musimba rako here? Sei waisa mumoyo mako chinhu ichi? Hauna kureva nhema kuvanhu, asi kuna Mwari.
\v 5 Ananiasi achinzwa mashoko awa, akawira pasi, akapera; kutya kukuru ndokuwira vose vakanzwa zvinhu izvi.
\v 6 Nemajaya akasimuka akamuputira ndokutakurira kunze ndokuviga.
\p
\v 7 Maawa anege matatu akati apfuura, mukadzi wake asingazivi zvaitika akapinda.
\v 8 Petro ndokumupindura \add akati\add*: Ndiudze kana matengesa munda nemari yakadai? Ndokuti: Hongu, neyakadai.
\v 9 Petro ndokuti kwaari: Sei matenderana kuidza Mweya waIshe? Tarira, tsoka dzevaviga murume wako pamukova, newe vachakutakurira kunze.
\v 10 Ipapo akawira pasi pakarepo patsoka dzake, akapera; majaya ndokupinda akamuwana afa, ndokumutakurira kunze, ndokumuviga padivi pemurume wake.
\v 11 Kutya kukuru ndokuwira kereke yose nepamusoro pevose vakanzwa zvinhu izvi.
\p
\v 12 Uye nemaoko evaapositori kwakaitwa zviratidzo nezvinoshamisa zvizhinji pakati pevanhu; uye vose vaiva nemoyo umwe muberere raSoromoni.
\v 13 Asi pakati pevamwe kwakange kusina munhu wakatsunga kuzvisanganisa kwavari; asi vanhu vaivakudza.
\v 14 Uye vatendi vakaramba vachiwedzerwa kuna Ishe zvaunga zvose zvevakadzi nevarume.
\v 15 Kusvikira vatakurira kunze varwere munzira dzemuguta, vakaradzika pamibhedha nepanhovo, kuti zvimwe mumvuri waPetro achipfuura udzikatire vamwe vavo.
\v 16 Kwakauyawo chaunga kubva kumaguta akapoteredza Jerusarema, vachiuisa varwere, nevaitambudzwa nemweya yetsvina, vakaporeswa vose.
\s Vaapositori vanobudiswa mutirongo
\p
\v 17 Zvino mupristi mukuru akasimuka, nevose vaiva naye vaiva vechikamu chevaSadhusi, vakazara negodo,
\v 18 vakabata vaapositori vakavaisa mutirongo maipinzwa vanhu vose vose.
\v 19 Asi mutumwa waIshe usiku wakazarura mikova yetirongo akavabudisa akati:
\v 20 Endai, mumire muchitaura mutembere kuvanhu mashoko ose oupenyu uhwu.
\v 21 Vakati vanzwa, vakapinda mutembere mangwanani-ngwanani vakadzidzisa. Asi mupristi mukuru akasvika nevaiva naye, vakakokera dare remakurukota pamwe neungano yose yedare remakurukota evana vaIsraeri; vakatumira \add vanhu\add* kutirongo kuti vauiswe.
\v 22 Asi varanda vakati vachisvika, vakasavawana mutirongo; vakadzoka vakapira,
\v 23 vachiti: Tirongo zvirokwazvo takariwana rakavharwa nekuchengetedzwa kose, nevarindi vamire panze pamberi pemikova; asi tati tichizarura, tikasawana munhu mukati.
\v 24 Zvino Mupristi nemutungamiriri wetembere nevapristi vakuru vakati vachinzwa mashoko iwayo, vakakahadzika pamusoro pazvo, vasingazivi kuti zvichazovei.
\v 25 Ipapo umwe akasvika akavaudza achiti: Tarirai, varume vamakaisa mutirongo vamire mutembere vachidzidzisa vanhu.
\v 26 Zvino mutungamiriri wemauto nevatariri vakaenda, vakauya navo vasingaiti nesimba, nekuti vakange vachitya vanhu kuti zvimwe vangatakwa nemabwe.
\p
\v 27 Vakati vavauisa vakavamisa pamberi pedare remakurukota. Mupristi mukuru akavabvunza
\v 28 achiti: Hatina kukurairisai kuti musadzidzisa nezita iri here? Zvino tarirai, mazadza Jerusarema nedzidziso yenyu, makananga kuuisa ropa remunhu uyu pamusoro pedu.
\v 29 Zvino Petro nevaapositori vakapindura vakati: Tinofanira kuteerera Mwari pane kuteerera vanhu.
\v 30 Mwari wemadzibaba edu wakamutsa Jesu, iye wamakaponda imwi, mukaremberedza pamuti.
\v 31 Iye Mwari wakamusimudza neruoko rwake rwerudyi, \add ave\add* Mutungamiriri neMuponesi, kupa Israeri kutendeuka nekangamwiro yezvivi.
\v 32 Uye isu tiri zvapupu zvake zvezvinhu izvi; neMweya Mutsvenewo, Mwari waakapa ivo vanomuteerera.
\p
\v 33 Zvino ivo vakati vanzwa vakashatirwa kwazvo, vakarangana kuvaponda.
\v 34 Ipapo kukasimuka umwe padare remakurukota, muFarisi wainzi Gamarieri, mudzidzisi wemurairo, waikudzwa nevanhu vose, akaraira kuti vaapositori vabudiswe chinguva chiduku.
\v 35 Akati kwavari: Varume vaIsraeri, zvichenjererei maererano nevanhu ava, zvamoda kuita.
\v 36 Nekuti mberi kwemazuva awa kwakamuka Tudasi, achizviita munhu pachake, vanhu vanenge mazana mana vakazvisanganisa naye; iye wakaurawa, nevose vaimuteerera neuwandu hwavo vakaparadzirwa, zvikashaya basa.
\v 37 Shure kwemunhu uyu kukamuka Judhasi weGarirea, pamazuva okuverengwa, akakwevera vazhinji kwaari; iyewo akaparara, nevose vakamuteerera neuwandu hwavo vakaparadzirwa.
\v 38 Zvino ndinoti kwamuri: Sudurukai kuvanhu ava, muvasiye vakadaro, nekuti kana zano iri kana basa iri riri ravanhu, richashaya basa.
\v 39 Asi kana zviri zvaMwari, hamungagoni kuzviparadza; kuti zvimwe muwanikwe muchirwa naMwari.
\v 40 Vakamuteerera; uye vakati vadana vaapositori vaka\add va\add*rova, vakavaraira kuti varege kutaura muzita raJesu, vakavaregedza.
\v 41 Uye vakabva pazviso zvedare remakurukota vachifara, kuti vakafanira kuzvidzwa nekuda kwezita rake.
\v 42 Uye mazuva ose mutembere nepaimba imwe neimwe havana kumira kudzidzisa nekuparidza zvaKristu Jesu.

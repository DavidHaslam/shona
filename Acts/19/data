\c 19
\s Pauro paEfeso
\p
\v 1 Zvino zvakaitika kuti Aporo achiri paKorinde, Pauro wakati agura namativi okumusoro, akasvika Efeso; akawana vamwe vadzidzi,
\v 2 akati kwavari: Makagamuchira Mweya Mutsvene kubva zvamakatenda here? vakati kwaari kwete, asi hatina kutongonzwa kuti kune Mweya Mutsvene.
\v 3 Akati kwaari: Ko makabhabhatidzwa norubhabhatidzo rwupiko? Vakati: Norubhabhatidzo rwaJohwani.
\v 4 Zvino Pauro akati: Johwani zvirokwaazvo wakabhabhatidza norubhabhatidzo rwokutendevuka, achiti kuvanhu vanofanira kutenda kunaiye unozovuya shure kwake, iye Jesu Kristu.
\v 5 Vakati vanzwa, vakabhabhatidzwa muzita raShe Jesu,
\v 6 Zvino Pauro wakati aisa mavoko ake pamusoro pavo, Mweya Mutsvene akavuya pamusoro pavo, vakataura nendimi, vakaporofita.
\v 7 Ivavo vose vaiva varume vanenge gumi navaviri.
\v 8 Zvino wakapinda musinagoge, akataura asingatyi kwemwedzi mitatu, achitaurirana navo, achivagombedzera namashoko ovushe bwaMwari.
\v 9 Asi vamwe vakati vachiwomesa moyo, vasingatendi, vachitaura zvakaipa pamusoro penzira \add iyo\add* pamberi pechaunga akabva kwavari, akatsaura vadzidzi, akataurirana navo zuva rimwe nerimwe muchikoro chaTirano.
\v 10 Izvozvo zvakaramba zvichiitwa makore maviri; nokudaro vose vakanga vagere paAsia vakanzwa shoko raShe Jesu, vose vaJudha navaGiriki.
\v 11 Mwari akaita zvishamiso zvisingajairiki nemavoko aPauro,
\v 12 nokudaro micheka nenguvo, zvaibva pamuviri wake, zvaiiswa kuvarwere, hosha dzikabva kwavari, nemweya yakaipa ikabuda kwavari.
\v 13 Zvino vamwe vaJudha vavuki, vaipota-pota, vakaidza kudana zita raShe Jesu pamusoro pavaiva nemweya yakaipa, vachiti: Ndinokupikirai naJesu unoparidzwa naPauro.
\v 14 Vaiva vanakomana vanomwe vaSikevha muJudha, mukuru wavaprista, vaiita izvozvo.
\v 15 Mweya wakaipa ukapindura ukati kwavari: Jesu ndinomuziva, naPauro ndinomuziva, asi imwi ndimi vana aniko?
\v 16 Ipapo munhu waiva nomweya wakaipa akavakwakukira, akavakurira, akavakunda; nokudaro vakatiza mumba imomo, vasinenguvo, vakuvadzwa.
\v 17 Izvozvi zvikazikamwa navose vaJudha navaGiriki, vakanga vagere Efeso kutya kukawira vose, zita raShe Jesu rikakudzwa.
\v 18 Zvino vazhinji vavakanga vatenda vakavuya, vakarevurura, nokurondedzera mabasa avo.
\v 19 Navamwe vazhinji vaiita zvovunanga, vakavunganidza bhuku dzavo, vakadzipisa pamberi pavose; vakaverenga mutengo wadzo, vakawana masirivheri anezvuru zvinamakumi mashanu.
\v 20 Naizvozvo shoko raShe rikakura nesimba rikakunda.
\v 21 Izvozvo zvakati zvapera, Pauro akafunga mumoyo kuenda Jerusarema, kana ambogura napaMakedhonia neAkaya, achiti: Kana ndamboenda ikoko, ndinofanira kundovona Romavo.
\v 22 Zvino akatumira Makedhonia vaviri vavaimushumira, vanaTimotio naErasto, iye amene akagara Asiya kwenguva.
\s Bope rakamutswa naDhemetirio
\p
\v 23 Zvino nenguva iyoyo bope guru rikavapo pamusoro penzira iyo.
\v 24 Nokuti mumwe, wainzi Dhemetrio, mupfuri wesirivheri, waiita zvitembere zvaDhiana zvesirivheri, waifumisa zvikuru mhizha dzapo.
\v 25 Akavavunganidza ivo pamwe chete navamwe vabati vezvakadaro, akati: Varume, munoziva kuti nebasa iri tinowana fuma yedu.
\v 26 Zvino munovona, nokunzwa, kuti Pauro uyu wakatendisa nokutsausa vazhinji, pasati pari paEfeso bedzi, asi panenge paAsia yose, achiti, zvakaitwa namavoko havazi vamwari.
\v 27 Zvino njodzi ndiyo kuti habwuzi vumhizha bweduchetebwungazvidzwa, asi kuti tembere yamwarikadzi mukuru Dhiana ichashovorwa, naiye amene, unonamatwa paAsia yose nenyika yose, abviswe pavukuru bwake.
\v 28 Zvino vakati vachinzwa izvozvo, vakafa neshungu kwazvo, vakadanidzira, vachiti: Dhiana wavaEfeso mukuru!
\v 29 Guta rikakanganiswa kwazvo; vakamhanyira nomoyo mumwe panzvimbo paitambwa, vabata Gayo naAristarko, varume veMakedhonia, vaiperekedza Pauro.
\v 30 Zvino Pauro akada kupinda kuvanhu, vadzidzi vakasamutendera.
\v 31 Navamwe vakuru veAsia, vaiva shamwari dzake, vakatuma shoko kwaari, vachikumbira zvikuru kwaari kuti arege kupinda panzvimbo paitambwa.
\v 32 Zvino vamwe vakadanidzira zvimwe, vamwe zvimwe zve; nokuti vungano yakanga yanyonganiswa, vazhinji vasingazivi zvavakavunganira.
\v 33 Ipapo vakabudisa Arekisandro mukati mavanhu vazhinji, vaJudha vachimusundira mberi; zvino Areksandro akaninira noruvoko, achida kuzvidavirira pamberi pavanhu.
\v 34 Ipapo vakati vachivona kuti iye muJudha, inzwi rimwe rikamuka kuna vose, vakadanidzira nguva dzinenge mbiri, vachiti: Dhiana wavaEfeso mukuru!
\v 35 Zvino munyori weguta wakanyaradza vanhu, akati: Varume veEfeso, munhu ndoupiko usingazivi, kuti guta ravaEfeso ndiro mushumiri wamwari kadzi mukuru Dhiana nowechifananidzo chakawa kubva kunaJupiteri.
\v 36 Zvazvisingagoni kurambwa izvozvi, maifanira kunyarara musingaiti chinhu nokusarangarira kwazvo.
\v 37 Nokuti mavuya navarume ava, vasati vari mbavha dzetembere kana vamhuri vamwarikadzi wedu.
\v 38 Zvino kana Dhemetrio nedzimwe mhizha dzinaye vanemhosva nomunhu, misi yokutonga iripo, navatongi varipo; ngavakwirirane havo.
\v 39 Asi kana muchitsvaka chimwe chinhu pamusoro pedzimwe mhosva, zvingatemwa pavungano yakafanira.
\v 40 Nokuti njodzi ndiyo kuti tingakwirirwa pamusoro pebope ranhasi, zvakusinemhosva; kana chiri chinhu ichi hatingagoni kupindura pamusoro pemhere-mhere iyi.
\v 41 Wakati ataura izvozvo, akaendisa vungano.

\c 19
\s Pauro paEfeso
\p
\v 1 Zvino zvakaitika kuti, Aporo achiri paKorinde, Pauro wakati agura nemativi ekumusoro, akasvika Efeso; akawana vamwe vadzidzi,
\v 2 akati kwavari: Makagamuchira Mweya Mutsvene kubva zvamakatenda here? vakati kwaari: Kwete, asi hatina kutongonzwa kuti kune Mweya Mutsvene.
\v 3 Zvino akati kwavari: Ko makabhabhatidzwa mune zvipi? Vakati: Murubhabhatidzo rwaJohwani.
\v 4 Zvino Pauro akati: Johwani zvirokwazvo wakabhabhatidza rubhabhatidzo rwokutendeuka, achiti kuvanhu vanofanira kutenda kuna iye unouya shure kwake, iye Kristu Jesu.
\v 5 Vakati vanzwa, vakabhabhatidzwa muzita raShe Jesu,
\v 6 Zvino Pauro wakati aisa maoko pamusoro pavo, Mweya Mutsvene akauya pamusoro pavo, vakataura nendimi, vakaporofita.
\v 7 Ivavo varume vose vainge gumi nevaviri.
\v 8 Zvino wakapinda musinagoge, akataura akashinga kwemwedzi mitatu, achiparidza, achipwisa zveushe hwaMwari.
\v 9 Asi vamwe vakati vachiwomeswa moyo vasingatendi, vachitaura zvakaipa pamusoro penzira iyo pamberi pechaunga akabva kwavari, akatsaura vadzidzi, akaparidza zuva rimwe nerimwe muchikoro cheumwe Tairano.
\v 10 Izvozvi zvakaramba zvichiitwa kwemakore maviri, zvekuti vose vakange vagere paAsia vakanzwa shoko raShe Jesu, vose vaJudha nevaGiriki.
\v 11 Mwari akaita mabasa esimba asina kujairika nemaoko aPauro,
\v 12 nekudaro micheka nemafasikoti zvaibva pamuviri wake, zvaiiswa kuvarwere, hosha dzikabva kwavari, nemweya yetsvina ikabuda kwavari.
\v 13 Zvino vamwe vaJudha vadzingi vemweya yetsvina vaipota-pota, vakaidza kudana zita raShe Jesu pamusoro pevaiva nemweya yetsvina, vachiti: Ndinokupikirai naJesu unoparidzwa naPauro.
\v 14 Zvino vaiva vanakomana vanomwe vaSikevha muJudha mukuru wevapristi vaiita izvi.
\v 15 Mweya wetsvina ukapindura ukati: Jesu ndinomuziva, naPauro ndinoziva maererano naye, asi imwi ndimwi vana ani?
\v 16 Ipapo munhu waiva nemweya wetsvina akavakwakukira, akavakurira, akavakunda, zvokuti vakatiza mumba imomo vasina nguo, vakuvadzwa.
\v 17 Zvino izvi zvikazikamwa kune vose vaJudha nevaGirikiwo vakange vagere paEfeso, kutya kukavawira vose, zita raShe Jesu rikakudzwa.
\v 18 Zvino vazhinji vavakanga vatenda vakauya, vakapupura, nekurondedzera mabasa avo.
\v 19 Vazhinji vevaiita zvoun'anga, vakaunganidza mabhuku avo pamwe, vakaapisa pamberi pevose; vakaverenga mutengo wawo, vakawana masirivheri zvuru makumi mashanu.
\v 20 Naizvozvo shoko raShe rikakura nesimba rikakunda.
\v 21 Izvozvo zvakati zvapera, Pauro akazvipira mumweya kuenda Jerusarema, kana ambogura nepaMakedhonia neAkaya, achiti: Kana ndaenda ikoko, ndinofanirawo kunoona Roma.
\v 22 Zvino akatumira Makedhonia vaviri vevaimushandira, vanaTimotio naErasto, iye amene akagara Asia kwenguva.
\s Bongozozo rakamutswa naDhemetirio
\p
\v 23 Zvino nenguva iyoyo mhirizhonga isati iri diki ikavapo pamusoro penzira \add iyo\add*.
\v 24 Nekuti umwe, wainzi Dhemetrio, mupfuri wesirivheri, waiita zvitembere zvaDhiana zvesirivheri, zvaiuyisa mubairo usati uri muduku kumhizha.
\v 25 Akadziunganidza pamwe nevamwe vebasa rakadaro, akati: Varume, munoziva kuti nebasa iri tinowana upfumi hwedu.
\v 26 Zvino munoona nekunzwa kuti pasati pari paEfeso chete, asi panenge paAsia yose, Pauro uyu wakagombedzera nekutendesa chaunga, achiti: Zvakaitwa nemaoko havazi vamwari.
\v 27 Zvino hahwuzi umhizha hwedu chete huri panjodzi yokuzvidzwa, asi kuti tembere yamwarikadzi mukuru Dhiana ichashoorwa neukuru hwake huchaparadzwa, iye, unonamatwa neAsia yose nenyika yose.
\v 28 Zvino vakati vachi\add zvi\add*nzwa vakazara nekutsamwa, vakadanidzira vachiti: Dhiana wavaEfeso mukuru!
\v 29 Guta rose rikazadzwa nenyonganyonga; vakamhanyira nomoyo mumwe panzvimbo paitambirwa, vakabata Gayo naArisitako vaMakedhonia vaiperekedza Pauro.
\v 30 Zvino Pauro akada kupinda kuchaunga, vadzidzi havana kumutendera.
\v 31 Nevamwe vevakuru veAsia, vaiva shamwari dzake, vakatuma \add shoko\add* kwaari, vachikumbira zvikuru kwaari kuti arege kupinda panzvimbo yekutambira.
\v 32 Zvino vamwe vakadanidzira chinhu chimwe, vamwe chimwe; nekuti ungano yakanga yanyonganiswa, vazhinji vasingazivi zvavakaunganira.
\v 33 Ipapo vakabudisa Arekisandro kunze kwechaunga, vaJudha vachimusundira mberi; zvino Arekisandro akaninira neruoko, achida kuzvidavirira pamberi pevanhu.
\v 34 Asi pavakaziva kuti iye muJudha, inzwi rimwe rikamuka kune vose, vakadanidzira maawa anenge maviri \add vachiti\add*: Dhiana wavaEfeso mukuru!
\v 35 Zvino munyori weguta wakati anyaradza vanhu akati: Varume veEfeso, munhu ndoupi usingazivi kuti guta ravaEfeso ndiro mushumiri wamwarikadzi mukuru Dhiana newechakawa kubva kuna Zeusi.
\v 36 Naizvozvo zvinhu izvi zvazvisingagoni kurambwa, maifanira kunyarara musingaiti chinhu nekumhanyirira.
\v 37 Nekuti mauya pano nevarume ava, vasati vari makororo etembere kana vamhuri vamwarikadzi wenyu.
\v 38 Zvino kana Dhemetrio nemhizha dzinaye vane mhosva nemumwe munhu, misi yokutonga inochengetedzwa, nevatongi varipo; ngavakwirirane.
\v 39 Asi kana muchitsvaka chimwe chinhu maererana nepamusoro pezvimwe zvinhu, zvingatemwa paungano iri pamutemo.
\v 40 Nekuti tiri munjodzi yokukwirirwa nekuda kwebongozozo zvapasina chikonzero chatingapa rondedzero yenyongano iyi.
\v 41 Zvino wakati ataura izvozvo, akaparadza ungano.

\c 19
\s Pauro paEfeso
\p
\v 1 Zvino zvakaitika, Aporo achiri paKorinde, Pauro wakati agura nemativi ekumusoro akasvika paEfeso; akawana vamwe vadzidzi,
\v 2 akati kwavari: Makagamuchira Mweya Mutsvene here kubva zvamakatenda? Zvino vakati kwaari: Asi hatina kutongonzwa kuti kune Mweya Mutsvene.
\v 3 Zvino akati kwavari: Ko makabhabhatidzwa mune zvipi? Vakatiwo: Murubhabhatidzo rwaJohwani.
\v 4 Zvino Pauro wakati: Johwani zvirokwazvo wakabhabhatidza nerubhabhatidzo rwekutendeuka, achiti kuvanhu vanofanira kutenda kuna iye unouya shure kwake, ndiko kuti, kuna Kristu Jesu.
\v 5 Zvino vakati vanzwa, vakabhabhatidzwa muzita raIshe Jesu,
\v 6 Zvino Pauro wakati aisa maoko pamusoro pavo, Mweya Mutsvene akauya pamusoro pavo; vakataura nendimi, ndokuporofita.
\v 7 Zvino varume vose vainge gumi nevaviri.
\v 8 Zvino wakapinda musinagoge akataura akashinga, kwemwedzi mitatu achiparidza achisimbisa zveushe hwaMwari.
\v 9 Asi vamwe vakati vachiomesa moyo uye vasingatendi, vachitaura zvakaipa pamusoro penzira iyo pamberi pechaunga akabva kwavari akatsaura vadzidzi, akaparidza zuva rimwe nerimwe muchikoro cheumwe Tairano.
\v 10 Zvino izvi zvakaramba zvichiitika kwemakore maviri, zvekuti vose vakange vagere paAsia vakanzwa shoko raIshe Jesu, vose vaJudha nevaGiriki.
\v 11 Mwari ndokuita mabasa esimba asina kujairika nemaoko aPauro,
\v 12 zvekuti kuvarwere kwaiiswa micheka yekumeso nemafasikoti zvaibva pamuviri wake, hosha dzikabva kwavari, nemweya yetsvina ikabuda kwavari.
\v 13 Zvino vamwe vaJudha vambeyi, vadzingi vemweya yetsvina, vakaidza kudana zita raIshe Jesu pamusoro pevaiva nemweya yetsvina, vachiti: Ndinokupikirai naJesu Pauro waanoparidza.
\v 14 Zvino paiva nevamwe vanakomana vanomwe vaSikevha muJudha mukuru wevapristi vaiita izvi.
\v 15 Mweya wetsvina ndokupindura ukati: Jesu ndinomuziva, naPauro ndinoziva nezvake; asi imwi ndimwi vana ani?
\v 16 Ipapo munhu waiva nemweya wetsvina akavakwakukira, akavakurira, akavakunda, zvekuti vakatiza mumba imomo vasina nguvo vakuvadzwa.
\v 17 Zvino izvi zvikazikamwa kune vose vaJudha nevaGirikiwo vakange vagere paEfeso; kutya ndokuvawira vose; zita raIshe Jesu ndokukudzwa.
\v 18 Zvino vazhinji vevakange vatenda vakauya, vakareurura, nekurondedzera mabasa avo.
\v 19 Zvino vazhinji vevaiita zvemashiripiti vakaunganidza mabhuku avo pamwe vakaapisa pamberi pevose; ndokuverenga mutengo wawo, zvino vakawana masirivheri zvuru makumi mashanu.
\v 20 Naizvozvo shoko raIshe rakakura nesimba rikakunda.
\v 21 Zvino izvi zvakati zvapera, Pauro wakazvipira mumweya, ambogura nepaMakedhonia neAkaya, kuenda kuJerusarema, achiti: shure kwekuva kwangu ikoko, ndinofanirawo kunoona Roma.
\v 22 Zvino akatumira kuMakedhonia vaviri vevaimushandira, Timotio naErasto, iye akagara muAsia kwenguva.
\s Bongozozo rakamutswa naDhemetirio
\p
\v 23 Zvino nenguva iyoyo nyonganyonga isati iri diki ikavapo pamusoro penzira \add iyo\add*.
\v 24 Nekuti umwe, wainzi Dhemetrio, mupfuri wesirivheri, waiita \add zvi\add*tembere zvaDhiana zvesirivheri, zvaiuyisa mubairo usati uri muduku kumhizha;
\v 25 wakadziunganidza pamwe nevamwe vebasa rakadaro, ndokuti: Varume, munoziva kuti nebasa iri tinowana upfumi hwedu.
\v 26 Zvino munoona nekunzwa kuti pasati pari paEfeso chete, asi panenge paAsia yose, Pauro uyu wakagombedzera nekutendesa chaunga chikuru, achiti zvakaitwa nemaoko havasi vamwari.
\v 27 Zvino hachisi chikamu chedu chete chiri panjodzi yekuzvidzwa, asi netembere yamwarikadzi mukuru Dhiana ichaitwa chinhu pasina neukurukuru hwake huchaderedzwa, iye unonamatwa neAsia yose nenyika yose.
\v 28 Zvino vakati vachi\add zvi\add*nzwa vakazara nekutsamwa, vakadanidzira vachiti: Mukuru Dhiana wevaEfeso!
\v 29 Zvino guta rose rakazadzwa nenyonganyonga; vakamhanyira nemoyo umwe panhandare, vakabvuta Gayo naArisitako vaMakedhonia, vaiperekedza Pauro.
\v 30 Zvino Pauro akada kupinda muchaunga, vadzidzi havana kumutendera.
\v 31 Uye nevamwe vevakuru veAsia, vaiva shamwari dzake, vakatuma \add shoko\add* kwaari, vachikumbira zvikuru kwaari kuti arege kupinda panhandare.
\v 32 Zvino vamwe vakadanidzira chimwe vamwe chimwe; nekuti ungano yakange yanyonganiswa, uye vazhinji vasingazivi zvavakaunganira.
\v 33 Zvino vakabudisira Arekisandiro kunze kubva muchaunga, vaJudha vachimusundira mberi. Zvino Arekisandiro akaninira neruoko, achida kuzvidavirira kuvanhu.
\v 34 Asi pavakaziva kuti iye muJudha, inzwi rimwe rakamuka kune vose, vakadanidzira maawa anenge maviri \add vachiti\add*: Mukuru Dhiana wevaEfeso!
\v 35 Zvino munyori wakati anyaradza vanhu akati: Varume veEfeso, munhu ndeupi uripo usingazivi kuti guta revaEfeso ndiro muchengetedzi wetembere yamwarikadzi mukuru Dhiana newechakawa kubva kuna Zeusi.
\v 36 Naizvozvo zvinhu izvi zvazvisingagoni kurambwa, munofanira kunyarara musingaiti chinhu nekumhanyirira.
\v 37 Nekuti mauisa varume ava, vasiri makororo edzitembere kana vamhuri vamwarikadzi wenyu.
\v 38 Naizvozvo kana Dhemetrio nemhizha dzinaye vane mhosva neumwe munhu, misi yekutonga inochengetedzwa, nevatongi varipo; ngavakwirirane.
\v 39 Asi kana muchitsvaka chimwe chinhu maererano nezvimwe zvinhu, zvingatemwa paungano iri pamutemo.
\v 40 Nekuti tiri munjodzi yekukwirirwa nekuda kwebongozozo zvapasina chikonzero chatingapa rondedzero yenyongano iyi.
\v 41 Zvino wakati ataura izvozvo, akaparadza ungano.

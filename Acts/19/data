\c 19
\s Pauro paEfeso
\p
\v 1 Zvino zvakaitika kuti Aporo achiri paKorinde, Pauro wakati agura namativi okumusoro, akasvika Efeso; akawana vamwe vadzidzi,
\v 2 akati kwavari: Makagamuchira Mweya Mutsvene kubva zvamakatenda here? vakati kwaari kwete, asi hatina kutongonzwa kuti kune Mweya Mutsvene.
\v 3 Akati kwaari: Ko makabhabhatidzwa mune zvipiko? Vakati: Murubhabhatidzo rwaJohwani.
\v 4 Zvino Pauro akati: Johwani zvirokwaazvo wakabhabhatidza norubhabhatidzo rwokutendevuka, achiti kuvanhu vanofanira kutenda kunaiye unozovuya shure kwake, iye Kristu Jesu.
\v 5 Vakati vanzwa, vakabhabhatidzwa muzita raShe Jesu,
\v 6 Zvino Pauro wakati aisa mavoko ake pamusoro pavo, Mweya Mutsvene akavuya pamusoro pavo, vakataura nendimi, vakaporofita.
\v 7 Ivavo vose vaiva varume vanenge gumi navaviri.
\v 8 Zvino wakapinda musinagoge, akataura asingatyi kwemwedzi mitatu, achiparidza, achigombedzera zvoushe hwaMwari.
\v 9 Asi vamwe vakati vachiwomesa moyo vasingatendi, vachitaura zvakaipa pamusoro penzira \add iyo\add* pamberi pechaunga akabva kwavari, akatsaura vadzidzi, akaparidza zuva rimwe nerimwe muchikoro chaTairano.
\v 10 Izvozvi zvakaramba zvichiitwa makore maviri, nokudaro vose vakanga vagere paAsia vakanzwa shoko raShe Jesu, vose vaJudha navaGiriki.
\v 11 Mwari akaita mabasa esimba nemaoko aPauro,
\v 12 nokudaro micheka nemafasikoti zvaibva pamuviri wake, zvaiiswa kuvarwere, hosha dzikabva kwavari, nemweya yakaipa ikabuda kwavari.
\v 13 Zvino vamwe vaJudha vadzingi vemweya yakaipa vaipota-pota, vakaidza kudana zita raShe Jesu pamusoro pavaiva nemweya yakaipa, vachiti: Ndinokupikirai naJesu unoparidzwa naPauro.
\v 14 Zvino vaiva vanakomana vanomwe vaSikevha muJudha mukuru wavapristi vaiita izvozvo.
\v 15 Mweya wakaipa ukapindura ukati: Jesu ndinomuziva, naPauro ndinoziva maererano naye, asi imwi ndimwi vana aniko?
\v 16 Ipapo munhu waiva nomweya wakaipa akavakwakukira, akavakurira, akavakunda, zvokuti vakatiza mumba imomo, vasinenguvo, vakuvadzwa.
\v 17 Izvozvi zvikazikamwa navose vaJudha navaGiriki, vakanga vagere Efeso kutya kukawira vose, zita raShe Jesu rikakudzwa.
\v 18 Zvino vazhinji vavakanga vatenda vakavuya, vakarevurura, nokurondedzera mabasa avo.
\v 19 Vazhinji vavaiita zvoun'anga, vakavunganidza mabhuku avo pamwechete, vakaapisa pamberi pavose; vakaverenga mutengo wawo, vakawana masirivheri zvuru zvinamakumi mashanu.
\v 20 Naizvozvo shoko raShe rikakura nesimba rikakunda.
\v 21 Izvozvo zvakati zvapera, Pauro akafunga mumoyo kuenda Jerusarema, kana ambogura napaMakedhonia neAkaya, achiti: Kana ndamboenda ikoko, ndinofanira kundovona Romavo.
\v 22 Zvino akatumira Makedhonia vaviri vavaimushumira, vanaTimotio naErasto, iye amene akagara Asiya kwenguva.
\s Bope rakamutswa naDhemetirio
\p
\v 23 Zvino nenguva iyoyo bope risati riri diki rikavapo pamusoro penzira \add iyo\add*.
\v 24 Nokuti mumwe, wainzi Dhemetrio, mupfuri wesirivheri, waiita zvitembere zvaDhiana zvesirivheri, zvaivuyisa mibairo isati iri miduku kumhizha.
\v 25 Akadziunganidza idzo pamwe chete navamwe vebasa rakadaro, akati: Varume, munoziva kuti nebasa iri tinowana upfumi hwedu.
\v 26 Zvino munovona nokunzwa kuti pasati pari paEfeso bedzi, asi panenge paAsia yose, Pauro uyu wakagombedzera nokutendesa chaunga, achiti: Zvakaitwa namavoko havazi vamwari.
\v 27 Zvino hahwuzi umhizha hwedu chete huri panjodzi yokuzvidzwa, asi kuti tembere yamwarikadzi mukuru Dhiana ichashovorwa novukuru hwake huchaparadzwa, naiye amene, unonamatwa neAsia yose nenyika yose.
\v 28 Zvino vakati vachi\add zvi\add*nzwa vakazara nokutsamwa, vakadanidzira vachiti: Dhiana wavaEfeso mukuru!
\v 29 Guta rose rikazadzwa nenyonganyonga; vakamhanyira nomoyo mumwe panzvimbo paitambwa, vakabata Gayo naArisitako veMakedhonia vaiperekedza Pauro.
\v 30 Zvino Pauro akada kupinda kuvanhu, vadzidzi vakasamutendera.
\v 31 Navamwe vavakuru veAsia, vaiva shamwari dzake, vakatuma \add shoko\add* kwaari, vachikumbira zvikuru kwaari kuti arege kupinda panzvimbo yokutambira.
\v 32 Zvino vamwe vakadanidzira chinhu chimwe, vamwe chimwe; nokuti vungano yakanga yanyonganiswa, vazhinji vasingazivi zvavakavunganira.
\v 33 Ipapo vakabudisa Arekisandro kunze kwechaunga, vaJudha vachimusundira mberi; zvino Areksandro akaninira noruvoko, achida kuzvidavirira pamberi pavanhu.
\v 34 Asi pavakaziva kuti iye muJudha, inzwi rimwe rikamuka kuna vose, vakadanidzira maawa anenge maviri \add vachiti\add*: Dhiana wavaEfeso mukuru!
\v 35 Zvino munyori weguta wakati anyaradza vanhu, akati: Varume veEfeso, munhu ndoupiko usingazivi, kuti guta ravaEfeso ndiro mushumiri wamwari kadzi mukuru Dhiana nowechakawa kubva kunaJupiteri.
\v 36 Naizvozvo tichaona kuti zvinhu izvi hazvingagoni kurambwa, maifanira kunyarara musingaiti chinhu nokumhanyirira.
\v 37 Nokuti mavuya pano navarume ava, vasati vari mbavha dzetembere kana vamhuri vamwarikadzi wenyu.
\v 38 Zvino kana Dhemetrio nemhizha dzinaye vanemhosva nomunhu, misi yokutonga iripo, navatongi varipo; ngavakwirirane havo.
\v 39 Asi kana muchitsvaka chimwe chinhu pamusoro pedzimwe mhosva, zvingatemwa pavungano iri pamutemo.
\v 40 Zvino wakati ataura akaparadza gungano.
\v 41 zvino wakati ataura izvozvo, akaendesa vungano.

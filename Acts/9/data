\c 9
\s Kutendeuka kwaSauro
\p
\v 1 Asi Sauro achiri kungofema kutyisa nekuponda akamirisana nevadzidzi vaIshe, wakaenda kumupristi mukuru,
\v 2 akakumbira kwaari magwaro eku\add enda\add* Dhamasiko kumasinagoge, kuti kana awana ani nani weNzira iyi, vangava varume kana vakadzi, avauise kuJerusarema vakasungwa.
\v 3 Zvino pakufamba akasvika pedo neDhamasiko, kamwe-kamwe kwakapenya kwakamupoteredza chiedza chakabva kudenga;
\v 4 akawira pasi, akanzwa inzwi richiti kwaari: Sauro, Sauro, unondishushirei?
\v 5 Zvino akati: Ndimwi ani Ishe? Ishe akati: Ndini Jesu waunoshusha; zvinokuremera kukava zvibayo.
\v 6 Iye achidedera nekushamisika akati: Ishe, munoda kuti ndiitei? Ishe \add akati \add*kwaari: Simuka uende muguta, uchandoudzwa zvaunofanira kuita.
\v 7 Varume vaifamba naye vakamira vasina neremuromo, vachinzwa inzwi, asi vasingaoni munhu.
\v 8 Zvino Sauro akasimuka kubva pasi; asi wakati azarurwa meso ake, haana kuona munhu. Vakamubata ruoko, vakamuuisa Dhamasiko.
\v 9 Akaita mazuva matatu asingaoni, asingadyi kana kunwa.
\p
\v 10 Zvino pakange pane umwe mudzidzi paDhamasiko, wainzi Ananiasi; Ishe akati kwaari muchiratidzo: Ananiasi! Iye akati: Tarirai ndiri \add pano\add* Ishe!
\v 11 Ishe \add akati\add* kwaari: Simuka uende munzira yemuguta inonzi Yakarurama, ubvunze mumba maJudhasi, \add munhu\add* unonzi Sauro weTaso; nekuti tarira unonyengetera,
\v 12 uye waona muchiratidzo, murume unonzi Ananiasi achipinda, achiisa ruoko pamusoro pake, kuti aonezve.
\v 13 Ipapo Ananiasi akapindura, \add akati\add*: Ishe, ndakanzwa nevazhinji zvemunhu uyu, zvakakura sei zvakaipa zvaakaitira vatsvene venyu paJerusarema;
\v 14 uye pano une simba kubva kuvapristi vakuru, kusunga vose vanodana zita renyu.
\v 15 Asi Ishe wakati kwaari: Enda, nekuti iye mudziyo wakasarudzwa kwandiri, kutakurira zita rangu kuvahedheni nemadzimambo, nevana vaIsraeri;
\v 16 nekuti ndichamuratidza kukura kwezvinhu zvaanofanira kutambura \add nazvo\add* nekuda kwezita rangu.
\v 17 Ananiasi ndokuenda akapinda mumba, ndokuisa maoko ake pamusoro pake akati: Sauro hama, Ishe Jesu wakaonekwa kwauri munzira yawakauya nayo wandituma kuti uonezve, nekuzadzwa neMweya Mutsvene.
\v 18 Pakarepo kukawa mumeso ake zvinenge mafunurwa, akaonazve pakarepo; akasimuka ndokubhabhatidzwa.
\v 19 Zvino wakati adya akasimbiswa; Sauro akagara nevadzidzi paDhamasiko mamwe mazuva.
\p
\v 20 Pakarepo akaparidza Kristu mumasinagoge, kuti ndiye Mwanakomana waMwari.
\v 21 Asi vose vaka\add zvi\add*nzwa vakashamisika vakati: Ko uyu haazi iye waiparadza avo vaidana kuzita iri paJerusarema here, akauyira izvozvo pano, kuti aende navo vakasungwa kuvapristi vakuru?
\v 22 Asi Sauro wakaramba achisimbiswa, akavhiringidza vaJudha vakange vagere Dhamasiko, achiratidza kuti uyu ndiye Kristu.
\s Sauro unodzingwa paDhamasko neJerusarema
\p
\v 23 Zvino mazuva mazhinji akati azadziswa, vaJudha vakarangana kumuuraya.
\v 24 Asi zano ravo rakazikamwa naSauro. Vakarindawo masuwo masikati neusiku, kuti vamuuraye;
\v 25 zvino vadzidzi vakamutora usiku, vaka\add mu\add*burusa neparusvingo vachi\add mu\add*burusa \add ari\add* mudengu.
\p
\v 26 Zvino Sauro wakati asvika kuJerusarema, akaidza kuzvibatanidza kuvadzidzi; asi vose vaimutya vasingatendi kuti \add wava\add* mudzidzi.
\v 27 Zvino Bhanabhasi wakamutora, aka\add mu\add*uisa \add naye\add* kuvaapositori, ndokurondedzera kwavari kuti wakaona Ishe sei munzira, uye kuti wakange ataura naye, uye kuti wakaparidza sei asingatyi paDhamasiko muzita raJesu.
\v 28 Akagara navo achipinda nekubuda paJerusarema,
\v 29 akataura asingatyi muzita raIshe Jesu. Akapikisa vaHerenisiti*; asi ivo vakaidza kumuuraya.
\v 30 Zvino hama dzakati dzichi\add zvi\add*ziva dzikamuburusira Kesariya, ndokumutumira Taso.
\p
\v 31 Zvino kereke paJudhiya yose neGarirea, neSamaria, ikava nerugare, ikasimbiswa, ikawedzerwa, ichifamba mukutya Ishe, nemunyaradzo yeMweya Mutsvene.
\s Kuporeswa kwaEneasi
\p
\v 32 Zvino zvakaitika apo Petro achipota kose, akaburukirawo kuvatsvene vakange vagere Ridha.
\v 33 Akawanapo umwe munhu wainzi Eneasi, wakange avete panhovo yake makore masere, akafa mitezo.
\v 34 Petro akati kwaari: Eneasi, Jesu Kristu unokuporesa; simuka, uzviwarurire. Akasimuka pakarepo.
\v 35 Zvino vose vakange vagere Ridha neSaroni vakamuona, vakatendeukira kuna Ishe.
\s Kumutswa kwaTabhita parufu
\p
\v 36 Zvino paivapo paJopa umwe mudzidzikadzi wainzi Tabhita, ndokuti Dhokasi kana zvichishandurwa. Mukadzi uyu wakange azere nemabasa akanaka nemabasa erudo aaiita.
\v 37 Zvino zvakaitika mumazuva iwayo kuti iye akarwara ndokufa. Vakati vamushambidza, vakamuisa muimba yekumusoro,
\v 38 Zvino Ridha zvarakange riri pedo neJopa, uye vadzidzi vakati vanzwa kuti Petro wakange aripo, vakatumira kwaari varume vaviri, vachikumbira zvikuru kuti asanonoka kuuya kwavari.
\v 39 Ipapo Petro akasimuka akaenda navo. Wakati asvika vakamuisa kuimba yekumusoro, chirikadzi dzose dzikamira naye dzichichema, vachiratidza zvekupfeka nenguo dzakange dzaitwa naDhokasi achiri navo.
\v 40 Zvino Petro akavabudisira panze vose, akafugama, akanyengetera, ndokutendeukira kumutumbi, akati: Tabhita, muka! Akazarura meso ake; zvino wakati achiona Petro, akagara.
\v 41 Akamutendekera ruoko, akamusimudza; akati adana vatsvene nechirikadzi, akamukumikidza ari mupenyu.
\v 42 Zvikazikamwa paJopa yose; vazhinji vakatenda kuna Ishe.
\v 43 Zvikaitika kuti wakagara mazuva mazhinji paJopa neumwe Simoni musuki wematehwe.

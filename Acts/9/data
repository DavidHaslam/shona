\c 9
\s Kutendeuka kwaSauro
\p
\v 1 Asi Sauro achiri kungofema kutyisa nokuponda akamirisana navadzidzi vaShe, wakaenda kumupristi mukuru,
\v 2 akakumbira kwaari magwaro oku\add enda\add* Dhamasiko kumasinagoge, kuti kana awana ani nani weNzira iyi, vangava varume kana vakadzi, auye navo Jerusarema vakasungwa.
\v 3 Zvino wakati ari parwendo akasvika pedo neDhamasiko, kamwe-kamwe kwakapenya kwakamupoteredza chiedza chakabva kudenga,
\v 4 akawira pasi, akanzwa inzwi richiti kwaari: Sauro, Sauro, unonditambudzireiko?
\v 5 Iye akati: Ndimwi aniko Ishe? Ishe akati: Ndini Jesu waunotambudza; zvinokuremera kukava zvinobaya.
\v 6 Iye achidedera nokushamiswa akati: Ishe, munoda kuti ndiiteiko? Ishe \add akati \add*kwaari: Simuka uende muguta, uchandoudzwa zvaunofanira kuita.
\v 7 Varume vaifamba naye vakamira vakashaya chokutaura, vachinzwa inzwi, asi vasingaoni munhu.
\v 8 Zvino Sauro akasimuka kubva pasi; asi wakati asvunudza meso ake, haana kuona munhu; vakamubata ruoko, vakamuisa Dhamasiko.
\v 9 Akaita mazuva matatu asingaoni, asingadyi kana kunwa.
\p
\v 10 Zvino pakanga panomumwe mudzidzi paDhamasiko, \add wainzi\add* Ananiasi nezita; Ishe akati kwaari muchiratidzo: Ananiasi! Iye akati: Tarirai ndini Ishe!
\v 11 Ishe \add akati\add* kwaari: Simuka, uende munzira yomuguta inonzi Yakarurama, ubvunze mumba maJudhasi, \add munhu\add* unonzi Sauro weTaso; nokuti tarira unonyengetera;
\v 12 naiye waona muchiratidzo, murume unonzi Ananiasi achipinda, achiisa ruoko pamusoro pake, kuti aonezve.
\v 13 Ipapo Ananiasi akapindura, \add akati\add*: Ishe, ndakanzwa navazhinji zvomunhu uyu, zvakakura sei zvakaipa zvaakaitira vatsvene venyu paJerusarema;
\v 14 napano une simba kubva kuvapristi vakuru, kusunga vose vanodana zita renyu.
\v 15 Asi Ishe wakati kwaari: Enda, nokuti iye mudziyo wakasarudzwa kwandiri, kutakurira zita rangu kuvahedheni namadzimambo, navana vaIsraeri;
\v 16 nokuti ndichamuratidza kukura kwezvinhu zvaachafanira kutambura \add nazvo\add* nokuda kwezita rangu.
\v 17 Ipapo Ananiasi akaenda akapinda mumba, ndokuisa maoko ake pamusoro pake akati: Sauro hama, Ishe Jesu wakaonekwa kwauri munzira yawakauya nayo wandituma kuti uonezve, nokuzadzwa noMweya Mutsvene.
\v 18 Pakarepo kukawa mumeso ake zvinhu zvinenge mafunurwa, akaonazve; akasimuka ndokubhabhatidzwa.
\v 19 Zvino wakati adya akasimbiswa; Sauro akagara navadzidzi paDhamasiko mamwe mazuva.
\p
\v 20 Pakarepo akaparidza Kristu mumasinagoge, kuti ndiye Mwanakomana waMwari.
\v 21 Asi vose vaka\add zvi\add*nzwa vakashamiswa vakati: Ko uyu haazi iye waiparadza avo vaidana kuzita iri paJerusarema here, akauyira izvozvo pano, kuti aende navo vakasungwa kuvapristi vakuru?
\v 22 Asi Sauro wakaramba achisimbiswa, akavhiringidza vaJudha vakanga vagere Dhamasiko, achiratidza kuti uyu ndiye Kristu.
\s Sauro unodzingwa paDhamasko neJerusarema
\p
\v 23 Zvino mazuva mazhinji akati azadziswa, vaJudha vakarangana kumuuraya.
\v 24 Asi zano ravo rakazikamwa naSauro. Vakarindawo masuwo masikati nousiku, kuti vamuuraye.
\v 25 Zvino vadzidzi vakamutora usiku, vaka\add mu\add*burusa naparusvingo vachi\add mu\add*burusa \add ari\add* mudengu.
\p
\v 26 Zvino Sauro wakati asvika Jerusarema, akaidza kuzvibatanidza kuvadzidzi; asi vose vaimutya vasingatendi kuti \add wava\add* mudzidzi.
\v 27 Zvino Bhanabhasi wakamutora, akauya \add naye\add* kuvaapositori, ndokurondedzera kwavari kuti wakaona Ishe sei munzira, uye kuti wakanga ataura naye, uye kuti wakaparidza sei asingatyi paDhamasiko muzita raJesu.
\v 28 Akagara navo achipinda nokubuda paJerusarema,
\v 29 akataura asingatyi muzita raShe Jesu. Akapikisa vaHerenisiti*; asi ivo vakaidza kumuuraya.
\v 30 Zvino hama dzakati dzichi\add zvi\add*ziva dzikamuburusira Kesariya, ndokumutumira Taso.
\p
\v 31 Zvino kereke paJudhiya yose neGarirea, neSamaria, ikava norugare, ikasimbiswa, ikawedzerwa, ichifamba ichitya Ishe, ichinyaradzwa noMweya Mutsvene.
\s Kuporeswa kwaEneasi
\p
\v 32 Zvino zvakaitika apo Peturo achipota kose, akaburukirawo kuvatsvene vakanga vagere Ridha.
\v 33 Akawanapo mumwe munhu wainzi Eneasi, wakanga avete panhovo yake makore masere, akaoma mitezo.
\v 34 Peturo akati kwaari: Eneasi, Jesu Kristu unokuporesa; simuka, uzviwarurire. Akasimuka pakarepo.
\v 35 Zvino vose vakanga vagere Ridha neSaroni vakamuona, vakatendeukira kunaShe.
\s Kumutswa kwaTabhita parufu
\p
\v 36 Zvino paivapo paJopa mumwe mudzidzikadzi \add wainzi\add* Tabhita nezita, ndokuti Dhokasi, kana zvichishandurwa. Mukadzi uyu wakashingaira zvikuru pamabasa akanaka nebasa rerudo.
\v 37 Zvino zvakaitika namazuva iwayo kuti iye akarwara ndokufa. Vakati vamushambidza, vakamuisa muimba yokumusoro,
\v 38 Zvino Ridha zvarakanga riri pedo neJopa, vadzidzi vakati vanzwa kuti Peturo wakanga aripo, vakatumira kwaari varume vaviri, vachikumbira zvikuru kuti asanonoka kuuya kwavari.
\v 39 Ipapo Peturo akasimuka akaenda navo. Wakati asvika vakamuisa kuimba yokumusoro, chirikadzi dzose dzikamira naye dzichichema, vachimuratidza zvokupfeka nenguo dzakanga dzaitwa naDhokasi achiri navo.
\v 40 Zvino Peturo akavabudisira panze vose, akafugama pasi, akanyengetera, ndokutendeukira kumutumbi, akati: Tabhita, muka! Akasvunura meso ake; zvino wakati achiona Peturo, akagara.
\v 41 Akamutendekera ruoko, akamusimudza; akati adana vatsvene nechirikadzi, akamukumikidza ari mupenyu.
\v 42 Zvikazikamwa paJopa yose; vazhinji vakatenda munaShe.
\v 43 Zvikaitika kuti wakagara mazuva mazhinji paJopa, nomumwe Simoni musuki wamatehwe.

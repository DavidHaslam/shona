\c 21
\s Pauro unosvika kuJerusarema kwaanobatwa mutembere
\p
\v 1 Zvino zvakaitika kuti tichibva nechikepe taparadzana navo, takafamba nenzira yakarurama kupinda muKose, fume muRodhe, tikabvapo, \add tikasvika\add* Patara;
\v 2 ndokuti tawanapo chikepe, chaiyambukira Fonisiya, takapinda tikaenda nechikepe.
\v 3 Takati toona Saipuresi, ndokuisiya kuruoko rweruboshwe, tikaenda kuSiria nechikepe, tikamhara paTire; nekuti chikepe chaifanira kututunura mutoro wacho ipapo;
\v 4 zvino takati tawana vadzidzi, tikagarapo mazuva manomwe; ivo vakati kubudikidza nemweya kuna Pauro, arege kukwira kuJerusarema.
\v 5 Zvino takati tapedza mazuva, takabva tikaenda, vose vakatiperekedza nevakadzi nevana kusvikira kunze kweguta; zvino takafugama nemabvi pamahombekombe tikanyengetera.
\v 6 Zvino tawonekana, takapinda muchikepe, asi ivo vakadzokera kwavo.
\p
\v 7 Asi isu takati tapedza rwendo kubva kuTire, takasvika Pitoremai, tikakwazisa hama tikagara navo zuva rimwe.
\v 8 Chifume isu taiva naPauro takabva tikasvika Kesariya; ndokupinda mumba maFiripi muevhangeri, waiva \add umwe\add* wevanomwe, tikagara naye.
\v 9 Iyewo wakange ane vakunda vana, mhandara dzaiporofita.
\v 10 Zvino takati tagara mazuva mazhinji, kwakaburuka kubva kuJudhiya umwe muporofita wainzi Agabhusi,
\v 11 ndokusvika kwatiri, akatora bhanhire raPauro, akasunga makumbo nemaoko ake, ndokuti: Mweya Mutsvene unoreva kudai: Murume mwene webhanhire iri, vaJudha paJerusarema vachamusunga saizvozvi, neku\add mu\add*isa mumaoko evahedheni.
\v 12 Zvino takati tanzwa zvinhu izvi tose isu nevenzvimbo iyo tikamukumbirisa, kuti arege kukwira kuJerusarema.
\v 13 Asi Pauro wakapindura \add akati\add*; Munoitei muchichema nekuodza moyo wangu? Nekuti ini ndakagadzirira, kwete kusungwa chete, asi nekufa paJerusarema nekuda kwezita raIshe Jesu.
\v 14 Zvino wakati achiramba kudzorwa, takanyarara tikati: Chido chaIshe ngachiitwe.
\v 15 Zvino shure kwemazuva iwayo takarongedza, tikakwira kuJerusarema.
\v 16 Ne\add vamwe\add*wo vadzidzi veKesariya vakaenda nesu, vakauya neumwe Minaasoni weSaipuresi, mudzidzi wakare, watainogara naye.
\v 17 Zvino takati tichisvika kuJerusarema, hama dzakatigamuchira nemufaro.
\p
\v 18 Chifume Pauro wakapinda nesu kuna Jakobho, nevakuru vose vakange varipo.
\v 19 Zvino wakati avakwazisa, wakarondedzera chimwe nechimwe chezvinhu zvakaitwa naMwari pakati pevahedheni neshumiro yake.
\v 20 Ivo vakati vachi\add zvi\add*nzwa, vakakudza Ishe; vakati kwaari: Unoona, hama, kuti zvuru zvingani zvevaJudha vanotenda; uye vose vanoshingairira murairo;
\v 21 zvino vakaudzwa nezvako, kuti unodzidzisa vaJudha vose vari pakati pevahedheni kuti vasiye Mozisi, uchiti varege kudzingisa vana, kana kufamba netsika.
\v 22 Ko zvino chii? Zvirokwazvo zvakafanira kuti chaunga chiungane; nekuti vachanzwa kuti wasvika.
\v 23 Naizvozvo ita izvi zvatinoreva kwauri; tine varume vana vane mhiko pamusoro pavo;
\v 24 vatore pamwe newe, uzvinatse pamwe navo, uye uripe muripo wavo, kuti vaveure misoro, kuti vose vazive kuti zvose zvavakaudzwa maererano newe hapana zviripo, asi iwewo pachako unofamba uchichengeta murairo.
\v 25 Asi maererano nevahedheni vanotenda isu takavanyorera, tikatema kuti vasachengeta chinhu chakadai, kunze kwekuti vazvidzore pane zvakabayirwa zvifananidzo, neropa nezvakadzipwa neupombwe.
\v 26 Pauro ndokutora varume \add avo,\add* zuva raitevera akazvinatsa pamwe navo, akapinda mutembere kupira kupera kwemazuva ekunatswa, kusvikira kwabairwa chibairo cheumwe neumwe wavo.
\p
\v 27 Zvino mazuva manomwe akati opera, vaJudha vaibva kuAsia pavakamuona mutembere, vakamutsa chaunga chose, ndokuisa maoko kwaari.
\v 28 vakadanidzira, \add vachiti\add*: Varume vaIsraeri, batsirai! Uyu ndiye munhu unodzidzisa vose kose-kose zvinopesana nevanhu, nemurairo, nenzvimbo ino; pamusoro pazvo unouisa vaGiriki mutembere, ndokusvibisa nzvimbo ino tsvene.
\v 29 Nekuti vakange vamboona Trofimo muEfeso anaye muguta, wavaifungidzira kuti Pauro wamupinza mutembere.
\v 30 Neguta rose rakanyonganiswa; vanhu vakamhanyira pamwe; vakabata Pauro, vakamukwevera kunze kwetembere, mikova ikazarirwa pakarepo.
\v 31 Zvino vakati vachitsvaka kumuuraya, shoko rikakwira kumukuru wechuru chemazana chehondo, kuti Jerusarema rose ranyonganiswa.
\v 32 Iye pakarepo akatora mauto nevakuru vezana, ndokuburuka achimhanyira kwavari; ivo vakati vachiona mukuru wechuru chemazana nemauto, vakarega kurova Pauro.
\v 33 Zvino mukuru wechuru chemazana wakaswedera, akamubata, ndokuraira kuti asungwe nemaketani maviri, akabvunza kuti unonzi ani, uye kuti waitei.
\v 34 Zvino vamwe pakati pevazhinji vakadanidzira chimwe vamwe chimwewo; zvino asingagoni kuziva chokwadi nekuda kwenyonganyonga, wakaraira kuti aiswe kuimba yemauto.
\v 35 Zvino wakati asvika pamitanho, zvakaitika kuti atakurwe nemauto nekuda kwebongozozo rechaunga;
\v 36 nekuti chaunga chevanhu chakatevera chichidanidzira \add chichiti\add*: Mubvisei!
\p
\v 37 Pauro wakati oda kupinzwa muimba yemauto akati kumukuru wechuru: Zvinotenderwa here kuti nditaure chinhu kwauri? Iye ndokuti: Unoziva chiGiriki here?
\v 38 Ko hausi uya muEgipita wakamutsa bongozozo mazuva ano asati asvika here; ukatungamirira kurenje zvuru zvina zvevarume vaiva mhondi?
\v 39 Asi Pauro wakati: Ini ndiri munhu muJudha, weTaso yeKirikia, munhu weguta risina kureruka. Zvino ndinokukumbirai; Nditenderei kutaura kuvanhu.
\v 40 Zvino wakati amutendera, Pauro wakamira pamitanho akaninira kuvanhu neruoko; zvino vakati vanyarara kwazvo, akataura kwavari nerurimi rwechiHebheru achiti:

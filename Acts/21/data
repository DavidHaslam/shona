\c 21
\s Pauro unosvika Jerusarema kwaanobatwa mutembere
\p
\v 1 Zvino zvakaitika kuti taparadzana navo, tikabva nechikepe, tikarurama muKose, fume muRodhe, tikabvapo, tikasvika Patara;
\v 2 tikati tawanapo chikepe, chaiyambukira Fonisiya, tikapinda, tikaenda nechikepe.
\v 3 Takati toona Saipuresi, tikaisiya kuruoko rworuboshwe, tichienda Siria nechikepe, tikamhara Tire; nokuti chikepe chaifanira kututunura mutoro wacho ipapo;
\v 4 zvino takati tawana vadzidzi, tikagarapo mazuva manomwe; ivo vakati kubudikidza nomweya kunaPauro arege kukwira Jerusarema.
\v 5 Zvino zvakaitika kuti tapedza mazuva iwayo takabuda tikaenda; ivo vose vakatiperekedza navakadzi navana, kusvikira tabuda muguta; ipapo tikafugama pamhenderekedzo tikanyengetera.
\v 6 Tawonekana takapinda muchikepe, asi ivo vakadzokera kwavo.
\v 7 Isu takati tapedza rwendo kubva Tire, tikasvika Pitoremai, tikakwazisa hama, tikagara navo zuva rimwe.
\v 8 Zvino fume isu taiva veboka raPauro tikabva, tikasvika Kesariya; ipapo tikapinda mumba maFiripi muevhangeri, waiva \add mumwe\add* wavanomwe, tikagara naye.
\v 9 Iyeyu wakanga anavakunda vana, mhandara dzaiporofita.
\v 10 Zvino takati tichigara\add po\add* mazuva mazhinji, kwakauya kubva Judhiya mumwe muporofita wainzi Agabhusi,
\v 11 wakati asvika kwatiri, akatora bhanire raPauro, akazvisunga makumbo namaoko, akati: Mweya Mutsvene unoreva kudai: Saizvozvo vaJudha paJerusarema vachasunga murume, mwene webhanire iri, noku\add mu\add*isa mumaoko avahedheni.
\v 12 Takati tichinzwa zvinhu izvi, isu tose navenzvimbo iyo tikamukumbira zvikuru kuti arege kukwira Jerusarema.
\v 13 Ipapo Pauro akapindura, \add akati\add*; Munoiteiko, muchichema nokuodza moyo wangu? Nokuti ini ndakazvigadzirira kwete kusungwa chete, asi nokufa paJerusarema nokuda kwezita raShe Jesu.
\v 14 Zvino wakati achiramba kudzorwa, tikanyarara tikati: Kuda kwaShe ngakuitwe.
\v 15 Mazuva iwayo akati apera, tikarongedza, tikakwira Jerusarema.
\v 16 Navamwe vadzidzi veKesariya vakaendawo nesu, vakauyawo nomumwe Minaasoni weSaipuresi, mudzidzi wakare wataindogara naye.
\v 17 Zvino takati tichisvika Jerusarema, hama dzikatigamuchira nomufaro.
\v 18 Fume Pauro akapinda nesu kunaJakobho; navatariri vose vakanga varipo.
\v 19 Zvino wakati avakwazisa, ndokuvarondedzera chimwe nechimwe chezvinhu zvakaitwa naMwari pakati pavahedheni nekushumira kwake.
\v 20 Ivo vakati vachi\add zvi\add*nzwa, vakakudza Ishe, vakati kwaari: Unoona hama, kuti zvuru zvingani zvavaJudha vanotenda; vose vanoshingairira murairo;
\v 21 zvino vakaudzwa nezvako kuti iwe unodzidzisa vaJudha vose vari pakati pavahedheni kuti vasiye Mozisi, uchiti varege kudzingisa vana, kana kufamba netsika.
\v 22 Zvino chiiko? Zvirokwazvo zvakafanira kuti chaunga chiungane nokuti vachanzwa havo kuti wasvika.
\v 23 Naizvozvo ita izvi zvatinotaura kwauri: Tine varume vana vakazvisunga nemhiko;
\v 24 zvino uvatore, uzvinatse pamwe chete navo, uvaripire kuti vaveure misoro; kuti vose vazive kuti zvese zvavakaudzwa maererano newe hapana zviripo; asi kuti iwewo unofamba zvakanaka uchichengeta murairo umene.
\v 25 Asi maererano navahedheni vakatenda, takavanyorera nokutema kuti vasachengeta zvinhu zvakadai, kunze kokuti vazvidzore panezvakabayirwa zvifananidzo, neropa nezvakadzipwa noupombwe.
\v 26 Ipapo Pauro akatora varume avo zuva raitevera, akazvinatsa pamwe chete navo, akapinda mutembere kuti azivise kupera kwamazuva okunatsa, kusvikira mumwe nomumwe abayirwa chibayiro.
\v 27 Zvino mazuva manomwe akati opera, vaJudha vaibva Asia vakamuona mutembere, vakamutsa vanhu vose vakaisa maoko kwaari.
\v 28 vakadanidzira, \add vachiti\add*: Varume vaIsraeri, batsirai! Uyu ndiye munhu unodzidzisa vose kose-kose zvinopesana navanhu, nomurairo, nenzvimbo ino, pamusoro pazvo unouya navaGiriki mutembere, achisvibisa nzvimbo ino tsvene.
\v 29 Nokuti vakanga vamboona Trofimo muEfeso anaye muguta, wavaifungidzira kuti Pauro wapinda naye mutembere.
\v 30 Ipapo guta rose rakanyonganiswa, vanhu vakamhanyira pamwe chete; vakabata Pauro, vakamukwevera kunze kwetembere, mikova ikazarirwa pakarepo.
\v 31 Zvino vakati vachitsvaka kumuuraya, shoko rikakwira kumukuru wechuru chamazana chehondo, kuti Jerusarema rose ranyonganiswa.
\v 32 Iye pakarepo akatora mauto navakuru vezana, akaburuka achimhanyira kwavari. Ivo vakati vachiona mukuru wechuru chemazana namauto, vakarega kurova Pauro.
\v 33 Zvino mukuru wechuru chemazana akaswedera, akamutora, ndokuraira kuti asungwe namaketani maviri; akabvunza kuti wainzi ani, uye kuti waiteiko.
\v 34 Zvino vamwe pakati pavazhinji vakadanidzira chimwe chinhu, vamwe chimwe; zvino iye asingagoni kuziva chokwadi nokuda kwemhirizhonga, akaraira kuti vamuise kuimba yamauto.
\v 35 Wakati achisvika pamatanho, akaita zvokutakurwa namauto nokuda kwebongozozo rechaunga;
\v 36 nokuti chaunga chevanhu chakatevera, chichidanidzira, \add chichiti\add*: Mubvisei!
\v 37 Zvino Pauro oda kupinzwa muimba yamauto wakati kumukuru wechuru: Ko ndingataura nemwi here? Iye akati: Unoziva chiGiriki here?
\v 38 Ko hauzi uya muIjipiti wakadeya kumutsa bongozozo pamazuva apfuura here; akaenda murenje nezvuru zvina zvavarume vaiva vaurayi?
\v 39 Asi Pauro wakati: Ini ndiri munhu muJudha weTaso muKirikia, munhu weguta rakakurumbira. Ndinokukumbirai: Nditenderei kutaura kuvanhu.
\v 40 Zvino wakati amutendera, Pauro akamira pamitanho akaninira kuvanhu noruoko; zvino vakati vanyarara kwazvo, akataura kwavari norurimi rwechiHebheru achiti:

\c 23
\nb
\v 1 Zvino Pauro wakati achitarisisa makurukota, akati: Varume hama, ini ndakafamba pamberi paMwari nehana yakanaka kusvikira zuva ranhasi.
\v 2 Ipapo Ananiasi muprista mukuru akaraira vakanga vamire naye kuti vamurove pamuromo.
\v 3 Ipapo Pauro akati kwaari: Mwari uchakurova, rusvingo rwakacheneswa; zvaugerepo kuti unditonge nomurairo, zvino woraira kuti ndirohwe, zvinopesana nemurairo here?
\v 4 Vakanga vamirepo vakati: Ko unotuka muprista mukuru waMwari here?
\v 5 Ipapo Pauro akati: Ndakanga ndisingazivi hama dzangu kuti muprista mukuru; nokuti kwakanyorwa, \add kuchinzi\add*: Usataura zvakaipa pamusoro pomubati wavanhu vako.
\v 6 Zvino Pauro wakati achivona kuti rimwe bandi vaSajusi rimwe vaFarisi, akadanidzira mumakurukota, \add akati\add*: Varume hama, ini ndiri muFarisi, mwanakomana wavaFarisi, ndotongwa pamusoro petariro nokumuka kwavakafa.
\v 7 Wakati adaro, kupesana kukavapo pakati pavaFarisi navaSajusi; chaunga chikaparadzana.
\v 8 Nokuti vaSajusi vaiti hapana kumuka kwavakafa, kana mutumwa, kana mweya; asi vaFarisi vaitenda izvozvo zvose.
\v 9 Zvino bopoto guru rikavapo; vanyori vokuvaFarisi vakasimuka vachipikisa vachiti: Ngatirege kurwa naMwari, hatiwani chinhu chakaipa kumunhu uyu; asi kana mweya kana mutumwa wakataura naye, hatigoni kupikisana naMwari.
\v 10 Zvino kupesana kwakamuka, mutungamiri mukuru akatya kuti Pauro ungabvamburwa navo, akaraira varwi kuti vaburuke, vamubvute pakati pavo, vamuise muimba yavarwi.
\v 11 Zvino usiku hwakatevera, Ishe akamira naye, akati: Tsunga moyo Pauro nokuti sezvawakapupurira kwazvo pamusoro pangu paJerusarema, zvakafaniravo kupupura paRoma.
\s Vamwe vaJudha vanozvisunga kuvuraya Pauro; unoiswa Kesaria
\p
\v 12 Zvino kwakati kwaedza, vamwe vavaJudha vakaita rangano, vakazvisunga nemhiko vachiti havangadyi kana kumwa kusvikira vavuraya Pauro.
\v 13 Zvino vaipfuvura makumi mana vakanga vaita rangano iyo.
\v 14 Ava vakaenda kuvaprista vakuru navakuru vakati: Tazvisunga nemhiko huru, kuti hatingadyi chinhu, kusvikira tavuraya Pauro.
\v 15 Naizvozvo zvino imwi, namakurukota, taridzai kumutungamiri mukuru, kuti amuburusire kwamuri mangwana, sezvinonzi munoda kunatso-bvunzisisa nyaya yake; asu isu asati aswedera, tazvigadzira kuti timuvuraye.
\v 16 Zvino mwanakomana wehanzvadzi yaPauro akanzwa zvokuvandira kwavo, akaenda akapinda mumba mavarwi, akavudza Pauro.
\v 17 Ipapo Pauro akadanira kwaari mumwe wavakuru vezana, akati: Isa jaya iri kumutungamiri mukuru; nokuti uneshoko raanoda kumuvudza.
\v 18 Naizvozvo akamutora, akaenda naye kumutungamiri mukuru, akati: Pauro musungwa, wandidana akakumbira kuti ndivuye nejaya iri kwamuri uneshoko raanoda kutaura kwamuri.
\v 19 Mutungamiri mukuru akabata ruvoko rwake, akaenda naye parutivi vari voga, akamubvunza akati: Chiiko chaunoda kundivudza?
\v 20 Iye akati: VaJudha vatenderana kukukumbirai kuti muburuse Pauro kumakurukota mangwana savanoda kumubvunzisisa mhosva yake.
\v 21 Naizvozvo musavatendera; nokuti pakati pavo kunavarume vanopfuvura makumi mana vanomuvandira vakazvisunga nokupika, kuti havangadyi, kana kumwa, kusvikira vamuvuraya; zvino vakazvigadzirira vachimirira chivimbiso, chinobva kwamuri.
\v 22 Naizvozvo Mutungamiri Mukuru akaendesa jaya amuraira achiti: Usavudza munhu, kuti wandizivisa izvozvo.
\v 23 Zvino akadana vakuru vezana vaviri, akati: Gadzirai varwi vanamazana maviri, navanotasva mabhiza vanamakumi manomwe, navanamapfumo vanamazana maviri, vaende Kesaria nenguva yechitatu yovusiku;
\v 24 muvatsvakire zvipfuwo, kuti vatasvise Pauro, vagonyatsomuisa kumubati Feriksi.
\v 25 Akanyora mwadi yakanga ichiti:
\v 26 Kraudio Risia, kunaFeriksi, mubati wakakurumbira kwazvo, kwaziwai!
\v 27 Uyu munhu wakabatwa navaJudha, akanga oda kuvurawa navo, ini ndikasvika navarwi, ndikamurwira, zvandakanzwa kuti muRoma.
\v 28 Zvino ndakati ndichida kuziva mhosva yavakamukwirira nayo, ndikamuburusira kumakurukota avo;
\v 29 ndakawana kuti wakwirirwa pamusoro pamashoko omurairo wavo, asi asinemhosva yechinhu chingafanira rufu kana kusungwa.
\v 30 Zvino ndakati ndavudzwa, kuti voda kuvandira munhu uyu, ndikamutumira kwamuri pakarepo, ndikaraira vanomukwirira kuti vataure pamberi penyu mhosva yake.
\v 31 Zvino varwi vakatora Pauro sezvavakarairwa, vakamuisa Antipatri vusiku.
\v 32 Fume mangwana vakarega vatasvi vamabhiza, kuti vaende naye, ivo vakadzokera kuimba yavarwi.
\v 33 Vaya vakati vasvika Kesaria, vakapa mubati mwadhi, vakaisavo Pauro pamberi pake.
\v 34 Wakati arava, akabvunza kuti ndowenyika ipi; zvino wakati anzwa kuti ndoweKirikia,
\v 35 akati: Ndichakunzwa kwazvo, kana vanokukwirira vasvikavo; akaraira kuti achengetwe mumba maHerodhe.

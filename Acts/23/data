\c 23
\nb
\v 1 Zvino Pauro wakati achitarisisa makurukota akati: Varume hama, ini ndakafamba pamberi paMwari nehana yakanaka kusvikira zuva ranhasi.
\v 2 Asi Ananiasi mupristi mukuru akaraira vakanga vamire naye kuti vamurove pamuromo.
\v 3 Ipapo Pauro akati kwaari: Mwari uchakurova, rusvingo rwakacheneswa; nokuti iwe ugerepo kuti unditonge nomurairo, asi unoraira kuti ndirohwe, zvinopesana nemurairo nhai?
\v 4 Vakanga vamirepo vakati: Ko unotuka mupristi mukuru waMwari here?
\v 5 Ipapo Pauro akati: Ndakanga ndisingazivi hama dzangu kuti mupristi mukuru; nokuti kwakanyorwa, \add kuchinzi\add*: Usataura zvakaipa pamusoro pomubati wavanhu vako.
\v 6 Zvino Pauro wakati achivona kuti rimwe bandi vaSadhusi rimwe vaFarisi, akadanidzira mumakurukota, \add akati\add*: Varume hama, ini ndiri muFarisi, mwanakomana wavaFarisi, ndotongwa pamusoro petariro nokumuka kwavakafa.
\v 7 Wakati areva saizvozvo, kupesana kukamuka pakati pavaFarisi navaSadhusi; chaunga chikakamukana.
\v 8 Nokuti vaSadhusi vaiti hapana kumuka kwavakafa, kana mutumwa, kana mweya; asi vaFarisi vaitenda zvose.
\v 9 Zvino bopoto guru rikamuka; vanyori vokudivi ravaFarisi vakasimuka vachipikisa zvikuru vachiti: Ngatirege kurwa naMwari, hatiwani chinhu chakaipa kumunhu uyu; asi kana mweya kana mutumwa wakataura naye, hatingagoni kupikisana naMwari.
\v 10 Zvino kupesana kwakamuka, mutungamiri mukuru akatya kuti Pauro ungabvamburwa navo, akaraira varwi kuti vaburuke, vamubvute pakati pavo, vamuise muimba yavarwi.
\v 11 Zvino usiku hwakatevera, Ishe akamira naye, akati: Tsunga moyo Pauro nokuti sezvawakapupurira kwazvo pamusoro pangu paJerusarema, zvakafaniravo kupupura paRoma.
\s Vamwe vaJudha vanozvisunga kuvuraya Pauro; unoiswa Kesariya
\p
\v 12 Zvino kwakati kwaedza, vamwe vavaJudha vakaita rangano, vakazvisunga nemhiko vachiti havangadyi kana kumwa kusvikira vavuraya Pauro.
\v 13 Zvino vaipfuvura makumi mana vakanga vaita rangano iyo.
\v 14 Ava vakaenda kuvapristi vakuru navakuru vakati: Tazvisunga nemhiko huru, kuti hatingadyi chinhu, kusvikira tavuraya Pauro.
\v 15 Naizvozvo zvino imwi, namakurukota, taridzai kumutungamiri mukuru, kuti amuburusire kwamuri mangwana, sezvinonzi munoda kunatso-bvunzisisa nyaya yake; asu isu asati aswedera, tazvigadzira kuti timuvuraye.
\v 16 Zvino mwanakomana wehanzvadzi yaPauro akanzwa zvokuvandira kwavo, akaenda akapinda mumba mavarwi, akavudza Pauro.
\v 17 Ipapo Pauro akadanira kwaari mumwe wavakuru vezana, akati: Isa jaya iri kumutungamiri mukuru; nokuti uneshoko raanoda kumuvudza.
\v 18 Naizvozvo akamutora, akaenda naye kumutungamiri mukuru, akati: Pauro musungwa, wandidana akakumbira kuti ndivuye nejaya iri kwamuri uneshoko raanoda kutaura kwamuri.
\v 19 Mutungamiri mukuru akabata ruvoko rwake, akaenda naye parutivi vari voga, akamubvunza akati: Chiiko chaunoda kundivudza?
\v 20 Iye akati: VaJudha vatenderana kukukumbirai kuti muburuse Pauro kumakurukota mangwana savanoda kumubvunzisisa mhosva yake.
\v 21 Naizvozvo musavatendera; nokuti vakamuvandira pakati pavo, varume vanopfuvura makumi mana vakazvisunga nemhiko, kuti havangadyi, kana kumwa, kusvikira vamuvuraya; zvino vakazvigadzirira vachimirira chivimbiso chinobva kwamuri.
\v 22 Naizvozvo mutungamiri mukuru akaendesa jaya a\add ri\add*raira \add achiti\add*: Usavudza munhu kuti wandizivisa izvozvo.
\v 23 Zvino akadanira kwaari vakuru vezana vaviri, akati: Gadzirirai varwi vanamazana maviri vafambe kusvikira vasvika Kesariya, navanotasva mabhiza vanamakumi manomwe, navemapfumo vanamazana maviri nenguva yechitatu yovusiku;
\v 24 muvatsvakire zvipfuwo kuti vatasvise Pauro vagonyatsomuisa zvisina njodzi kumubati Feriksi;
\v 25 akanyora mwadi nenzira iyi ichiti:
\v 26 Kraudio Risia, kunaFeriksi, mubati wakakurumbira kwazvo, kwaziwai!
\v 27 Uyu munhu wakabatwa navaJudha, ungadai akaurawa navo, ini ndikasvika navarwi, ndikamurwira ndanzwa kuti muRoma.
\v 28 Zvino ndakati ndichida kuziva mhosva yavakamukwirira nayo, ndikamuburusira kumakurukota avo;
\v 29 ndakawana kuti wakwirirwa pamusoro pamashoko omurairo wavo, asi asinemhosva yechinhu chingafanira rufu kana kusungwa.
\v 30 Zvino ndakati ndanyeverwa kuti kwakanga koda kuva nekuvandirwa komunhu uyu navaJudha, ndikamutumira kwamuri pakarepo, ndikaraira vanomukwirira kuti vataure pamberi penyu zvavanomupomera.
\v 31 Zvino varwi sezvavakarairwa vakatora Pauro, vakamuisa Antipatri vusiku.
\v 32 Zvino mangwana vakarega vatasvi vamabhiza kuti vaende naye, vakadzokera kuimba yavarwi.
\v 33 Vaya vakati vasvika Kesariya, vakakumikidza mwadhi kumubati, vakaisavo Pauro pamberi pake.
\v 34 Zvino mubati wakati arava, akabvunza kuti ndowedunhu ripi; zvino wakati anzwa kuti ndoweKirikia,
\v 35 \add akati\add*: Ndichakunzwa kana vanokukwirira vasvikavo; akaraira kuti achengetwe mumba maHerodhe.

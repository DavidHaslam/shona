\c 23
\s Pauro pamberi pedare remakurukota
\p
\v 1 Zvino Pauro wakati achitarisisa dare remakurukota akati: Varume hama, ini ndakafamba pamberi paMwari nehana yose yakanaka, kusvika zuva rino.
\v 2 Asi mupristi mukuru Ananiasi wakaraira vaiva vamire naye kuti vamurove muromo.
\v 3 Ipapo Pauro akati kwaari: Mwari achakurova, madziro akadzudzurwa akacheneswa; nokuti iwe ugere kuti unditonge maererano nemurairo, zvino unoraira kuti ndirohwe zvinopesana nemurairo here?
\v 4 Zvino vaiva vamirepo vakati: Unotuka mupristi mukuru waMwari here?
\v 5 Pauro ndokuti: Ndanga ndisingazivi, hama, kuti mupristi mukuru; nokuti kwakanyorwa \add kuchinzi\add*: Usataura zvakaipa pamusoro pemutungamiriri wevanhu vekwako.
\v 6 Zvino Pauro wakati aziva kuti rimwe divi nderevaSadhusi uye rimwe nderevaFarisi, akadanidzira kudare remakurukota, \add akati\add*: Varume hama, ini ndiri muFarisi, mwanakomana wemuFarisi; ini ndinotongwa pamusoro petariro nekumuka kwevakafa.
\v 7 Wakati areva izvi, kupesana kukauya pakati pevaFarisi nevaSadhusi, chaunga ndokukamukana.
\v 8 Nokuti vaSadhusi vanoti hakuna kumuka, kana mutumwa, kana mweya; asi vaFarisi vanobvuma zviri zviviri.
\v 9 Zvino mhere-mhere huru ikamuka; vanyori vekudivi revaFarisi vakasimuka vachipikisa zvikuru vachiti: Hatiwani chinhu chakaipa kumunhu uyu; asi kana mweya akataura naye kana mutumwa, hatingarwisani naMwari.
\v 10 Zvino kupesana kukuru kwakati kwauya, mukuru wechuru akatya kuti Pauro angabvamburwa navo, akaraira mauto kuti aburuke amubvute pakati pavo, amuise kuimba yemauto.
\v 11 Zvino usiku hwakatevera Ishe wakamira naye akati: Tsunga moyo Pauro; nokuti sezvawakapupura zvinhu maererano neni paJerusarema, saizvozvo zvakafanirawo kuti upupure kuRoma.
\s Vamwe vaJudha vanozvisunga kuuraya Pauro
\p
\v 12 Zvino kwakati kwaedza, vamwe vevaJudha vakaita rangano, vakazvisunga nemhiko, vachiti havangadyi kana kunwa kusvika vauraya Pauro.
\v 13 Zvino vaipfuura makumi mana vaiva vaita mhiko iyi pamwe chete;
\v 14 ava vakaenda kuvapristi vakuru nevakuru vakati: Tazvisunga nemhiko huru, kuti hatidyi chinhu kusvika tauraya Pauro.
\v 15 Naizvozvo ikozvino imwi nedare remakurukota taridzai kumukuru wechuru, kuti amuburusire kwamuri mangwana, sezvinonzi munoda kunyatsobvunzisisa zviri maererano naye; asi isu asati aswedera, tazvigadzira kumuuraya.
\v 16 Zvino mwanakomana wehanzvadzi yaPauro akanzwa zvekuvandira, akauya akapinda mumba memauto, akaudza Pauro.
\v 17 Pauro ndokudanira kwaari umwe wevakuru vezana akati: Isa jaya iri kumukuru wechuru; nokuti rine chekutaura kwaari.
\v 18 Zvino ndokumutora, aka\add mu\add*uisa kumukuru wechuru, ndokuti: Pauro musungwa wandidanira kwaari akakumbira kuti ndiuise jaya iri kwamuri, rine chekutaura kwamuri.
\v 19 Mukuru wechuru akabata ruoko rwaro, akaenda \add naro\add* parutivi vari vega, akabvunza \add akati\add*: Chii chaunacho chekundiudza?
\v 20 Iye akati: VaJudha vatenderana kukukumbirai, kuti muburusire Pauro kudare remakurukota mangwana, sevanoda kunyatsobvunzisisa chimwe chinhu maererano naye.
\v 21 Naizvozvo imwi musatendeswa navo; nokuti vakamuvandira pakati pavo varume vanopfuura makumi mana, vakazvisunga nemhiko kuti havangadyi kana kunwa kusvika vamuuraya; zvino ikozvino vakagadzirira vachimirira chivimbiso kubva kwamuri.
\v 22 Naizvozvo mukuru wechuru wakaregera jaya richienda, a\add ri\add*raira \add achiti\add*: Usaudza munhu kuti wandizivisa zvinhu izvi.
\p
\v 23 Zvino akadanira kwaari vamwe vaviri vevakuru vezana, akati: Gadzirirai mauto mazana maviri kuti afambe kusvika Kesariya, nevatasvi vemabhiza makumi manomwe, nevemapfumo mazana maviri, kubva paawa rechitatu reusiku;
\v 24 mu\add va\add*wanisewo zvipfuwo, kuti vatasvise Pauro vamuise akachengeteka kumutungamiriri Ferikisi;
\v 25 akanyora tsamba yakatakura zvemukati izvi:
\v 26 Kiraudhio Risia kuna Ferikisi mutungamiriri changamire, kwaziwai.
\v 27 Uyu murume wakabatwa nevaJudha, uye angadai akaurawa navo, ndikasvika nemauto ndikamununura, ndanzwa kuti muRoma.
\v 28 Zvino ndakati ndichida kuziva chikonzero chavaimupomera nacho, ndikamuburusira kudare ravo remakurukota;
\v 29 ndikawana achipomerwa pamusoro pemashoko emurairo wavo, asi asingapomerwi chinhu chingafanira rufu kana zvisungo.
\v 30 Zvino ndakati ndaziviswa kuti kwaiva koda kuva nekuvandirwa kwemurume uyu nevaJudha, ndika\add mu\add*tumira kwamuri pakarepo, ndikarairawo vano\add mu\add*mhan'arira kuti vataure pamberi penyu zvavanopesana naye. Chisarai.
\v 31 Zvino mauto, sezvaakarairwa akatora Pauro, akamuisa kuAntipatiri neusiku.
\v 32 Zvino chifume, vakarega vatasvi vemabhiza kuti vaende naye, vakadzokera kuimba yemauto;
\v 33 ivo vakati vasvika kuKesariya, vakakumikidza tsamba kumutungamiriri, vakaisawo Pauro pamberi pake.
\v 34 Zvino mutungamiriri wakati averenga, akabvunza kuti ndewedunhu ripi; zvino aziva kuti ndeweKirikia,
\v 35 akati: Ndichakunzwa, kana vanokupomera mhosva vasvikawo; akaraira kuti achengetwe mumba maHerodhi mekutongera.
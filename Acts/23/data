\c 23
\s Pauro pamberi pedare remakurukota
\p
\v 1 Zvino Pauro wakati achitarisisa dare remakurukota akati: Varume hama, ini ndakafamba pamberi paMwari nehana yose yakanaka kusvikira zuva ranhasi.
\v 2 Asi mupristi mukuru Ananiasi wakaraira vakange vamire naye kuti vamurove pamuromo.
\v 3 Ipapo Pauro akati kwaari: Mwari uchakurova, rusvingo rwakacheneswa; nekuti iwe ugere kuti unditonge nemurairo, asi unoraira kuti ndirohwe zvinopesana nemurairo nhai?
\v 4 Zvino vakange vamirepo vakati: Unotuka mupristi mukuru waMwari here?
\v 5 Pauro ndokuti: Ndanga ndisingazivi, hama, kuti mupristi mukuru; nekuti kwakanyorwa, \add kuchinzi\add*: Usataura zvakaipa pamusoro pemubati wevanhu vako.
\v 6 Zvino Pauro wakati achiona kuti rimwe bandi vaSadhusi rimwe vaFarisi, akadanidzira mudare remakurukota, \add akati\add*: Varume hama, ini ndiri muFarisi, mwanakomana wavaFarisi, ndotongwa pamusoro petariro yokumuka kwevakafa.
\v 7 Wakati areva saizvozvo, kupesana kukamuka pakati pevaFarisi nevaSadhusi; chaunga chikakamukana.
\v 8 Nekuti vaSadhusi vanoti hapana kumuka kwevakafa, kana mutumwa, kana mweya; asi vaFarisi vanotenda zvose.
\v 9 Zvino bopoto guru rikamuka; vanyori vekudivi revaFarisi vakasimuka vachipikisa zvikuru vachiti: Ngatirege kurwa naMwari, hatiwani chinhu chakaipa kumunhu uyu; asi kana mweya kana mutumwa akataura naye, hatigoni kupikisana naMwari.
\v 10 Zvino kupesana kukuru kwakati kwakamuka, mukuru wechuru akatya kuti Pauro ungabvamburwa kuita zvidimbu navo, akaraira mauto kuti aburuke amubvute pakati pavo, amuise muimba yemauto.
\v 11 Zvino usiku hwakatevera, Ishe wakamira naye akati: Tsunga moyo Pauro; nekuti sezvawakapupura pamusoro pangu paJerusarema, saizvozvo zvakafanirawo kupupura paRoma.
\s Vamwe vaJudha vanozvisunga kuuraya Pauro
\p
\v 12 Zvino kwakati kwaedza, vamwe vevaJudha vakaita rangano, vakazvisunga nemhiko vachiti havangadyi kana kumwa kusvikira vauraya Pauro.
\v 13 Zvino vaipfuura makumi mana vakange vaita rangano iyo.
\v 14 Ava vakaenda kuvapristi vakuru nevatariri vakati: Tazvisunga nerushambwa rukuru, kuti hatidyi chinhu kusvikira taponda Pauro.
\v 15 Naizvozvo ikozvino imwi nedare remakurukota taridzai kumukuru wechuru, kuti amuburusire kwamuri mangwana, sezvinonzi munoda kunyatso-bvunzisisa maererano naye; asi isu asati aswedera, tazvigadzira kumuuraya.
\v 16 Zvino mwanakomana wehanzvadzi yaPauro akanzwa zvokuvandira kwavo, akaenda akapinda mumba memauto, akaudza Pauro.
\v 17 Ipapo Pauro akadanira kwaari umwe wevakuru vezana, akati: Isa jaya iri kumukuru wechuru; nekuti une rimwe shoko raanoda kumuudza.
\v 18 Naizvozvo wakamutora, akamuuisa kumukuru wechuru, akati: Pauro musungwa wandidana akakumbira kuti ndiuise jaya iri kwamuri rine shoko rarinoda kutaura kwamuri.
\v 19 Mutungamiri mukuru akabata ruoko rwaro, akaenda \add naro\add* parutivi vari voga, akabvunza akati: Chii chaunoda kundiudza?
\v 20 Iye akati: VaJudha vatenderana kukukumbirai kuti muburusire Pauro kudare remakurukota mangwana sevanoda kunyatsomubvunzisisa zvimwe.
\v 21 Naizvozvo musavatendera; nekuti vakamuvandira pakati pavo varume vanopfuura makumi mana vakazvisunga nemhiko, kuti havangadyi kana kumwa, kusvikira vamuuraya; zvino vakagadzirira vachimirira chivimbiso chinobva kwamuri.
\v 22 Naizvozvo mutungamiri mukuru wakaregera jaya richienda a\add ri\add*raira \add achiti\add*: Usaudza munhu kuti wandizivisa zvinhu izvi.
\p
\v 23 Zvino akadanira \add kwaari\add* vamwe vakuru vezana vaviri, akati: Gadzirirai mauto mazana maviri afambe kusvikira asvika Kesariya, nevatasvi vemabhiza makumi manomwe, nevemapfumo mazana maviri, kubva paawa yechitatu yeusiku;
\v 24 mu\add va\add*tsvakire zvipfuwo kuti vatasvise Pauro vagomuuisa zvisina njodzi kumutungamiriri Ferikisi;
\v 25 akanyora tsamba nenzira iyi:
\v 26 Kraudio Risia, kuna Ferikisi, mutungamiriri changamire, \add ndinoku\add*kwazisai!
\v 27 Uyu munhu wakabatwa nevaJudha, uye ungadai akaurawa navo, ini ndikasvika nemauto ndikamununura, ndaziva kuti muRoma.
\v 28 Zvino ndakati ndichida kuziva chikonzero chavaimupomera, ndikamuburusira kudare remakurukota avo;
\v 29 ndikawana kuti waipomerwa pamusoro pemashoko emurairo wavo, asi asingapomerwi chinhu chingafanira rufu kana kusungwa.
\v 30 Zvino ndakati ndanyeverwa kuti kwakanga koda kuva nekuvandirwa kwemunhu uyu nevaJudha, ndikamutumira kwamuri pakarepo, ndikarairawo vanomukwirira kuti vataure pamberi penyu zvavanomupomera. Chisarai.
\v 31 Zvino mauto sezvaakarairwa akatora Pauro, akamuisa Antipatri usiku.
\v 32 Zvino chifume vakarega vatasvi vemabhiza kuti vaende naye, vakadzokera kuimba yamauto.
\v 33 Vaya vakati vasvika Kesariya, vakakumikidza tsamba kumubati, vakaisawo Pauro pamberi pake.
\v 34 Zvino mubati wakati averenga, akabvunza kuti ndewedunhu ripi; zvino wakati anzwa kuti ndoweKirikia,
\v 35 akati: Ndichakunzwa kana vanokupomera mhosva vasvikawo; akaraira kuti achengetwe mumba maHerodhe mekutongera.

\c 23
\s Pauro pamberi pedare remakurukota
\p
\v 1 Zvino Pauro wakati achitarisisa dare remakurukota akati: Varume hama, ini ndakafamba pamberi paMwari nehana yose yakanaka, kusvikira zuva ranhasi.
\v 2 Asi mupristi mukuru Ananiasi wakaraira vakange vamire naye kuti vamurove muromo.
\v 3 Ipapo Pauro akati kwaari: Mwari uchakurova, madziro akadzudzurwa akacheneswa; nekuti iwe ugere kuti unditonge nemurairo, zvino unoraira kuti ndirohwe zvinopesana nemurairo here?
\v 4 Zvino vakange vamirepo vakati: Unotuka mupristi mukuru waMwari here?
\v 5 Pauro ndokuti: Ndanga ndisingazivi, hama, kuti mupristi mukuru; nekuti kwakanyorwa \add kuchinzi\add*: Usataura zvakaipa pamusoro pemutungamiriri wevanhu vekwako.
\v 6 Zvino Pauro wakati achiona kuti rimwe bandi vaSadhusi rimwe vaFarisi, akadanidzira kudare remakurukota, \add akati\add*: Varume hama, ini ndiri muFarisi, mwanakomana wevaFarisi; ndinotongwa pamusoro petariro yekumuka kwevakafa.
\v 7 Wakati areva saizvozvo, kupesana kukauya pakati pevaFarisi nevaSadhusi, chaunga ndokukamukana.
\v 8 Nekuti vaSadhusi vanoti hakuna kumuka kwevakafa, kana mutumwa, kana mweya; asi vaFarisi vanobvuma zviri zviviri.
\v 9 Zvino mheremhere huru ikamuka; vanyori vekudivi revaFarisi vakasimuka vachipikisa zvikuru vachiti: Hatiwani chinhu chakaipa kumunhu uyu; asi kana mweya kana mutumwa akataura naye, hatingarwisani naMwari.
\v 10 Zvino kupesana kukuru kwakati kwauya, mukuru wechuru akatya kuti Pauro ungabvamburwa navo, akaraira mauto kuti aburuke amubvute pakati pavo, amuise kuimba yemauto.
\v 11 Zvino usiku hwakatevera Ishe wakamira naye akati: Tsunga moyo Pauro; nekuti sezvawakapupura pamusoro pangu paJerusarema, saizvozvo zvakafanirawo kupupura kuRoma.
\s Vamwe vaJudha vanozvisunga kuuraya Pauro
\p
\v 12 Zvino kwakati kwaedza, vamwe vevaJudha vakaita rangano, vakazvisunga nerushambwa, vachiti havangadyi kana kumwa kusvikira vauraya Pauro.
\v 13 Zvino vaipfuura makumi mana vakange vaita mhiko iyi pamwechete;
\v 14 ava vakaenda kuvapristi vakuru nevakuru vakati: Tazvisunga nerushambwa rukuru, kuti hatidyi chinhu kusvikira taponda Pauro.
\v 15 Naizvozvo ikozvino imwi nedare remakurukota taridzai kumukuru wechuru, kuti amuburusire kwamuri mangwana, sezvinonzi munoda kunyatso-bvunzisisa maererano naye; asi isu asati aswedera, tazvigadzira kumuuraya.
\v 16 Zvino mwanakomana wehanzvadzi yaPauro akanzwa zvekuvandira, akauya akapinda mumba memauto, akaudza Pauro.
\v 17 Pauro ndokudanira kwaari umwe wevakuru vezana akati: Isa jaya iri kumukuru wechuru; nekuti rine charinoda kumuudza.
\v 18 Zvino ndokumutora, akamuuisa kumukuru wechuru, ndokuti: Pauro musungwa wandidanira kwaari akakumbira kuti ndiuise jaya iri kwamuri, rine charinoda kutaura kwamuri.
\v 19 Mukuru wechuru akabata ruoko rwaro, akaenda \add naro\add* parutivi vari vega, akabvunza \add akati\add*: Chii chaunoda kundiudza?
\v 20 Iye akati: VaJudha vatenderana kukukumbirai, kuti muburusire Pauro kudare remakurukota mangwana, sevanoda kunyatsomubvunzisisa maererano naye.
\v 21 Naizvozvo imwi musatendeswa navo; nekuti vakamuvandira pakati pavo varume vanopfuura makumi mana, vakazvisunga nemhiko kuti havangadyi kana kumwa kusvikira vamuuraya; zvino ikozvino vakagadzirira vachimirira chivimbiso kubva kwamuri.
\v 22 Naizvozvo mukuru wechuru wakaregera jaya richienda, a\add ri\add*raira \add achiti\add*: Usaudza munhu kuti wandizivisa zvinhu izvi.
\p
\v 23 Zvino akadana vamwe vakuru vezana vaviri, akati: Gadzirirai mauto mazana maviri kuti afambe kusvikira asvika Kesariya, nevatasvi vemabhiza makumi manomwe, nevemapfumo mazana maviri, kubva paawa rechitatu reusiku;
\v 24 mu\add va\add*wanisewo zvipfuwo, kuti vatasvise Pauro vamuise akagwinya kumutungamiriri Ferikisi;
\v 25 akanyora tsamba yakatakura izvi:
\v 26 Kiraudhio Risia kuna Ferikisi mutungamiriri changamire, kwazisai.
\v 27 Uyu munhu wakabatwa nevaJudha, uye ungadai akaurawa navo, ndikasvika nemauto ndikamununura, ndaziva kuti muRoma.
\v 28 Zvino ndakati ndichida kuziva chikonzero chavaimupomera, ndikamuburusira kudare ravo remakurukota;
\v 29 ndikawana achipomerwa pamusoro pemashoko emurairo wavo, asi asingapomerwi chinhu chingafanira rufu kana zvisungo.
\v 30 Zvino ndakati ndaziviswa kuti kwakange koda kuva nekuvandirwa kwemunhu uyu nevaJudha, ndikamutumira kwamuri pakarepo, ndikarairawo vanomukwirira kuti vataure pamberi penyu zvavanomupomera. Chisarai.
\v 31 Zvino mauto, sezvaakarairwa akatora Pauro, akamuisa Antipatiri usiku.
\v 32 Zvino chifume, vakarega vatasvi vemabhiza kuti vaende naye, vakadzokera kuimba yemauto;
\v 33 ivo vakati vasvika Kesariya, vakakumikidza tsamba kumutungamiriri, vakaisawo Pauro pamberi pake.
\v 34 Zvino mutungamiriri wakati averenga, akabvunza kuti ndewedunhu ripi; zvino anzwa kuti ndeweKirikia,
\v 35 akati: Ndichakunzwa, kana vanokupomera mhosva vasvikawo; akaraira kuti achengetwe mumba maHerodhe mekutongera.

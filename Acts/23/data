\c 23
\s Pauro pamberi pemakurukota
\p
\v 1 Zvino Pauro wakati achitarisisa makurukota akati: Varume hama, ini ndakafamba pamberi paMwari nehana yakanaka kusvikira zuva ranhasi.
\v 2 Asi mupristi mukuru Ananiasi wakaraira vakanga vamire naye kuti vamurove pamuromo.
\v 3 Ipapo Pauro akati kwaari: Mwari uchakurova, rusvingo rwakacheneswa; nokuti iwe ugerepo kuti unditonge nomurairo, asi unoraira kuti ndirohwe zvinopesana nemurairo nhai?
\v 4 Zvino vakanga vamirepo vakati: Ko unotuka mupristi mukuru waMwari here?
\v 5 Ipapo Pauro akati: Ndakanga ndisingazivi hama dzangu kuti mupristi mukuru; nokuti kwakanyorwa, \add kuchinzi\add*: Usataura zvakaipa pamusoro pomubati wavanhu vako.
\v 6 Zvino Pauro wakati achivona kuti rimwe bandi vaSajusi rimwe vaFarisi, akadanidzira mumakurukota, \add akati\add*: Varume hama, ini ndiri muFarisi, mwanakomana wavaFarisi, ndotongwa pamusoro petariro nokumuka kwavakafa.
\v 7 Wakati areva saizvozvo, kupesana kukamuka pakati pavaFarisi navaSajusi; chaunga chikakamukana.
\v 8 Nokuti vaSajusi vaiti hapana kumuka kwavakafa, kana mutumwa, kana mweya; asi vaFarisi vaitenda zvose.
\v 9 Zvino bopoto guru rikamuka; vanyori vokudivi ravaFarisi vakasimuka vachipikisa zvikuru vachiti: Ngatirege kurwa naMwari, hatiwani chinhu chakaipa kumunhu uyu; asi kana mweya kana mutumwa wakataura naye, hatingagoni kupikisana naMwari.
\v 10 Zvino kupesana kukuru kwakati kwakamuka, mukuru wechuru akatya kuti Pauro ungabvamburwa kuita zvidimbu navo, akaraira mauto kuti aburuke amubvute pakati pavo, amuise muimba yamauto.
\v 11 Zvino usiku hwakatevera, Ishe wakamira naye akati: Tsunga moyo Pauro; nokuti sezvawakapupurira kwazvo pamusoro pangu paJerusarema, saizvozvo zvakafaniravo iwe kupupura paRoma.
\s Vamwe vaJudha vanozvisunga kuuraya Pauro; unoiswa Kesariya
\p
\v 12 Zvino kwakati kwaedza, vamwe vavaJudha vakaita rangano, vakazvisunga nemhiko vachiti havangadyi kana kumwa kusvikira vauraya Pauro.
\v 13 Zvino vaipfuura makumi mana vakanga vaita rangano iyo.
\v 14 Ava vakaenda kuvapristi vakuru navatariri vakati: Tazvisunga nemhiko huru, kuti hatingadyi chinhu kusvikira taponda Pauro.
\v 15 Naizvozvo zvino imwi namakurukota taridzai kumukuru wechuru, kuti amuburusire kwamuri mangwana, sezvinonzi munoda kunyatso-bvunzisisa maererano naye; asu isu asati aswedera, tazvigadzira kuti timuuraye.
\v 16 Zvino mwanakomana wehanzvadzi yaPauro akanzwa zvokuvandira kwavo, akaenda akapinda mumba mamauto, akaudza Pauro.
\v 17 Ipapo Pauro akadanira kwaari mumwe wavakuru vezana, akati: Isa jaya iri kumukuru wechuru; nokuti unerimwe shoko raanoda kumuudza.
\v 18 Naizvozvo wakamutora, akaenda naye kumukuru wechuru, akati: Pauro musungwa, wandidana akakumbira kuti ndiuye nejaya iri kwamuri rineshoko rarinoda kutaura kwamuri.
\v 19 Mutungamiri mukuru akabata ruvoko rwake, akaenda \add naye\add* parutivi pachivande, akamubvunza akati: Chiiko chaunoda kundiudza?
\v 20 Iye akati: VaJudha vatenderana kukukumbirai kuti muburusire Pauro kumakurukota mangwana savanoda kumubvunzisisa zvimwe zvakanaka.
\v 21 Naizvozvo musavatendera; nokuti vakamuvandira pakati pavo varume vanopfuura makumi mana vakazvisunga nemhiko, kuti havangadyi, kana kumwa, kusvikira vamuuraya; zvino vakazvigadzirira vachimirira chivimbiso chinobva kwamuri.
\v 22 Naizvozvo mutungamiri mukuru wakaregera jaya richienda a\add ri\add*raira \add achiti\add*: Usaudza munhu kuti wandizivisa zvinhu izvozvi.
\v 23 Zvino akadanira \add kwaari\add* vamwe vakuru vezana vaviri, akati: Gadzirirai mauto mazana maviri afambe kusvikira asvika Kesariya, navatasvi vamabhiza vanamakumi manomwe, navemapfumo vanamazana maviri nenguva yechitatu yousiku;
\v 24 mu\add va\add*tsvakire zvipfuwo kuti vatasvise Pauro vagonyatsomuisa zvisina njodzi kumutongi Feriksi;
\v 25 akanyora mwadi nenzira iyi:
\v 26 Kraudio Risia, kunaFeriksi, mutongi changamire, \add ndinoku\add*kwazisai!
\v 27 Uyu munhu wakabatwa navaJudha, ungadai akaurawa navo, ini ndikasvika namauto, ndikamununura ndaziva kuti muRoma.
\v 28 Zvino ndakati ndichida kuziva chikonzero chavaimupomera, ndikamuburusira kumakurukota avo;
\v 29 ndikawana kuti waipomerwa pamusoro pamashoko omurairo wavo, asi asingapomerwi chinhu chingafanira rufu kana kusungwa.
\v 30 Zvino ndakati ndanyeverwa kuti kwakanga koda kuva nekuvandirwa komunhu uyu navaJudha, ndikamutumira kwamuri pakarepo, ndikarairavo vanomukwirira kuti vataure pamberi penyu zvavanomupomera. Chisarai.
\v 31 Zvino mauto sezvaakarairwa akatora Pauro, akamuisa Antipatri usiku.
\v 32 Zvino mangwana vakarega vatasvi vamabhiza kuti vaende naye, vakadzokera kuimba yamauto.
\v 33 Vaya vakati vasvika Kesariya, vakakumikidza mwadhi kumubati, vakaisavo Pauro pamberi pake.
\v 34 Zvino mubati wakati arava, akabvunza kuti ndowedunhu ripi; zvino wakati anzwa kuti ndoweKirikia,
\v 35 akati: Ndichakunzwa kana vanokupomera mhosva vasvikavo; akaraira kuti achengetwe mumba maHerodhe mokutongera.

\c 27
\s Pauro unoenda Roma
\p
\v 1 Zvino kwakati kwatemwa kuti tiende Itaria nechikepe, vakakumikidza Pauro nevamwe vasungwa kuna Juriasi mukuru wezana, wehondo yamambo mukuru.
\v 2 Zvino takati tapinda muchikepe cheAdhiramitiyamu, chaiva choda kuenda nepamisha yemahombekombe eAsia, tikatanga kufamba nechikepe, Arisitako muMakedhonia weTesaronika anesu.
\v 3 Chifume tikasvika paSidhoni; Juriasi akabata Pauro zvakanaka, akamutendera kuti aende kushamwari dzake, kuti abatsirwe.
\v 4 Takati tabva ipapo nechikepe tikapfuura nenyasi kweSaipuresi, nekuti mhepo yai\add ti\add*pikisa,
\v 5 tikati tayambuka gungwa reKirikia nePamufiriya, takasvika paMaira yeRisia.
\v 6 Ipapo mukuru wezana akawana chikepe cheAreksandira chinoenda Itaria, ndokutipinzamo.
\v 7 Zvino takati tananaira nechikepe mazuva mazhinji, tikasvika pakatarisana neKinido nemutsutsururu, mhepo isingatitenderi, tikaburuka takatevedza Kirete, kwakatarisana neSarimoni;
\v 8 tikapapfuura nemutsutsururu ndokusvika pane imwe nzvimbo panonzi Zororo Rakanaka; pedo naro paiva neguta \add re\add*Rasea.
\p
\v 9 Zvino nguva huru yakati yapfuura, nekufamba nechikepe kwava nenjodzi, nekuti kutsanya kwakange kwatopfuura, Pauro aka\add va\add*yambira,
\v 10 achiti kwavari: Varume, ndinoona kuti rwendo rwuchava nenjodzi nekurasikirwa kuzhinji, zvisati zviri zvemutoro nechikepe chete, asi nekweupenyu hweduwo.
\v 11 Asi mukuru wezana wakateerera mufambisi wechikepe nemwene wechikepe kupfuura zvinhu zvakarehwa naPauro.
\v 12 Zvino sezvo zororo rakange risina kunaka kugarwa muchando, vazhinji vavo vakayambira kuti pabviwe, zvimwe vangasvika Fenikisi vagare\add po\add* muchando, ndiro zororo reKirete, rakange rakatarira kuchamhembe kwakadziva kumavirira nemaodzanyemba akadziva mavirira.
\p
\v 13 Zvino mhepo yekumaodzanyemba yakati ichifefetera, vakafunga kuti vawana vavariro \add yavo\add*, vakabvisa zvisungo \add zvechikepe\add*, vakatevedza Kirita nechikepe.
\v 14 Asi pasina nguva huru kwakasimuka mhepo ine simba ichichipikisa, yainzi Yuro-kiridhoni*;
\v 15 zvino chikepe chakati chabatwa, chisingagoni kumirisana nemhepo, tikachirega chichikukurwa.
\v 16 Zvino takatevedza zasi kwechimwe chiwi chiduku chinonzi Kraudha, tikakwanisa kusungira chikepe nemutsutsuru;
\v 17 chavakati vachisimudza, vakashandisa zvibatsiro, vachisunga chikepe nepasi; vachitya kuti vacharasikira \add pajecha\add* reSitisi, vakaderedza maseiri, ndokutorwa saizvozvo.
\v 18 Zvino isu tichatambudzwa kwazvo nedutu remhepo, chifume vakabudisa nhumbi \add kunze\add*;
\v 19 uye \add zuva\add* retatu, takarasa zvombo zvechikepe nemaoko edu pachedu.
\v 20 Zvino kwakati kusina kuonekwa zuva kana nyeredzi mazuva mazhinji, nedutu risati riri duku remhepo richisimba, kubva ipapo tariro yose yekuti tichaponeswa ikapera.
\p
\v 21 Zvino yakati yava nguva refu vasingadyi, Pauro akamira pakati pavo, akati: Varume, mungadai makanditeerera mukasabva Kirete, mukapukunyuka kutambudzika nekurashikirwa uku.
\v 22 Asi ikozvino ndinokukurudzirai kuti mutsunge moyo; nekuti hakungavi nekurashikirwa neupenyu pakati penyu, asi kwechikepe.
\v 23 Nekuti usiku hwuno kwakamira neni mutumwa waMwari, wandiri wake, newandinoshumira,
\v 24 achiti: Usatya Pauro; unofanira kumira pamberi paKesari; zvino tarira, Mwari wakupa vose vanofamba newe muchikepe.
\v 25 Naizvozvo varume tsungai moyo; nekuti ndinotenda Mwari kuti zvichava sezvandaudzwa.
\v 26 Asi tinofanira kukandirwa pane chimwe chiwi.
\p
\v 27 Zvino usiku hwegumi neuna hwakati hwasvika, tichangomveeswa muAdhira, panenge pakati peusiku, vafambisi vechikepe vakafunga kuti voswedera kune imwe nyika;
\v 28 vakakanda gavi rekuyera vakawana mafadomi* makumi maviri; vakati vapfuura zvishoma, vakakandazve gavi rekuyera, vakawana mafadomi gumi nemashanu;
\v 29 zvino vakatya kuti zvimwe tichawira pamabwe, vakakanda zvimiso zvina neshure kwechikepe, vakashuva kuedza.
\v 30 Zvino vafambisi vechikepe vakati vachitsvaka kutiza muchikepe, vaburusira igwa mugungwa, vachiita sevanenge vokanda zvimiso mberi kwechikepe.
\v 31 Pauro akati kumukuru wezana nekumauto: Kana ava vakasagara muchikepe, hamugoni kuponeswa.
\v 32 Ipapo mauto akagura mabote egwa, ndokurirega rikawa.
\p
\v 33 Zvino kwakati koedza, Pauro akakumbirisa vose kuti vadye, achiti: Nhasi izuva regumi nechina ramakagara muchitsanya, musingadyi chinhu.
\v 34 Saka ndinokukumbirisai kuti mudye; nekuti ndezveruponeso rwenyu; nekuti hakuna ruvhudzi rumwe rwuchawa pamusoro weumwe wenyu.
\v 35 Wakati areva zvinhu izvi, atora chingwa, akavonga kuna Mwari pamberi pavo vose, akati a\add chi\add*medura akatanga kudya.
\v 36 Zvino vakatsunga moyo vose, uye ivo vakadya.
\v 37 Zvino tose taiva muchikepe mweya mazana maviri nemakumi manomwe nemitanhatu.
\v 38 Zvino vakati vaguta vakarerusa chikepe, vachikandira zviyo mugungwa.
\p
\v 39 Kwakati kwaedza, vakasaziva nyika; asi vakaona zororo raiva nemahombekombe ejecha, vakarangana kana zvaibvira kuitika, kuti vasundire chikepe pariri.
\v 40 Zvino vakagura zvimiso, vaka\add zvi\add*siya mugungwa, nenguva iyoyo vakasunungura zvisungo zvekudzoresa, vakasimudzira seiri repamberi kumhepo, vakaruramira kumahombekombe.
\v 41 Zvino vakati vachisvika panzvimbo pamasanganirano emakungwa, vakagumhirisa chikepe pasi; muromo ukabatwa kwazvo usingazununguki, asi rutivi rweshure rukavhunika nesimba remafungu.
\v 42 Zvino zano remauto raiva rekuuraya vasungwa, \add kuti\add* zvimwe vamwe vangashambira vakatiza.
\v 43 Asi mukuru wezana achida kuponesa Pauro, akavadzivisa pazvinangwa zvavo, akaraira kuti vanogona kushambira vatange kuzviwisira mugungwa, vaende kunyika;
\v 44 uye vakasara, vamwe pamatanda, vamwe pane zvimwe \add zvipenga\add* zvechikepe. Saizvozvowo zvakaitika kuti vose vakasvika kunyika vari vapenyu.

\c 27
\s Pauro unoenda Roma
\p
\v 1 Zvino kwakati kwatemwa kuti tiende Itaria nechikepe, vakakumikidza Pauro navamwe vasungwa kuna Jurio mukuru wezana, wehondo yaAugusto.
\v 2 Zvino takati tapinda muchikepe cheAdhiramitiyamu, chaiva choda kuenda napamisha yemhenderekedzo dzeAsia, tikabva muchikepe tinaArisitako muMakedhonia weTesaronika.
\v 3 Fume tikabata Sidhoni, Juriasi akaitira Pauro zvakanaka, akamutendera kuti aende kushamwari dzake, kuti abatsirwe.
\v 4 Takati tabva ipapo, tikapfuvura nechikepe nenyasi kweSaipuresi, nokuti mhepo yai\add ti\add*pikisa.
\v 5 Zvino takati tayambuka gungwa reKirikia nePamufiriya, tikasvika Maira yeRisia.
\v 6 Ipapo mukuru wezana akawana chikepe cheAreksandira chaienda Itaria, ndokutipinzamo.
\v 7 Zvino takati tananaira nechikepe mazuva mazhinji, tikasvika pakatarisana neKinido namanainai, mhepo isingatitenderi \add kufamba\add*, tikapfuvura nenyasi kweKrite, mhiri kwakatarisana neSarimoni.
\v 8 Tikapfuvura napo namanainai, ndokusvika pane imwe nzvimbo panonzi Zororo Rakanaka, pedo neguta \add re\add*Rasea.
\v 9 Zvino nguva huru yakati yapfuvura, nokufamba nechikepe kwava nenjodzi, nokuti kutsanya kwakanga kwatopfuvura, Pauro aka\add va\add*kurudzira,
\v 10 achiti kwavari: Varume, ndinovona kuti rwendo urwu ruchava nokukuvara nokurashikirwa kukuru, zvisanhi zviri zvomutoro nechikepe chete, asi novupenyu hweduvo.
\v 11 Asi mukuru wezana wakateerera mufambisi wechikepe nomwene wechikepe, kupfuvura zvinhu zvakarehwa naPauro.
\v 12 Zvino zororo rakanga risina kunaka kugarapo muchando, vazhinji vavo vakayambira kuti kana zvichibvira vabvepovo kuti zvimwe vangasvika Fenikisi vagarepo chando; ndiro zororo reKrita, rakanga rakatarira chamhembe, mavirira nemaodzanyemba mavirira.
\v 13 Zvino mhepo yechamhembe yakati ichirira zvishoma, vakafunga kuti vawana zvavakanga vachivavarira, vakabvisa zvisungo \add zvechikepe\add*, vakatevedza Kirita nechikepe.
\v 14 Asi pasina nguva kwakasimuka mhepo inesimba ichipikisa, yainzi Yuro-sikuroni*;
\v 15 Zvino chikepe chakati chabatwa, chisingagoni kumirisana nemhepo tikachirega chichienda.
\v 16 Zvino takamhanya nyasi kwechimwe chiwi chiduku, chinonzi Kraudha, tikakwanisa kusungira chikepe nemutsutsuru.
\v 17 Vakati vachisimudza, vakashandisa zvibatsiro, vakasunga chikepe nepasi; vachitya kuti vachakandirwa pajecha reSitisi, vakaderedza maseiri, ndokungotorwa.
\v 18 Zvino isu tichatambudzwa kwazvo kwazvo nedutu remhepo, fume vakabudisa nhumbi kunze;
\v 19 ne\add zuva\add* retatu, takakandira zvombo zvechikepe kunze namavoko edu.
\v 20 Zvino hakuna kuonekwa zuva kana nyeredzi mazuva mazhinji, nedutu risati riri duku remhepo richingosimba, kubva ipapo tariro yose yokuti tichaponeswa ikapera.
\v 21 Zvino vakati vagara nguva refu vasingadyi, Pauro akamira pakati pavo, akati: Varume, mungadai makanditeerera mukasabva Krita, mukasawirwa nokutambudzika nokurashikirwa uku.
\v 22 Asi zvino ndinokusimudzirai kuti mutsunge moyo; nokuti hakungavi nekurashikirwa novupenyu pakati penyu, asi chikepe.
\v 23 Nokuti vusiku hwuno kwakamira neni mutumwa waMwari, wandiri wake, nowandinoshumira,
\v 24 achiti: Usatya Pauro; unofanira kumiswa pamberi paKesari; zvono tarira, Mwari wakupa vose vanofamba newe muchikepe.
\v 25 Naizvozvo varume, tsungai moyo; nokuti ndinotenda Mwari kuti zvichava sezvandakavudzwa.
\v 26 Asi tinofanira kukandirwa pane chimwe chiwi.
\v 27 Zvino usiku hwegumi novuna hwakati hwasvika, tichangozvuzvurudzwa kukwira nokuburuka muAdhira, panenge pakati povusiku vafambisi vechikepe vakafunga kuti voswedera kune imwe nyika.
\v 28 Vakakanda gavi rokuyera vakawana mafadomi* makumi maviri; vakati vapfuura zvishoma, ndokukandazve gavi rokuyera, vakawana vakawana mafadomi* anegumi namashanu;
\v 29 zvino vakatya kuti zvimwe tichawira pamabwe, vakakanda zvimiso zvina neshure kwechikepe, vakachemera kuedza.
\v 30 Zvino vafambisi vechikepe vakati vachida kutiza muchikepe, vakaburusira igwa mugungwa, vachiita savanenge vokanda zvimiso kumuromo wechikepe.
\v 31 Pauro akati kumukuru wezana namauto: Kunze kokuti ava vagara muchikepe hamungaponeswi.
\v 32 Ipapo mauto akagura mabote egwa vakarirega rikawa.
\v 33 Zvino kwakati koedza, Pauro akagombedzera vose kuti vadye, achiti: Nhasi izuva regumi nerechina, ramakagara muchingotsanya, musingadyi chinhu.
\v 34 Saka ndinokugombedzerai kuti mudye, nokuti ndezvekuzviraramisa; nokuti hakunoruvudzi rumwe ruchawa pamusoro womumwe wenyu.
\v 35 Wakati areva izvozvo akatora chingwa akavonga kuna Mwari pamberi pavo vose, akti a\add chi\add*medura, ndokutanga kudya.
\v 36 Ipapo vakatsunga moyo vose vakatoravo zvokudya.
\v 37 zvino taivamo tose muchikepe taiva mweya mazana maviri namakumi manomwe navatanhatu.
\v 38 Zvino vakati vadya vakaguta, vakarerusa chikepe vachikandira zviyo mugungwa.
\v 39 Kwakati kwaedza, vakasaziva nyika; asi vakavona zororo raiva nejecha, vakarangana kana zvaibvira kuitika, kuti vaise chikepe pariri.
\v 40 Ipapo vakagura zvimiso, vakazviisa mugungwa, vakasunungura zvisungo zvokudzoresa nazvo, vakasimudzira seiri rapamberi kumhepo, vakaruramira kumhenderekedzo.
\v 41 Zvino vakati vachisvika panzvimbo pamasanganirano emakungwa maviri, vakagumhirisa chikepe pasi; muromo wacho ukabatwa kwazvo usingazununguki, asi rutivi rwacho rweshure rukavhunika nesimba remafungu.
\v 42 Zvino zano ramauto raiva rokuuraya vasungwa, \add kuti\add* zvimwe vamwe varege kutiza vachishambira.
\v 43 Asi mukuru wezana achida kuponesa Pauro, akavadzivisa pazvinangwa zvavo; akaraira kuti vanogona kushambira, vatange ku\add zvi\add*wisira \add mumvura\add*, vaende kunyika;
\v 44 vamwe vakasara, vamwe pamatanda, vamwe panezvimwe \add zvipenga\add* zvechikepe. Naizvozvo zvakaitika kuti vose vakapukunyukira kunyika vari vapenyu.

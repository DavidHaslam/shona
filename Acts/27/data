\c 27
\s Pauro unoenda Roma
\p
\v 1 Zvino kwakati kwatemwa kuti tiende Itaria nechikepe, vakaisa Pauro navamwe vasungwa kumukuru wezana, \add wainzi\add* Jurio nezita, wehondo yaAugusto.
\v 2 Zvino takati tapinda muchikepe cheAdramiteni, toda kuenda napamisha yemhenderekedzo dzeAsia, tikabva tinaArisitako muMakedhonia weTesaronika.
\v 3 Fume tikasvika Sidhoni, Jurio akaitira Pauro zvakanaka, akamutendera kuti aende kushamwari dzake, achengetwe navo.
\v 4 Takati tabva ipapo, tikapfuvura nechkepe nenyasi kweKupro, nokuti mhepo yaitipikisa.
\v 5 Zvino tayambuka gungwa reKirikia nePamfiria, tikasvika Mira yeRikia.
\v 6 Ipapo mukuru wezana akawanapo chikepe cheAreksandira chaienda Itaria, ndokutipinzamo.
\v 7 Zvino takati tananaira mazuva mazhinji, tikasvika pakatarisana neKinido tichitambudzika, mhepo isingatitenderi \add kufamba\add*, tikapfuvura nenyasi kweKrita, napakatarisana neSarimoni.
\v 8 Tikapfuvura napo tichitambudzika, ndokusvika pamwe panonzi Zororo Rakanaka, pedo neguta reRasea.
\v 9 Zvino nguva huru yakati yapfuvura, nokufamba nechikepe kwava nenjodzi, nokuti kutsanya kwakanga kwatopfuvura, Pauro akavasunungura,
\v 10 akati kwavari: Varume, ndinovona kuti rwendo rwedu ruchava nokutambudzika nokurashikirwa kukuru, zvisani zviri zvomutoro nechikepe bedzi, asi nokuvupenyu bweduvo.
\v 11 Asi mukuru wezana wakateerera mufambisi wechikepe nomwene wacho, kupfuvura zvakarebwa naPauro;
\v 12 nokuti zororo zrakanga risina kunaka kugarepo muchando, vamwe vazhinji vakayambira kuti vabvepovo kuti zvimwe vangasvika Fenika vagarepo chando; ndiro zororo reKrita, rakanga rakatarira mabvazuva chamhembe nemaodzanyemba.
\v 13 Zvino mhepo yezasi yakati ichirira zvishoma, vakafunga kuti tawana zvatakanga tichivavarira, vakabvapo, vakafamba pedo neKirita.
\v 14 Asi pasina nguva mhepo inesimba, yainzi Yuro-sikuroni* ikavarova.
\v 15 Zvino chikepe chakati chabatwa, chisingagoni kumirisana nemhepo tikachirega.
\v 16 Zvino tikafamba nyasi kwechimwe chiwi chiduku, chinonzi Krauda, tikasungira chikepe nemanainai.
\v 17 Vakati vachisimudza, vakatora zvibatsiro, vakasunga chikepe nenyasi; zvino vakatya kuti vachakandirwa pajecha reSirtisi, vakaderedza maseiri, ndokungotorwa.
\v 18 Zvino isu tichatambudzwa kwazvo nedutu remhepo, vakakandira nhumbi kunze kurerusa chikepe;
\v 19 ne\add zuva\add* retatu, vakakandira zvombo zvechikepe kunze namavoko avo.
\v 20 Zvino zvatakanga tisina kubudirwa nezuva kana nyeredzi mazuva mazhinji, nedutu guru remhepo richiramba riripo, takatorerwa tariro yose yokuti tichaponeswa.
\v 21 Zvino vakati vagara nguva refu vasingadyi, Pauro akamira pakati pavo, akati: Varume, maifanira kunditeerera, mukasabva Krita, mukasawirwa nokutambudzika nokurashikirwa uku.
\v 22 Asi zvino ndinokurairai kuti mutsunge moyo; nokuti hakuna ungarashikirwa novupenyu bwake pakati penyu, asi chikepe bedzi.
\v 23 Nokuti vusiku bwuno mutumwa waMwari, wandiri wake, nowandinoshumira vo, wakamira neni,
\v 24 akati: Pauro, usatya; unofanira kumira pamberi paKesari; tarira, Mwari wakakupa vose vanofamba newe muchikepe.
\v 25 Naizvozvo, varume, tsungai moyo nokuti ndinotenda Mwari kuti zvichaitika sezvandakavudzwa.
\v 26 Asi tinofanira kukandirwa pane chimwe chiwi.
\v 27 Zvino vusiku bwegumi novuna bwakati bwasvika, tichangotorwa-torwa mugungwa reAdra, pakati povusiku vafambisi vechikepe vakati voswedera kuneimwe nyika.
\v 28 Vakayera kudzika kwemvura, vakawana pakati mafadomi* makumi maviri; vakapfuvura zvishoma, ndokuyerazve, vakawana pakaita mafadomi* anegumi namashanu.
\v 29 Zvino vakatya kuti zvimwe tichawira pamabwe, vakakanda zvimiso zvina neshure kwechikepe, vakachema vachiti kuedze.
\v 30 Zvino vafambisi vakati vachida kutiza muchikepe, vakaburusira igwa mugungwa, vachiita savanenge vokanda zvimiso kumuromo wacho.
\v 31 Pauro akati kumukuru wezana navarwi: Hamungararami kana ava vasingagari muchikepe.
\v 32 Ipapo varwi vakagura mabote egwa, vakarirega, rikawa.
\v 33 Zvino kwakati koedza, Pauro akakumbira zvikuru kwavari vose kuti vadye, achiti: Nhasi rava zuva regumi nerechina, ramakagara muchizvinyima kudya, musingadyi chinhu.
\v 34 Saka ndinokumbira zvikuru kuti mudye, nokuti ndizvo zvichakuponesai; nokuti hakunoruvudzi rumwe ruchaparadzwa pamusoro womumwe wenyu.
\v 35 Wakati areva izvozvo akatora chingwa akavonga Mwari pamberi pavo vose, akachimedura, ndokutanga kudya iye.
\v 36 Ipapo vakatsunga moyo vose vakadyavo vamene.
\v 37 Isu tose taive muchikepe, taiva mazana maviri namakumi manomwe navatanhatu.
\v 38 Zvino vakati vaguta, vakarerusa chikepe, vachikandira zviyo mugungwa.
\v 39 Kwakati koedza, vakasaziva nyika; asi vakavona zororo raiva nejecha, vakarangana kana zvaibvira kuitika, kuti vaise chikepe pariri.
\v 40 Ipapo vakagura zvimiso, vakazviisa mugungwa, vakasunungura zvisungo zvokudzoresa nazvo, vakasimudzira seiri rapamberi kumhepo, vakaruramira kumhenderekedzo.
\v 41 Zvino vakati vachisvika paidira makungwa maviri, vakagumirisa chikepe pasi; muromo wacho ukabatwa kwazvo usingazununguki, asi rutivi rwacho rweshure rukavhunika nesimba remvura.
\v 42 Zvino varwi vakati zvirinani kuti vasungwa vavurawe, kuti vamwe varege kutiza vachishambira.
\v 43 Asi mukuru wezana wakada kuponesa Pauro, akavadzivisa zvavakanga vachida kuita; akaraira kuti vanogona kushambira, vatange kuzviwisira mumvura, vabude kunyika;
\v 44 vamwe, vasara, vabude vamwe pamatanda, vamwe panezvimwe zvinhu zvechikepe. Naizvozvo zvakaitika kuti vose vakasvika kunyika vari vapenyu.

\c 27
\s Pauro unoenda Roma
\p
\v 1 Zvino kwakati kwatemwa kuti tiende Itaria nechikepe, vakakumikidza Pauro nevamwe vasungwa kuna Jurio mukuru wezana, wehondo yaAgasito.
\v 2 Zvino takati tapinda muchikepe cheAdhiramitiyamu, chaiva choda kuenda nepamisha yemhenderekedzo dzeAsia, tikabva muchikepe Arisitako muMakedhonia weTesaronika anesu.
\v 3 Fume tikabata Sidhoni, Juriasi akaitira Pauro zvakanaka, akamutendera kuti aende kushamwari dzake, kuti abatsirwe.
\v 4 Takati tabva ipapo, tikapfuura nechikepe nenyasi kweSaipuresi, nekuti mhepo yai\add ti\add*pikisa.
\v 5 Zvino takati tayambuka gungwa reKirikia nePamufiriya, takasvika Maira yeRisia.
\v 6 Ipapo mukuru wezana akawana chikepe cheAreksandira chaienda Itaria, ndokutipinzamo.
\v 7 Zvino takati tananaira nechikepe mazuva mazhinji, tikasvika pakatarisana neKinido nemanainai, mhepo isingatitenderi, tikapfuura nenyasi kweKirete, mhiri kwakatarisana neSarimoni.
\v 8 Tikapapfuura nemanainai, ndokusvika pane imwe nzvimbo panonzi Zororo Rakanaka, pedo neguta \add re\add*Rasea.
\p
\v 9 Zvino nguva huru yakati yapfuura, nekufamba nechikepe kwava nenjodzi, nekuti kutsanya kwakange kwatopfuura, Pauro aka\add va\add*kurudzira,
\v 10 achiti kwavari: Varume, ndinoona kuti rwendo urwu ruchava nekukuvara nekurashikirwa kukuru, zvisati zviri zvemutoro nechikepe chete, asi nekweupenyu hweduwo.
\v 11 Asi mukuru wezana wakateerera mufambisi wechikepe nemwene wechikepe, kupfuura zvinhu zvakarehwa naPauro.
\v 12 Zvino sezvo zororo rakange risina kunaka kugara muchando, vazhinji vavo vakayambira kuti pabviwe, zvimwe vangasvika Fenikisi vagare\add po\add* muchando; ndiro zororo reKirete, rakange rakatarira chamhembe mavirira nemaodzanyemba mavirira.
\p
\v 13 Zvino mhepo yechamhembe yakati ichirira zvishoma, vakafunga kuti vawana vavariro \add yavo\add*, vakabvisa zvisungo \add zvechikepe\add*, vakatevedza Kirita nechikepe.
\v 14 Asi pasina nguva kwakasimuka mhepo ine simba ichipikisa, yainzi Yuro-kiridhoni*;
\v 15 Zvino chikepe chakati chabatwa, chisingagoni kumirisana nemhepo tikachirega chichienda.
\v 16 Zvino takamhanya zasi kwechimwe chiwi chiduku, chinonzi Kraudha, tikakwanisa kusungira chikepe nemutsutsuru.
\v 17 Vakati vachisimudza, vakashandisa zvibatsiro, vakasunga chikepe nepasi; vachitya kuti vacharasikira \add pajecha\add* reSitisi, vakaderedza maseiri, ndokungotorwa.
\v 18 Zvino isu tichatambudzwa kwazvo nedutu remhepo, fume vakabudisa nhumbi \add kunze\add*;
\v 19 ne\add zuva\add* retatu, takarasa zvombo zvechikepe nemaoko edu.
\v 20 Zvino hakuna kuonekwa zuva kana nyeredzi mazuva mazhinji, nedutu risati riri duku remhepo richingosimba, kubva ipapo tariro yose yekuti tichaponeswa ikapera.
\p
\v 21 Zvino vakati vagara nguva refu vasingadyi, Pauro akamira pakati pavo, akati: Varume, mungadai makanditeerera mukasabva Kirete, mukapukunyuka kutambudzika nekurashikirwa uku.
\v 22 Asi zvino ndinokusimudzirai kuti mutsunge moyo; nekuti hakungavi nekurashikirwa neupenyu pakati penyu, asi chikepe.
\v 23 Nekuti usiku hwuno kwakamira neni mutumwa waMwari, wandiri wake, newandinoshumira,
\v 24 achiti: Usatya Pauro; unofanira kumiswa pamberi paKesari; zvino tarira, Mwari wakupa vose vanofamba newe muchikepe.
\v 25 Naizvozvo varume, tsungai moyo; nekuti ndinotenda Mwari kuti zvichava sezvandaudzwa.
\v 26 Asi tinofanira kukandirwa pane chimwe chiwi.
\p
\v 27 Zvino usiku hwegumi neuna hwakati hwasvika, tichangozvuzvurudzwa kukwira nekuburuka muAdhira, panenge pakati peusiku vafambisi vechikepe vakafunga kuti voswedera kune imwe nyika.
\v 28 Vakakanda gavi rekuyera vakawana mafadomi* makumi maviri; vakati vapfuura zvishoma, ndokukandazve gavi rekuyera, vakawana mafadomi* gumi nemashanu;
\v 29 zvino vakatya kuti zvimwe tichawira pamabwe, vakakanda zvimiso zvina neshure kwechikepe, vakashuva kuedza.
\v 30 Zvino vafambisi vechikepe vakati vachida kutiza muchikepe, vaburusira igwa mugungwa, vachiita sevanenge vokanda zvimiso mberi kwechikepe.
\v 31 Pauro akati kumukuru wezana nekumauto: Kana ava vakasagara muchikepe, hamugoni kuponeswa.
\v 32 Ipapo mauto akagura mabote egwa vakarirega rikawa.
\p
\v 33 Zvino kwakati koedza, Pauro akakumbirisa vose kuti vadye, achiti: Nhasi izuva regumi nechina, ramakagara muchitsanya, musingadyi chinhu.
\v 34 Saka ndinokukumbirisai kuti mudye, nekuti ndezvekuzviponesa; nekuti hakuna ruvhudzi rumwe ruchawa pamusoro weumwe wenyu.
\v 35 Wakati areva zvinhu izvi akatora chingwa akavonga kuna Mwari pamberi pavo vose, akati a\add chi\add*medura akatanga kudya.
\v 36 Zvino vakatsunga moyo vose vakatorawo chikafu.
\v 37 Zvino taiva tose muchikepe mweya mazana maviri nemakumi manomwe nevatanhatu.
\v 38 Zvino vakati vadya vakaguta, vakarerusa chikepe vachikandira zviyo mugungwa.
\p
\v 39 Kwakati kwaedza, vakasaziva nyika; asi vakaona zororo raiva nejecha, vakarangana kana zvaibvira kuitika, kuti vaise chikepe pariri.
\v 40 Ipapo vakagura zvimiso, vakazviisa mugungwa, vakasunungura zvisungo zvekudzoresa nazvo, vakasimudzira seiri repamberi kumhepo, vakaruramira kumhenderekedzo.
\v 41 Zvino vakati vachisvika panzvimbo pamasanganirano emakungwa maviri, vakagumhirisa chikepe pasi; muromo ukabatwa kwazvo usingazununguki, asi rutivi rweshure rukavhunika nesimba remafungu.
\v 42 Zvino zano remauto raiva rekuuraya vasungwa, \add kuti\add* zvimwe vamwe vangashambira vakatiza.
\v 43 Asi mukuru wezana achida kuponesa Pauro, akavadzivisa pazvinangwa zvavo; akaraira kuti vanogona kushambira, vatange kuzviwisira mugungwa, vaende kunyika;
\v 44 vamwe vakasara, vamwe pamatanda, vamwe panezvimwe \add zvipenga\add* zvechikepe. Saizvozvo zvakaitika kuti vose vakapukunyukira kunyika vari vapenyu.

\c 24
\s Pauro unozvidavirira pamberi paFerikisi
\p
\v 1 Zvino mushure memazuva mashanu Ananiasi mupristi mukuru wakaburuka nevakuru neumwe mumiririri \add wainzi\add* Teturo; vakamhan'arira Pauro kumutungamiriri.
\v 2 Zvino wakati adamwa, Teturo akatanga ku\add mu\add*pa mhosva achiti: Rugare rukuru tinorwuwana nemwi, nemabasa akanaka akaitika munyika ino neurongwa hwenyu,
\v 3 tino\add zvi\add*gamuchira nemitoo yose nepanzvimbo dzose, changamire Ferikisi, nekuvonga kose.
\v 4 Asi kuti ndisaramba ndichikubatirirai, ndinokukumbirai zvikuru kuti netsitsi dzenyu mutinzwe muchidimbu.
\v 5 Nekuti takawana murume uyu ari hosha huru, unomutsa bongozozo pakati pevaJudha vose panyika yose, ari mutungamiriri weboka revaNazarini.
\v 6 Iye wakaidzawo kushatisa tembere; watakabata tichida kumutonga nemurairo wedu,
\v 7 zvino mukuru wechuru Risiyasi wakauya ndoku\add mu\add*tora nechisimba mumaoko edu,
\v 8 akaraira vaimupa mhosva kuti vauye kwamuri; wamungati muku\add mu\add*bvunzisisa momene muchawana ruzivo rwezvinhu izvi zvose zvatinomupira mhosva.
\v 9 NevaJudha vakabvumawo, vachiti zvinhu izvi zvakadaro.
\p
\v 10 Zvino Pauro akapindura, mutungamiriri amuninira kuti ataure \add akati\add*: Pamaziviro angu ava makore mazhinji muri mutongi kurudzi urwu, ndinozvidavirira nemufaro,
\v 11 sezvo mungaona kuti mazuva achigere kupfuura gumi nemaviri, kubvira pandakakwira kuJerusarema kunonyengetera;
\v 12 uye havana kundiwana mutembere ndichiita nharo nemunhu, kana kumutsira chaunga bongozozo kunyange musinagoge kana muguta;
\v 13 uye havagoni kupa uchapupu hwezvinhu zvavanondimhan'arira ikozvino.
\v 14 Asi ndinobvuma izvi kwamuri, kuti nenzira yavanoti kutsauka, saizvozvo ndinoshumira Mwari wemadzibaba, ndichitenda zvinhu zvose zvakanyorwa pamurairo nepavaporofita;
\v 15 ndine tariro kuna Mwari, iyo yavanomirirawo vamene, kuti kuchava nekumuka kwevakafa, kwevakarurama pamwe nevasakarurama.
\v 16 Uye pachinhu ichi ini ndinoidza, kuti nguva dzose ndive nehana isina mhosva kuna Mwari nekuvanhu.
\v 17 Zvino shure kwemakore mazhinji ndakasvika kuzopa zvipo zvenyasha nezvibayiro kurudzi rwangu;
\v 18 ndiri pane izvozvi vamwe vaJudha vakabva Asia vakandiwana ndakanatswa mutembere, pasina chaunga kana bongozozo;
\v 19 vanofanira kuva pano pamberi penyu \add va\add*ndipe mhosva kana vane chekupokana neni;
\v 20 kana kuti ivava ngavareve vamene, kuti vakawana chii chisakarurama mandiri, musi wandakamira pamberi pedare remakurukota,
\v 21 kunze kweshoko iri rimwe, randakadanidzira ndimire pakati pavo \add rekuti\add*: Maererano nekumuka kwevakafa ini ndinotongwa nemwi nhasi.
\p
\v 22 Asi Ferikisi wakati anzwa zvinhu izvi achiziva zvakanyanya zvenzira \add iyo\add* akambovamisa, achiti: Kana Risiasi mutungamiri mukuru aburukira \add pano\add*, ndichanyatsoongorora nyaya yenyu;
\v 23 ndokuraira mukuru wezana kuti achengete Pauro, uye ave nerusununguko, uye kuti varege kudzivisa umwe wevekwake kushumira kana kumushanyira.
\v 24 Zvino shure kwemamwe mazuva, Ferikisi wakasvika nemukadzi wake Drusira muJudhakadzi, akatuma kunodana Pauro, akamunzwa pamusoro perutendo kuna Kristu.
\v 25 Zvino wakati achataura zvekururama nezvekuzvidzora uye zvekutonga kunouya, Ferikisi akabvunda akapindura \add akati\add*: Enda zvaikozvino; kana ndikazova nenguva yakafanira, ndichakudana;
\v 26 uye waitarisirawo kuti mari ichapiwa kwaari naPauro, kuti amusunungure; naizvozvo wakamudana kazhinji achitaura naye.
\v 27 Asi makore maviri akati azadziswa, Ferikisi akagamuchira waimutevera Pokio Fesitasi; Ferikisi akada kufadza vaJudha akasiya Pauro akasungwa.

\c 24
\s Pauro unozvidavirira pamberi paFerikisi
\p
\v 1 Zvino mushure memazuva mashanu, Ananiasi mupristi mukuru akaburuka nevatariri, neumwe mumiririri \add wainzi\add* Teturo; vakamhan'arira Pauro kumutungamiriri.
\v 2 Zvino wakati adamwa, Teturo akatanga ku\add mu\add*pomera mhosva achiti: Rugare rukuru tinoruwana nemwi, nemabasa akanaka akaitika munyika ino neurongwa hwenyu;
\v 3 tino\add zvi\add*gamuchira nemitoo yose nepanzvimbo dzose nekuvonga kukuru, imwi Ferikisi changamire mukuru.
\v 4 Asi kuti ndisaramba ndichikubatirirai, ndinokumbira zvikuru kwamuri kuti mutinzwe nengoni dzenyu muchidimbu.
\v 5 Nekuti takawana kuti murume uyu ari hosha huru, unomutsa bongozozo pakati pevaJudha vese panyika yose, ari mutungamiriri weboka ravaNazarini.
\v 6 Iye wakaidzawo kushatisa tembere, tikamubata, tichida kumutonga nemurairo wedu.
\v 7 Zvino mukuru wechuru Risiyasi ndokumutora nechisimba mumaoko edu,
\v 8 akaraira vapomeri vake kuti vauye kwamuri; kana mukamubvunzisisa momene muchawana ruzivo rwezvinhu izvi zvose zvatinomupomera.
\v 9 NevaJudha vakabvumirawo, vachiti zvinhu izvi zvakadaro.
\p
\v 10 Zvino Pauro akapindura mutungamiriri amuninira kuti ataure \add akati\add*: Pamaziviro angu ava makore mazhinji muri mutongi kurudzi urwu, ndinozvidavirira nemufaro,
\v 11 nekuti kuti munzwisise kuti mazuva achigere kupfuura gumi nemaviri kubvira pandakakwira Jerusarema kunonyengetera.
\v 12 Havana kundiwana mutembere ndichiita nharo nemunhu, kana kumutsira chaunga bongozozo kunyange musinagoge kana muguta;
\v 13 uye havagoni kupa uchapupu hwezvinhu zvavanondipomera ikozvino.
\v 14 Asi ndinotenda izvi kwamuri, kuti nenzira yavanoti yakatsauka, saiyoyo ndinoshumira Mwari wamadzibaba, ndichitenda zvinhu zvose zvakanyorwa pamurairo nepavaporofita;
\v 15 ndine tariro kuna Mwari, iyo yavanotendawo vamene, kuti kuchava nekumuka kwevakafa, zvose kwevakarurama nevasakarurama.
\v 16 Uye pachinhu ichi ini ndinoidza, kuti nguva dzose ndive nehana isina mhosva kuna Mwari nekuvanhu.
\v 17 Zvino shure kwemakore mazhinji, ndakasvika kuzopa zvipo zvenyasha nezvibayiro kurudzi rwangu.
\v 18 Ndiri pane izvozvo, vamwe vaJudha vakabva Asia vakandiwana ndakanatswa mutembere, ndisina chaunga kana bongozozo;
\v 19 vaifanira kuva pano pamberi penyu vachindipomera mhosva kana vaiva nekupokana neni.
\v 20 Kana kuti ivava ngavareve vamene kana vakawana chisakarurama mandiri musi wandakamira pamberi pedare remakurukota
\v 21 asi kunze kwemaererano neshoko iri rimwe randakadanidzira ndimire pakati pavo maererano nekumuka kwevakafa, ndinotongwa nhasi nemwi.
\p
\v 22 Asi Ferikisi wakati anzwa zvinhu izvi, ane ruzivo rwakanyanya rwenzira \add iyo\add*, akambovadzosera achiti: Kana Risia, mutungamiri mukuru aburukira \add pano\add*, ndichanyatsoongorora mhaka yenyu;
\v 23 akaraira mukuru wezana kuti achengete Pauro, uye ave nerusununguko, uye kuti varege kudzivisa umwe wevekwake kumushumira kana kumushanyira.
\v 24 Zvino shure kwemamwe mazuva, Ferikisi akasvika nemukadzi wake Drusira, waiva muJudhakadzi, akadana Pauro, akamunzwa pamusoro perutendo kuna Kristu.
\v 25 Zvino wakati achataura zvekururama, kuzvidzora, nekutonga kunouya, Ferikisi akabvunda akapindura \add akati\add*: Enda ikozvino; kana ndikazova nenguva yakafanira, ndichakudana.
\v 26 Waitarisirawo kuti mari ichapiwa kwaari naPauro, kuti amusunungure; naizvozvo wakamudana kazhinji achitaura naye.
\v 27 Asi makore maviri akati azadziswa, Pokio Festo akapinda panzvimbo yaFerikisi, zvino Ferikisi wakada kufadza vaJudha akasiya Pauro akasungwa.

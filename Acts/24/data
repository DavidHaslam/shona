\c 24
\s Pauro unozvidavirira pamberi paFeriksi
\p
\v 1 Zvino mushure mamazuva mashanu, Ananiasi mupristi mukuru akaburuka navatariri, nomumwe mumiririri wainzi Teturo; vakamhan'arira Pauro kumubati.
\v 2 Iye akati adamwa, Teturo akatanga kumupomera mhosva achiti: Rugare rukuru tinoruwana newe namabasa akanaka akaitika munyika ino neuchenjeri hwako;
\v 3 tinozvigamuchira nemitovo yose napanzvimbo dzose nokuvonga kukuru, imi, Feriksi changamire mukuru.
\v 4 Asi zvandisingadi kukunonosai ndinokumbira zvikuru kwamuri, kuti mutinzwei nengoni dzenyu zvishomanene.
\v 5 Nokuti takawana kuti murume uyu wakashata kwazvo, unomutsa bongozozo pakati pavaJudha vose panyika yose, ari mutungamiriri weboka ravaNazarini.
\v 6 Iye wakaidzavo kushatisa tembere, tikamubata, tichida kumutonga nomurairo wedu.
\v 7 Zvino mukuru wechuru Risiyasi ndokumutora nechisimba mumaoko edu,
\v 8 akaraira vanomupomera kuti vavuye kwamuri; kana mukamubvunzisisa mumene muchawana ruzivo rwezvinhu izvozvi zvose zvatinomupomera.
\v 9 NavaJudha vakabvumiravo, vakasimbisa kuti zvinhu izvozvi zvakadaro.
\v 10 Zvino Pauro akapindura mubati amuninira kuti ataure \add akati\add*: Zvandinoziva kuti kwamakore mazmava mutongi wavanhu ava makore mazhinji, ndinozvidavirira nomufaro,
\v 11 nokuti kuti munzwisise kuti mazuva achigere kupfuvura gumi namaviri kubvira panguva yandakakwira Jerusarema kundonamata.
\v 12 Havana kundiwana ndichiita nharo mutembere nomunhu, kana kumutsira vanhu bope muguta kana musinagoge;
\v 13 havangagonivo kusimbisa zvinhu zvavanondipomera nazvo zvino.
\v 14 Asi ndinotenda hangu kwamuri, kuti nenzira yavanoti idzidziso yakatsauka, ndinoshumira Mwari wamadzibaba, ndichitenda zvose zvomurairo nezvakanyorwa pavaporofita;
\v 15 ndinetariro kunaMwari, iyo yavanotendavo vamene, kuti kuchavapo kumuka kwavakafa, kwavakarurama navasakarurama.
\v 16 Pachinhu ichi ndinoidza zvikuru kuti misi yose ndive nehana isinemhosva kunaMwari nokuvanhu.
\v 17 Zvino shure kwemakore mazhinji, ndakavuya nezvipo nezvibayiro kuvanhu vangu.
\v 18 Ndiri panezvozvo, vamwe vaJudha vakabva Asia vakandiwana ndanatswa mutembere, ndisina vanhu vazhinji, kana bopoto;
\v 19 ivo vaifanira kuva pano pamberi penyu vachipikisa, kana vaiva nechinhu neni.
\v 20 Kana kuti ivava ngavareve vamene kana vakawana chisakarurama, musi wandakamira pamberi pamakurukota
\v 21 asi kunze kwemaererano neshoko iri bedzi, randakadanidzira, ndimire pakati pavo, maererano nokumuka kwavakafa, ndinotongwa nhasi nemwi.
\v 22 Asi Feriksi, anzwa izvi, ane ruzivo rwakanyanya rwenzira iyo, akavavetsa, achiti: Kana Risia, mutungamiri mukuru aburukira \add pano\add*, ndichanatso-ongorora mhaka yenyu.
\v 23 Akaraira mukuru wezana kuti Pauro achengetwe, arerusirwe, uye kuti varege kudzivisa mumwe wokwake kumushumira kana kumushanyira.
\v 24 Zvino mamwe mazuva akati apfuvura, Feriksi akasvika, nomukadzi wake Drusira, waiva muJudhakadzi, akadana Pauro, akamunzwa pamusoro pokutenda kunaKristu.
\v 25 Zvino wakati achataura zvokururama, kuzvidzora, nokutonga kunovuya, Feriksi akatya zvikuru, akapindura, \add akati\add*: Enda hako zvino; kana ndikazova nenguva yakanaka, ndichakudana.
\v 26 Waitarisirawo kuti uchazopiwa mari naPauro, kuti amusunungure; naizvozvo wakamudana kazhinji achitaura naye.
\v 27 Asi makore maviri akati azadziswa, Porkio Festo akapinda panzvimbo yaFerikisi, zvino Ferikisi achida kufadza vaJudha, akasiya Pauro akasungwa.

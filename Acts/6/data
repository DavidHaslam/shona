\c 6
\s Kusarudzwa kwamadhikoni manomwe
\p
\v 1 Zvino namazuva iwayo, apo uwandu hwavadzidzi huchiwedzera, maHerenisiti* akanyunyutira vaHebheru, nokuti chirikadzi dzavo dzaidarikwa pakugoverwa komusi mumwe nomumwe.
\v 2 Zvino vanegumi navaviri vakadanira kwavari chaunga chevadzidzi, vakati: Hazvina kunaka kuti isu tirege shoko raMwari, tishumire pamatafura.
\v 3 Naizvozvo hama, tarirai pakati penyu varume vanomwe vanopupurirwa zvakanaka, vazere noMweya Mutsvene nenjere, vatingagadza pabasa iri.
\v 4 Asi isu tichatsungirira pakunyengetera napabasa reshoko.
\v 5 Shoko rikafadza chaunga chose; vakasarudza Sitefano, murume wakanga azere nokutenda noMweya Mutsvene, naFiripi, naProkoro, naNikanori, naTimoni, naPamenasi, naNikorasi, muproserite weAndiyokiya.
\v 6 Vavakaisa pamberi pavaapositori; vakati vanyengetera vakaisa maoko pamusoro pavo.
\v 7 Shoko raMwari rikakura, uwandu hwevadzidzi hukakura paJerusarema zvikuru; navapristi vazhinji vakateerera kutenda.
\s Sitefano unourawa
\p
\v 8 Zvino Sitefano azere nenyasha nesimba wakaita zvishamiso zvikuru nezviratidzo pakati pavanhu.
\v 9 Ipapo kukamuka vamwe vesinagoge rinonzi raVasununguki, navaKureni, navaArekisandira, naveKirikia, neveAsiya, vachikakavadzana naSitefano.
\v 10 Asi vakanga vasingagoni kumirisana nouchenjeri noMweya waaitaura nawo.
\v 11 Ipapo vakapa pfumbamuromo varume, vaiti: Takamunzwa achitaura mashoko anomhura maererano naMozisi naMwari.
\v 12 Vakamutsa vanhu navakuru navanyori, vaka\add mu\add*svikira vakamubata vaka\add mu\add*uisa kudare remakurukota,
\v 13 vakaisapo zvapupu zvenhema zvaiti: Munhu uyu haatongomiri kutaura mashoko anomhura nzvimbo iyi tsvene nomurairo,
\v 14 nokuti takamunzwa achiti: Uyu Jesu weNazareta uchaparadza nzvimbo iyi, uye uchashandura tsika Mozisi dzaakakumikidza kwatiri.
\v 15 Zvino vose vakanga vagere padare remakurukota vakamudzvokora vakaona chiso chake sechainge chiso chomutumwa.

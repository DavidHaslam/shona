\c 6
\s Kusarudzwa kwamadhikoni manomwe
\p
\v 1 Zvino nemazuva iwayo, apo uwandu hwavadzidzi huchipamhidzira, maHerenisiti* akanyunyuta akanangana nevaHebheru, nekuti chirikadzi dzavo dzaidarikwa pakugoverwa kwemusi umwe neumwe.
\v 2 Zvino vanegumi nevaviri vakadanira kwavari chaunga chevadzidzi, vakati: Hazvina kunaka kuti isu tisiye shoko raMwari, tichibata pamatafura.
\v 3 Naizvozvo, hama, tarirai pakati penyu varume vanomwe vanopupurirwa zvakanaka, vazere neMweya Mutsvene nenjere, vatingagadza pabasa iri.
\v 4 Asi isu tichatsungirira pakunyengetera napabasa reshoko.
\v 5 Shoko rikafadza chaunga chose; vakasarudza Sitefano, murume wakanga azere nerutendo neMweya Mutsvene, naFiripi, naProkoro, naNikanori, naTimoni, naPamenasi, naNikorasi, muproserite weAndiyokiya.
\v 6 Vavakaisa pamberi pevaapositori; vakati vanyengetera vakaisa maoko pamusoro pavo.
\v 7 Shoko raMwari rikakura, uye uwandu hwevadzidzi hukapamhidzira paJerusarema zvikuru; nechaunga chikuru chevapristi vazhinji chakateerera rutendo.
\s Sitefano unourawa
\p
\v 8 Zvino Sitefano azere nerutendo nesimba wakaita zvishamiso zvikuru nezviratidzo pakati pevanhu.
\v 9 Ipapo kukamuka vamwe vesinagoge rinonzi reVasununguki, nevaKureni, nevaArekisandira, neveKirikia, neveAsiya, vachikakavadzana naSitefano.
\v 10 Asi vakanga vasingagoni kumirisana neuchenjeri neMweya waaitaura nawo.
\v 11 Ipapo vakapa pfumbamuromo varume, vaiti: Takamunzwa achitaura mashoko anonyomba akanangana naMozisi naMwari.
\v 12 Vakamutsa vanhu nevakuru nevanyori, vaka\add mu\add*svikira vakamubata vaka\add mu\add*uisa kudare remakurukota,
\v 13 vakaisapo zvapupu zvenhema zvaiti: Munhu uyu haamiri kutaura mashoko anomhura nzvimbo iyi tsvene nomurairo,
\v 14 nekuti takamunzwa achiti: Uyu Jesu weNazareta uchaparadza nzvimbo iyi, uye uchashandura tsika Mozisi dzaakakumikidza kwatiri.
\v 15 Zvino vose vakanga vagere padare remakurukota vakamudzvokora vakaona chiso chake sechainge chiso chomutumwa.

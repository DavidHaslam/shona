\c 4
\s Kusungwa kwaPetro naJohwani
\p
\v 1 Zvino vakati vachataura kuvanhu, vapristi nemutungamiriri wetembere nevaSadhusi vakauya kwavari,
\v 2 vachishungurudzika kuti vaidzidzisa vanhu, nekuparidza kubudikidza naJesu kumuka kwevakafa.
\v 3 Vakavabata ndokuisa muchitokisi kusvikira mangwana; nekuti akange ava madekwana.
\v 4 Asi vazhinji vevakanzwa shoko vakatenda; uwandu hwevarume hwaiva zvuru zvinenge zvishanu.
\p
\v 5 Zvino zvakaitika chifume kuti kwakaungana vatungamiriri, nevatariri, nevanyori vavo paJerusarema;
\v 6 naAnasi mupristi mukuru, naKayafasi, naJohwani, naArekizandira, neuwandu hwavose vehama dzemupristi mukuru.
\v 7 Zvino vakati vavamisa pakati, vakabvunza \add vachiti\add*: Izvi imwi mazviita nesimba kana nezita ripi?
\v 8 Ipapo Petro akazadzwa neMweya Mutsvene, akati kwavari: Imwi vatongi vevanhu, nevakuru vaIsraeri;
\v 9 kana isu tichibvunzurudzwa nhasi pamusoro pebasa rakanaka, \add rakaitwa\add* kumunhu usina simba, \add kuti\add* waponeswa nenzira ipi,
\v 10 ngazvizikamwe kwamuri mose, nekuvanhu vose vaIsraeri, kuti nezita raJesu Kristu weNazareta, wamakaroverera pamuchinjikwa imwi, Mwari waakamutsa kuvakafa, naye munhu uyu umire pano pamberi penyu apora.
\v 11 Uyu ndiye ibwe rakazvidzwa nemwi vavaki, razova musoro wekona.
\v 12 Uye hakuna ruponeso kune umwe; nekuti hakuna rimwe zita pasi pedenga rakapiwa pakati pevanhu, ratinofanira kuponeswa naro.
\p
\v 13 Zvino vakati vachiona ushingi hwaPetro naJohwani, vachinzwisisa kuti vaiva vasina kudzidza, vasina ruzivo, vakashamisika; vakavaziva kuti vaiva naJesu.
\v 14 Asi vachiona munhu wakange aporeswa amire navo, vakashaiwa chavangapikisa.
\v 15 Zvino vakati vavaraira kuti vabude kunze kwedare remakurukota, vakaita dare pakati pavo,
\v 16 vachiti: Tichaitei kuvanhu ava? Nekuti zvirikwazvo chiratidzo chinoonekwa chaitwa navo chiratidzo kune vose vagere muJerusarema, uye hatigoni ku\add zvi\add*ramba.
\v 17 Asi kuti zvirege kuramba zvichipararira pakati pevanhu, ngativayambirei zvikuru kuti varege kuzotaura nemunhu upi neupi muzita iri.
\v 18 Vakabva vavadana, vakavaraira kuti varege kutongotaura kana kudzidzisa muzita raJesu.
\v 19 Asi Petro naJohwani vakapindura vakati kwavari: Tongai, kana zvakarurama pamberi paMwari, kuteerera imwi kupfuura Mwari.
\v 20 Nekuti hatigoni kurega, asi kutaura zvinhu zvatakaona nekunzwa.
\v 21 Zvino vakati vawedzera ku\add va\add*vhundudzira, vakavaregedza, vasingawani chinhu chavangavarangira nekuda kwevanhu; nekuti vose vairumbidza Mwari pamusoro pezvaitika.
\v 22 Nekuti munhu wakange apfuura makore makumi mana wakange aitirwa chiratidzo ichi paari.
\p
\v 23 Vakati varegedzwa vakaenda kune vekwavo, vakandopira zvose vapristi vakuru nevatariri zvavakange vaita kwavari.
\v 24 Ivo vakati vanzwa vakasimudzira inzwi kuna Mwari nemoyo umwe, vakati: Tenzi, ndimwi Mwari makaita denga nenyika, negungwa nezvose zviri mazviri;
\v 25 wamakareva nemuromo waDhavhidhi, muranda wenyu \add muchiti\add*: Nemhaka yei vahedheni vachiita bongozozo, nevanhu vachifunga zvisina maturo?
\v 26 Madzimambo enyika akasimuka, nevatungamiriri vakaungana, kumirisana  naIshe nekumirisana naKristu wake.
\v 27 Nekuti zvirokwazvo vakaungana vakamirisana neMwanakomana wenyu mutsvene Jesu wamakazodza, vose Herodhe naPondiyo Pirato pamwe nevahedheni, nevanhu vaIsraeri,
\v 28 kuti vaite zvose ruoko rwenyu nezano renyu zvamakagara matema kuti zviitike.
\v 29 Uye ikozvino Ishe, tarirai kuvhundudzira kwavo, mupe varanda venyu kuti vataure shoko renyu neushingi hwose,
\v 30 kuti nekutandavadza ruoko rwenyu kuporesa, zviratidzo nezvishamiso zviitwe nezita raJesu Mwanakomana wenyu mutsvene.
\v 31 Zvino vakati vanyengetera nzvimbo yavakange vakaungana pairi yakazununguswa; vakazadzwa vose neMweya Mutsvene, vakataura shoko raMwari neushingi.
\s Kunzwana kwevatendi
\p
\v 32 Zvino chaunga chevaitenda chaiva nemoyo umwe nemweya umwe; kwakange kusina umwe waiti chimwe chaaiva nacho ndechake, asi vakasanganisa zvinhu zvose.
\v 33 Nesimba guru vaapositori vakapa uchapupu hwekumuka kuvakafa kwaIshe Jesu; nyasha huru dzikava pamusoro pavo vose.
\v 34 Nekuti pakange pasina umwe pakati pavo waishaiwa, nekuti vose vaiva neminda kana dzimba, vakazvitengesa, vakauya nemutengo wezvinhu zvakatengeswa.
\v 35 Vakaisa patsoka dzevaapositori; umwe neumwe akagoverwa paaishaiwa napo.
\v 36 NaJose, wakatumidzwa nevaapositori Bhanabhasi, ndokuti Mwanakomana wenyaradzo, kana zvichishandurwa, muRevhi weSaipuresi parudzi rwake,
\v 37 waiva nemunda, akatengesa, akauisa mari akaisa patsoka dzevaapositori.

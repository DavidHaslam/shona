\c 4
\s Kusungwa kwaPetro naJohwani
\p
\v 1 Zvino vakati vachataura kuvanhu, vapristi nomukuru wetembere navaSadhusi vakauya kwavari,
\v 2 vashungurudzika kuti vaidzidzisa vanhu, nokuparidza kubudikidza naJesu kumuka kwavakafa.
\v 3 Vakavabata ndokuisa muchitokisi kusvikira mangwana; nokuti akanga ava madekwana.
\v 4 Asi vazhinji vavo kuna vakanzwa shoko vakatenda; uwandu hwavarume hwaiva zvuru zvinenge zvishanu pakuverengwa kwavo.
\p
\v 5 Zvino zvakaitika chifume kuti kwakaungana vatungamiriri, navatariri, navanyori vavo paJerusarema;
\v 6 naAnasi mupristi mukuru, naKayafasi, naJohwani, naArekizandira, nouwandu hwavo vose vehama dzomupristi mukuru.
\v 7 Zvino vakati vavagadza pakati, vakabvunza \add vachiti\add*: Izvozvi imwi mazviita nesimba kana nezita ripi?
\v 8 Zvino Petro akazadzwa noMweya Mutsvene, akati kwavari: Imwi vatongi vavanhu, navakuru vaIsraeri;
\v 9 kana isu tichibvunzurudzwa nhasi pamusoro pebasa rakanaka, rakaitirwa munhu usina simba, \add kuti\add* waponeswa nenzira ipi,
\v 10 ngazvizikamwe kwamuri mose, nokuvanhu vose vaIsraeri, kuti nezita raJesu Kristu weNazareta wamakaroverera pamuchinjikwa, iye wakamutswa naMwari kuvakafa, naye munhu uyu umire pano pamberi penyu apora.
\v 11 Iri ndiro ibwe rakazvidzwa nemwi vavaki, razova musoro wekona.
\v 12 Uyezve hakuna ruponeso kunomumwe; nokuti hakuna rimwe zita pasi pedenga rakapiwa pakati pavanhu, ratinofanira kuponeswa naro.
\p
\v 13 Zvino vakati vachiona kusatya kwaPetro naJohwani, vachinzwisisa kuti vaiva vasina kudzidza, vasingazivi chinhu, vakashamiswa; vakavaziva kuti vaiva naJesu.
\v 14 Asi vachiona munhu wakanga aporeswa amire navo, vakashaiwa chavangapikisa.
\v 15 Zvino vakati vavaraira kuti vabude parutivi kunze kwedare remakurukota, vakaita dare pakati pavo,
\v 16 vachiti: Tichaitei kuvanhu ava? Nokuti zvirikwazvo chiratidzo chinoonekwa chaitwa navo chiratidzo kuna vose vagere Jerusarema, hatigoni ku\add zvi\add*ramba.
\v 17 Asi kuti zvirege kuramba zvichipararira pakati pevanhu, ngativayambirei zvakasimba kuti varege kuzotaura nomunhu upi noupi muzita iri.
\v 18 Vakabva vavadana, vakavaraira kuti varege kutongotaura kana kudzidzisa muzita raJesu.
\v 19 Asi Petro naJohwani vakapindura vakati kwavari: Tongai henyu imwi, kana zvingava zvakarurama pamberi paMwari, kuteerera imwi kupfuura Mwari.
\v 20 Nokuti hatingaregi, asi kutaura zvinhu zvatakaona nekunzwa.
\v 21 Zvino vakati vawedzera kuvavhundudzira, vakavaregedza, vasingawani chinhu chavangavarangira nokuda kwavanhu; nokuti vose vairumbidza Mwari pamusoro pezvakanaka zvaitika;
\v 22 nokuti munhu wakanga apfuura makore makumi mana wakanga aitirwa chiratidzo paari.
\p
\v 23 Vakati varegedzwa, vakaenda kunovokwavo, vakandopira zvose vapristi vakuru navatariri zvavakanga vaita kwavari.
\v 24 Ivo vakati vanzwa vakasimudzira inzwi kuna Mwari nomoyo mumwe, vakati: Tenzi, ndimwi Mwari makaita denga nenyika, negungwa nezvose zviri mazviri;
\v 25 imwi makareva nomuromo waDhavhidhi, muranda wenyu \add muchiti\add*: Nemhaka yei vahedheni vachiita bongozozo, navanhu vachifunga zvisina maturo?
\v 26 Madzimambo enyika akasimuka, navatariri vakaungana pamwe, kumirisana naShe naKristu wake.
\v 27 Nokuti zvirokwazvo vakaungana pamwe vakamirisana noMwanakomana wenyu mutsvene Jesu wamakazodza, vose Herodhe naPondiyo Pirato navahedheni, navanhu vaIsraeri,
\v 28 kuti vaite zvose ruoko rwenyu nezano renyu zvamakagara matema kuti zviitike.
\v 29 Zvino Ishe, tarirai kuvhundudzira kwavo, mupe varanda venyu kuti vataure shoko renyu vasingatongotyi,
\v 30 kuti nokutandavadza ruoko rwenyu, uye kuporesa, zviratidzo nezvishamiso zviitwe nezita raJesu Mwanakomana wenyu mutsvene.
\v 31 Zvino vakati vanyengetera nzvimbo yavakanga vakaungana pairi ikazununguswa; vakazadzwa vose noMweya Mutsvene, vakataura shoko raMwari nokusatya.
\s Kunzwana kwavatendi
\p
\v 32 Zvino chaunga chavaitenda chaiva nomoyo mumwe nomweya mumwe; kwakanga kusinomumwe waiti chimwe chaaiva nacho ndechake, asi zvinhu zvose vakati ndezvavose.
\v 33 Nesimba guru vaapositori vakapa uchapupu hwokumuka kuvakafa kwaIshe Jesu; nyasha huru dzikavapo pamusoro pavo vose.
\v 34 Nokuti pakanga pasina mumwe pakati pavo waishaiwa, nokuti vose vaiva neminda kana dzimba, vakazvitengesa, vakauya nomutengo wezvakatengeswa.
\v 35 Vakaisa patsoka dzavaapositori; mumwe nomumwe akagoverwa paakashaiwa napo.
\v 36 NaJosefa, wakatumidzwa navaapositori Bhanabhasi, ndokuti Mwanakomana wokunyaradza, kana zvichishandurwa, muRevhi weSaipuresi parudzi rwake,
\v 37 waiva nomunda, akatengesa, akauya nemari akaisa patsoka dzavaapositori.

\c 1
\s Hasha dzaJehovha dzinopfutira Ninivhe
\p
\v 1 Mutoro weNinivhe. Bhuku rechiratidzo chaNahumi muErikoshi.
\p
\v 2 Jehovha ndiMwari ane godo, anotsiva; Jehovha mutsivi wevavengi vake, anochengetera vavengi vake hasha.
\v 3 Jehovha anononoka kutsamwa, uye mukuru pasimba, uye haangasununguri zvekusunungura \add ane mhosva\add*; nzira yake iri muchamupupuri nemudutu remhepo, uye makore iguruva retsoka dzake.
\v 4 Anotsiura gungwa, ndokuriomesa, nekuomesa nzizi dzese; Bhashani rinosvava, uye Karimeri, neruva reRebhanoni rinosvava.
\v 5 Makomo anodedera pamberi pake, uye zvikomo zvinonyauka; nenyika inokwirira pamberi pake, nepasi nevese vagerepo.
\v 6 Ndiani angamira pamberi pehasha dzake? Ndiani angamira pakupfuta kwehasha dzake? Hasha dzake dzinoduruka semoto, nemabwe akaputsanyiwa naye.
\v 7 Jehovha wakanaka, inhare pazuva rekutambudzika; iye anoziva vanovimba naye.
\v 8 Asi nemafashame achagimisa kwazvo nzvimbo dzaro, uye rima richadzingirira vavengi vake.
\p
\v 9 Munorangarirei muchipokana naJehovha? Iye achaita mugumo wakakwana, kutambudzika hakungamuki rwechipiri.
\v 10 Nokuti vachakakorekana \add se\add*minzwa, vakadhakwa \add se\add*zvidhakwa, vachapedzwa kwazvo semashanga akaoma.
\v 11 Murongi wezvakaipa wakabuda kwauri kurwisana naJehovha, mupi wemazano wakaipa.
\p
\v 12 Anoreva seizvi Jehovha: Kunyange vakatambarara, uye saizvozvo vakawanda, zvakadaro saizvozvo vachagurwa paachapfuura. Kunyange ndakakurwadzisa, handichakurwadzisizve.
\v 13 Nokuti ikozvino, ndichavhina tsvimbo yake kubva kwauri, uye zvisungo zvako ndichadamburanya.
\v 14 Zvino Jehovha wakapa murairo pamusoro pako kuti hakuchazodzvarwizve zvezita rako. Kubva muimba yevamwari vako ndichagura zvifananidzo zvakavezwa nezvifananidzo zvako zvakaumbwa nekunyungudusa, Ndichaita rinda rako, nokuti haubatsiri.
\v 15 Tarirai kumakomo tsoka dzinouisa mashoko akanaka, anodanidzira rugare! Iwe Judha, chengetedza mitambo yako, ita mhiko dzako, nokuti wakaipa haachapfuuri kwaurizve, wagurwa zvekugurwa.
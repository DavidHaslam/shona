\c 3
\p
\v 1 Nhamo kuguta reropa, rese rizere nhema neugororo, zvinopambiwa hazvibvi.
\v 2 Ruzha rwetyava, neruzha rwekutinhira kwemavhiri, nekwekutsika kwemabhiza, nengoro dzinouruka.
\v 3 Nemurazvo wemunondo, nekupenya kwepfumo, nekuwanda kwevakakuvadzwa, neuremu hwezvitunha, hongu hakuna mugumo wemitumbi, vanogumburwa pamitumbi yavo.
\v 4 Nekuda kweuwandu hweufeve hwepfambi, mwene weuroyi uzhinji, anotengesa marudzi neufeve hwake uzhinji, nemhuri kubudikidza neuroyi hwake uzhinji.
\p
\v 5 Tarira, ndinopikisana newe, anoreva Jehovha wehondo, uye ndafukura marokwe ako pamberi pechiso chako, uye ndaratidza marudzi kushama kwako, neumambo nyadzi dzako.
\v 6 Zvino ndakanda zvinyangadzo zvako zvine tsvina pamusoro pako, nekusakukudza, nekukuita sechiokerwa.
\v 7 Zvino zvichaitika, umwe neumwe anokuona achatiza kubva kwauri, uye achati: Ninivhe rapambwa, ndiyani acharichemera? Ndichakutsvagirepi vanyaradzi?
\p
\v 8 Uri nani kuna No-amoni here raiva rigere pakati penzizi, mvura yakaripoteredza, rusvingo rwaro riri gungwa, madziro aro achibva pangwa?
\v 9 Itiyopiya neEgipita raiva simba raro, ririko nekusingaperi; Puti neRubhimi vaiva vabatsiri vako.
\v 10 Zvakadaro rakatapiwa, rakainda muutapwa, vanana varowo vakaputsanyiwa panhongonya penzira dzese dzemumusha, zvino vakakandira mijenya varume varo vese vanokudzwa, vevarume varo vese vakuru vakasungwa nemaketani.
\v 11 Newewo uchadhakwa, uchavanda, uye uchatsvaka utiziro nekuda kwmuvengi.
\v 12 Nhare dzako dzese mionde ine zvibereko zvekutanga; kana ikazungunuswa, zvinowira mumuromo memudyi.
\v 13 Tarira, vanhu vako, vakadzi pakati pako, masuwo enyika yako achazarukira kwazvo vavengi vako, moto uchapedza zvipfigiso zvako.
\p
\v 14 Zvicherere mvura yekukombwa, usimbise nhare dzako, pinda mudope, ukanye ivhu, usimbise hondo yezvitinha.
\v 15 Apo moto uchakuparadza, kukugura semunondo, unokupedza segwatakwata; zviwanzei semhashu.
\v 16 Pamhidzira vatengesi vako, kupfuura nyeredzi dzekumatenga, gwatakwata rinoparadza, ndokubhururuka ndokuenda.
\v 17 Vakashongedzwa korona vacho semhashu, nemachinda semhashu zhinji, vakaita misasa pazhowa kana kune chando, zuva rabuda dzinobhururuka dzichienda, hakuchazikanwi nzvimbo yadzo kuti dziripi.
\p
\v 18 Vafudzi vako vanotsumwaira, iwe mambo weAsiriya, vanokudzwa vako vachagara; vanhu vako vachapararira pamusoro pemakomo, uye hakuna achaunganidza.
\v 19 Hakuna kurwpiwa kweKukuvadzwa kwako hakungarapwi, vanga rako rakaipa kwazvo; vese vanonzwa guhu rako vachakuitira nondo; nokuti ndianiko akange asingatambudzwi nguva dzese nezvakashata zvako?

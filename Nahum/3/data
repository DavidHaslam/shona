\c 3
\p
\v 1 Nhamo kuguta reropa zhinji, rese rizere nhema \add ne\add*ugororo; zvinopambiwa hazvibvi.
\v 2 Ruzha rwetyava, neruzha rwekutinhira kwemavhiri, nerwemabhiza anotsika, nerwengoro dzinouruka.
\v 3 Kune mutasvi webhiza, nemurazvo wemunondo, nekupenya kwepfumo, nekuwanda kwevakakuvadzwa, neuremu hwezvitunha, hongu hakuna mugumo wemitumbi, uye vanogumburwa pamitumbi yavo;
\v 4 nekuda kweuwandu hweufeve uzhinji hwepfambi, mwene weuroyi uzhinji, anotengesa marudzi neufeve hwake uzhinji, nemhuri kubudikidza neuroyi hwake uzhinji.
\p
\v 5 Tarira, ndinopikisana newe, anoreva Jehovha wehondo, uye ndafukura marokwe ako pamberi pechiso chako, uye ndaratidza marudzi kushama kwako, neumambo uzhinji nyadzi dzako.
\v 6 Zvino ndakanda zvinyangadzo pamusoro pako, nekusakukudza, nekukuita sechiokerwa.
\v 7 Zvino zvichaitika, umwe neumwe anokuona achatiza kubva kwauri, uye achati: Ninivhe rapambiwa, ndiyani acharichemera? Ndichakutsvagirepi vanyaradzi?
\p
\v 8 Uri nani kuna No-Amoni here raiva rigere pakati penzizi, mvura zhinji yakaripoteredza, rusvingo rwaro riri gungwa, madziro aro achibva pagungwa?
\v 9 Itiyopiya neEgipita raiva simba raro, ririko nekusingaperi; Puti neRubhimi vaiva vabatsiri vako.
\v 10 Zvakadaro rakatapiwa, rakaenda muutapwa, vanana varowo vakaputsanyiwa panhongonya penzira dzese nzira dzemumusha, zvino vakakandira mijenya varume varo vese vanokudzwa, vevarume varo vese vakuru vakasungwa nemaketani.
\v 11 Newewo uchadhakwa, uchavanda, uye uchatsvaka utiziro nekuda kwemuvengi.
\v 12 Nhare dzako dzese mionde ine zvibereko zvekutanga; kana ikazungunuswa, zvinowira mumuromo memudyi.
\v 13 Tarira, vanhu vako, vakadzi pakati pako, masuwo enyika yako achazarukira kwazvo vavengi vako, moto uchapedza zvipfigiso zvako.
\p
\v 14 Zvicherere mvura zhinji yekukombwa, usimbise nhare dzako, pinda mudope, ukanye ivhu, usimbise hondo yezvitinha.
\v 15 Apo moto uchakuparadza, kukugura semunondo, unokupedza segwatakwata; zviwanzei semhashu.
\v 16 Pamhidzira vatengesi vako, kupfuura nyeredzi dzekumatenga, gwatakwata rinoparadza, ndokubhururuka ndokuenda.
\v 17 Vakashongedzwa korona vako semhashu, nemachinda ako semhashu zhinji, vakaita misasa pazhowa kana kune chando, zuva rabuda dzinobhururuka dzichienda, hakuchazikanwi nzvimbo yadzo kuti dziripi.
\p
\v 18 Vafudzi vako vanotsumwaira, iwe mambo weAsiriya, vanokudzwa vako vachagara; vanhu vako vachapararira pamusoro pemakomo, uye hakuna achaunganidza.
\v 19 Hakuna kurapiwa kwekuvhunika kwako, vanga rako rinorwadza, vese vanonzwa guhu rako vachapwatisa maoko pauri, nokuti ndepana ani uipi hwako pahusina kupfuura rinhi narinhi.
\c 2
\s Ninivhe richaparadzwa naJehovha
\p
\v 1 Muputsanyi wakwira pamberi pechiso chako; chengetedza nhare, rinda nzira, simbisa chiuno, simbisa masimba zvakasimba.
\v 2 Nokuti Jehovha anodzosa ukuru hwaJakove seukuru hwaIsraeri. Nokuti vanovadurura vakavadurura ndokuparadza matavi emizambiringa yavo.
\v 3 Nhovo dzemhare dzake dzakatsvukiswa; varume vakatsunga vakapfeka zvitsvuku; ngoro dziri mukati nemoto wedare pazuva rekuzvigadzirira kwake; nemiti yemifiri ichazungunuswa.
\v 4 Ngoro dzinopenga munzira dzemumusha; dzinoenda uko neuko pamapani; kuonekwa kwadzo kwakaita sedzimwenje; dzinomhanya sedzimheni.
\v 5 Acharangarira vakuru vake; vachagumburwa pakufamba kwavo; vachakurumidza parusvingo rwavo; uye chitaviriro chamiswa.
\v 6 Masuwo enzizi achazarurwa, uye muzinda uchanyauka.
\v 7 Zvino Huzabhi achaiswa muutapwa, achakwidzwa, uye varandakadzi vake vachatungamira sezvinoita neshoko renjiva vachirova pamwoyo yavo.
\v 8 Asi Ninivhe rakaita sedziva remvura kubva kare; zvakadaro vachatiza \add vachiti\add*: Mirai! Mirai! Asi hakuna achadzoka.
\v 9 Pambai sirivha, pambai goridhe; nokuti hakuna mugumo wezvakaunganidzwa, kubwinya kwenhumbi dzese dzinoshuviwa.
\v 10 Harina chinhu, uye harichashandi, uye raparara; uye moyo unonyauka, nemabvi anorovana, nemarwadzo ari pazviuno zvese, nezviso zvavo vese zvacheneruka.
\p
\v 11 Huripi ugaro hweshumbakadzi, nenzvimbo yekudyira yeshumba diki iripi, paifamba shumba, shumba huru, \add ne\add*mbwanana yeshumba, uye pasina ano\add dzi\add*tyityidzira?
\v 12 Shumba yaibvamburanya zvakaringana imbwanana dzayo, ndokudzipira shumbakadzi yayo, ndokuzadza gara rayo nezvakapambiwa, nenzvimbo dzayo dzekugara nezvakabvamburwa.
\p
\v 13 Tarira, ndinopikisana newe, anoreva Jehovha wehondo, uye ndichapisa ngoro dzake muutsi, uye munondo uchapedza hando dzeshumba dzako, uye ndichagura zvakapambiwa zvako kubva panyika, uye shoko revatumwa vako haringanzwikwizve.

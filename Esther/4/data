\c 4
\s Esiteri anoreverera vaJudha pana mambo Ahasuwerusi
\p
\v 1 Zvino Modhekai aziva zvese zvaitwa, Modhekai ndokubvarura nguvo dzake, ndokupfeka masaga nemadota, ndokubudira pakati peguta, ndokuchema nekuchema kukuru kunorwadza;
\v 2 akasvikawo pamberi pesuwo ramambo; nokuti kwaiva kusina wakapfeka masaga waipinda pasuwo ramambo.
\v 3 Nepadunhu rimwe nerimwe nedunhu nzvimbo shoko ramambo nemutemo wake pawakasvika, kwakava nekuchema kukuru kuVaJudha, nekutsanya, nekuchema misodzi, nekurira vazhinji ndokurara mumasaga nemadota.
\p
\v 4 Zvino kwakasvika vasikana vaEsiteri nevatenwa vake ndokumuudza; vahosi vamambo ndokushungurudzika zvikuru, ndokutumira nguvo kupfekedza Modhekai nekubvisa masaga ake paari, asi haana kugamuchira.
\v 5 Zvino Esiteri wakadana Hataki, \add umwe\add* wevatenwa vamambo waaiva azvimisira pamberi pake, kumuraira zvaModhekai, kuti azive kuti chii, uye kuti imhaka yei.
\v 6 Hataki ndokubudira kuna Modhekai pabani reguta raiva pamberi pesuwo ramambo.
\v 7 Zvino Modhekai wakamuudza zvese zvakaitika kwaari, nezvemuunganidzwa wemari Hamani yaakavimbisa kuyerera pazvinokosha zvamambo pamusoro peJudha, kuvaparadza.
\v 8 Zvino wakamupa chikoponorwa chechinyorwa chemutemo chakapiwa paShushani kuvaparadza, kuti aratidze Esiteri, nekumuudza, nekumuraira kuti apinde kuna mambo, kunoita chikumbiro kwaari, nekukumbirira vanhu vekwake pamberi pake.
\v 9 Zvino Hataki wakauya ndokuudza Esiteri mashoko aModhekai.
\p
\v 10 Zvino Esiteri wakataura kuna Hataki, ndokumupa murairo kuenda kuna Modhekai, \add akati\add*:
\v 11 Varanda vese vamambo nevanhu vematunhu amambo vanoziva kuti, ani nani, munhurume kana munhukadzi anopinda kuenda kuna mambo muchivanze chemukati asina kudanwa, mutemo umwe kwaari kuuraya; kunze kwekuti mambo amutandavadzire tsvimbo yegoridhe, kuti ararame; asi ini handina kudanwa kupinda kuna mambo mazuva awa makumi matatu.
\v 12 Zvino vakaudza Modhekai mashoko aEsiteri.
\v 13 Zvino Modhekai wakati pakudzosera \add shoko\add* kuna Esiteri: Usafunga mumoyo mako kuti uchapukunyuka muimba yamambo kupfuura vaJudha vese.
\v 14 Nokuti kana iwe ukanyarara zvekunyarara nguva ino, rubatsiro nerusununguko zvichamirira vaJudha kubva kune imwe nzvimbo. Zvino iwe neimba yababa vako muchaparadzwa. Zvino ndiyani anoziva kuti wakasvika paumambo kwenguva yakadai?
\p
\v 15 Zvino Esiteri wakati achipindura Modhekai:
\v 16 Endai muunganidze vaJudha vese vari paShushani, uye munditsanyire, uye musadya kana kunwa mazuva matatu, pausiku nepamasikati, uye ini nevasikana vangu tichatsanya saizvozvo; zvino saizvozvo ndichapinda kuna mambo, izvo zvisingaenderani nemutemo, uye kana ndichifa ndichafa.
\v 17 Zvino Modhekai wakapfuurira ndokuita sezvese Esiteri zvaakamurairo.

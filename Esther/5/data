\c 5
\p
\v 1 Zvino zvakaitika pazuva retatu pazuva retatu, kuti Esiteri wakapfeka nguvo dzake dzeuhosi, ndokumira pachivanze chemukati cheimba yamambo, pakatarisana neimba yamambo; mambo waiva agere pachigaro chake cheushe muimba yeumambo, pakatarisana nemukova weimba.
\v 2 Zvino zvakaitika, pakuona kwamambo Esiteri vahosi vamambo amire pachivanze, kuti wakawana nyasha pameso ake, mambo ndokutandavadzira Esiteri tsvimbo yegoridhe yaiva muruoko rwake. Esiteri ndokuswedera, ndokubata muromo wetsvimbo.
\v 3 Zvino mambo wakati kwaari: Unei, vahosi Esiteri? Uye chikumbiro chako chii? Uchachipiwa, kunyange kusvika pahafu yeushe hwangu.
\v 4 Zvino Esiteri wakati: Kana zvakanaka kuna mambo, mambo naHamani ngavauye kumabiko andakamugadzirira.
\v 5 Zvino mambo wakati: Kurumidzisai Hamani, kuti aite shoko raEsiteri. Naizvozvo vakauya mambo naHamani mumabiko Esiteri aaiva aita.
\p
\v 6 Zvino mambo wakati kuna Esiteri pamabiko ewaini: Chikumbiro chako chii? Zvino uchachipiwa. Chii chishuvo chenyu? Zvichaitwa kunyange kusvika pahafu yeushe hwangu.
\v 7 Zvino Esiteri wakapindura ndokuti: Chikumbiro changu nechishuwo changu \add ndeichi\add*:
\v 8 Kana ndawana nyasha pameso pamambo, zvino kana zvichifadza mambo kupa chikumbiro changu, nekuita chishuwo changu, mambo naHamani ngavauye pamabiko andichavaitira, zvino mangwana ndichaita zvinoenderana neshoko ramambo.
\s Hamani anoronga kuuraya Modhekai
\p
\v 9 Zvino Hamani wakabuda zuva iro nemufaro, nemoyo wakanaka; asi Hamani paakaona Modhekai pasuwo ramambo, kuti haana kusimuka, uye kuti kumudederera, Hamani wakazara nehasha nokuda kwaModhekai.
\v 10 Asi Hamani wakazvidzora, uye paakasvika muimba yake, wakatuma ndokudana shamwari dzake, naZereshi mukadzi wake.
\v 11 Zvino Hamani akavarondedzera kubwinya kwefuma yake, nekuwanda kwevana vake, nezvese mambo zvaakamukwiridzira pazviri, uye kuti wakamusimudzira sei sei kupfuura machinda ese nevaranda vamambo.
\v 12 Hamani ndokuti: Hongu, Esiteri vahosi vamambo havana kupinza munhu pamwe namambo pamabiko aaita kunze kwangu; uye namangwana ndakokwa kwaari, pamwe namambo.
\v 13 Asi zvese hazvindibatsiri chinhu panguva yese yandinoona Modhekai muJudha agere pasuwo ramambo.
\p
\v 14 Zvino Zereshi mukadzi wake neshamwari dzake dzese vakati kwaari: Ngakuitwe danda remakubhiti makumi mashanu kureba, zvino mangwana imwi taurai kuna mambo kuti Modhekai aremberedzwe pariri: Zvino pindai imwi makafara namambo pamabiko. Zvino nyaya iyi yaiva yakanaka pamberi paHamani. Zvino akaita danda.

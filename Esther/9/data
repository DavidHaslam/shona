\c 9
\s VaJudha vanouraya vavengi vavo
\p
\v 1 Zvino mumwedzi wegumi nemiviri, ndiwo mwedzi weAdhari, nezuva regumi nematatu rawo, kwaswedera shoko ramambo nemutemo wake kuti zviitwe, pazuva vavengi vevaJudha pavaifunga kuvatonga naro, zvino zvikashanduka, nokuti VaJudha pachavo vakatonga vaivavenga.
\v 2 VaJudha vakaungana pamaguta avo pamatunhu ese amambo Ahasuwerusi, kuisa ruoko kune avo vaitsvaka kukuvadzwa kwavo, uye kwaiva kusina munhu waigona kumira pamberi pavo, nokuti kuvatya kwakawira vanhu vese.
\v 3 Zvino vatongi vese vematunhu nemachinda, nevatungamiriri, nevaiti vebasa mambo vavaiva navo vakabatsira VaJudha, nokuti kutya Modhekai kwakavawira.
\v 4 Nokuti Modhekai waiva mukuru muimba yamambo, uye mbiri yake yakabudira kumatunhu ese. Nokuti murume uyu Modhekai wakaramba achikura.
\v 5 Saizvozvo VaJudha vakarova pavavengi vavo vese nekurova kwemunondo nekuuraya nekuparadza, ndokuita madiro avo nevaivavenga.
\v 6 NepaShushani muzinda, vaJudha vakauraya nekuparadza varume mazana mashanu.
\v 7 NaParishandata, naDharifoni, naAsipata,
\v 8 naPorata, naAdhariya, naAridhata,
\v 9 naParimashita, naArisai, naAridhai, naVayizata.
\v 10 Vanakomana gumi vaHamani mwanakomana waHamedhata, muvengi weVaJudha, vakavauraya; asi \add pa\add*zvakapambwa havana kuisa ruoko rwavo.
\p
\v 11 Pazuva iro uwandu hwevakaurawa paShushani muzinda hwakasvika pamberi pamambo.
\v 12 Zvino mambo wakati kuna Esiteri vahosi vamambo: VaJudha vauraya nekuparadza varume mazana mashanu paShushani muzinda, nevanakomana gumi vaHamani; vaitei kune amwe matunhu amambo! Zvino chikumbiro chako chii? Zvino chichapiwa kwauri. Uye chishuvo chakozve chii? Zvino chichaitwa.
\v 13 Zvino Esiteri wakati: Kana zvichifadza mambo, ngakutenderwe VaJudha vari paShushani kuita mangwanawo zvinoenderana nemutemo wanhasi, uye vanakomana gumi vaHamani ngavaremberedzwe padanda.
\v 14 Zvino mambo akati zviitwe saizvozvo; zvino kukapiwa mutemo paShushani, uye vanakomana gumi vaHamani vakaremberedzwa.
\v 15 Zvino VaJudha vaiva paShushani vakaunganazve nezuva regumi nemana remwedzi weAdhari, zvino vakauraya varume mazana matatu paShushani, asi pazvakapambwa havana kutandavadzira ruoko.
\p
\v 16 zvino vamwe vaJudha vaiva pamatunhu amambo vakaungana ndokumiririra upenyu hwavo, ndokuva nezororo pavavengi vavo, ndokuuraya pane avo vaivavenga zvuru zvina makumi manomwe nezvishanu; asi pane zvakapambwa havana kutandavadzira ruoko.
\v 17 \add Raiva \add*zuva regumi nematatu remwedzi weAdhari, zvino vakazorora nezuva regumi nemana, ndokuriita zuva remabiko nemufaro.
\v 18 Asi vaJudha vaiva paShushani vakaungana pazuva regumi nemataturawo, uye papazuva regumi nemana remwedzi iwoyo; uye nezuva regumi nemashanu raiwoyo vakazorora, ndokuriita zuva remabiko nemufaro.
\v 19 Naizvozvo vaJudha vemaruwa vanogara pamaguta emaruwa vanoita zuva regumi nemana remwedzi waAdhari rive remufaro nemabiko, uye zuva rakanaka, nerekutumirana migove.
\s Mutambo wePurimi
\p
\v 20 Zvino Modhekai wakanyora zvinhu izvi, ndokutumira tsamba kuvaJudha vese vaiva pamatunhu amambo Ahasuwerusi, pedo nekure,
\v 21 kusimbisa pakati pavo kuti vanofanira kuchengetedza zuva regumi nemana remwedzi waAdhari, nezuva regumi nemashanu rawo, gore negore,
\v 22 semazuva VaJudha avakazorora nawo kubva pavavengi vavo, uye mwedzi wakashandurwa kwavari kubva pakusuwa kuenda pamufaro, kubva pakuchema kuenda pazuva rakanaka, kuaita mazuva emabiko neemufaro, neekutumirana migove, nezvipo kuvarombo.
\v 23 Zvino VaJudha vakagamuchira icho chavakatanga kuita, uye icho Modhekai chaakavanyorera.
\v 24 Nokuti Hamani mwanakomana waHamedhata muAgagi, muvengi weVaJudha vese waiva arongera VaJudha kuvaparadza, uye waiva akanda Puri, ndiwo mujenya, kuvapedza nekuvaparadza.
\v 25 Asi pakusvika kwa\add Esiteri\add* pamberi pamambo, iye wakaraira netsamba kuti zano rake rakaipa raakarongera VaJudha ridzokere pamusoro wake, uye kuti vamuremberedze iye nevanakomana vake padanda.
\v 26 Naizvozvo vakatumidza mazuva iwayo Purimi zvichitevera zita raPuri. Naizvozvo mashoko ese etsamba iyi, nezvavaiva vaona maererano nenyaya, nezvaiva zvavawira,
\v 27 vaJudha vakatema ndokugamucira pamusoro pavo nepamusoro pevana vavo, nepamusoro pevese vaizozvibatanidza kwavari, kuti vasadarika, kuchengetedza mazuva awa maviri zvichienderana nechinyorwa chawo, uye zvichienderana nenguva yawo, mugore negore;
\v 28 uye kuti mazuva aya arangarirwe nekuchengetedzwa nemumazera nemazera ese, mhuri nemhuri, dunhu nedunhu, uye guta neguta, uye mazuva awa ePurimi arege kudarikwa kubva pakati peVaJudha, uye chirangaridzo chawo chisapera kubva pambeu yavo.
\p
\v 29 Zvino Esiteri vahosi vamambo, mukunda waAbhihairi, naModhekai muJudha, vakanyora nesimba rese kusimbisa tsamba iyi yepiri yePurimi.
\v 30 Zvino wakatuma tsamba kuvaJudha vese kumatunhu zana nemakumi maviri nemanomwe ematunhu amambo Ahasuwerusi, mashoko erugare nechokwadi,
\v 31 kusimbisa mazuva awaa ePurimi panguva dzawo dzakatarwa, Modhekai muJudha naEsiteri vahosi vamambo sezvavaiva vaasimbisa, uye sekuzvipira kwavo nembeu yavo, nyaya dzekutsanya nekuchema kwavo.
\v 32 Zvino mutemo waEsiteri wakasimbisa nyaya idzi dzePurimi; uye zvakanyorwa mubhuku.
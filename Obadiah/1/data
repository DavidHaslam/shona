\c 1
\s Kurangwa kwedhomu
\p
\v 1 Chiratidzwa chaObhadhiya. Anoreva seizvi Ishe Jehovha maererano neEdhomu: Takanzwa shoko kubva kuna Jehovha, uye kwakatumwa nhume pakati pevechirudzi: Simukai, zvino ngatimumukirei muhondo.
\v 2 Tarirai, ndakakuita mudiki pakati pevechirudzi, wakazvidzwa kwazvo.
\p
\v 3 Kuzvikudza kwemwoyo wako kwakakunyengera, iwe unogara mumikaha yemabwe, ane ugaro hwake hwakakwirira, anoti mumoyo make: Ndiani ungatiwisira pavhu?
\v 4 Kunyange ukakwirira segondo, uye kunyange ukamisa dendere rako pakati penyeredzi, ipapo ndichakuderedza, anoreva Jehovha.
\v 5 Kana mbavha dzichisvika kwauri, kana makororo usiku (wakagurwa sei) havangabi kusvika vava nezvakakwana here? Kana vaunganidzi vemazambiringa vakauya kwauri, havangasii zvekufuhurura here?
\v 6 ZvaEsau zvakanzverwa sei, kutsvakurudzwa kwefuma yake yakavanda!
\v 7 Varume vese vesungano yako vanokutumira kumuganhu, varume vaiva parugare newe vakakunyengera, vakakukunda, \add vanodya\add* chingwa chako vakaisa musungo pasi pako, hamuna njere maari.
\v 8 Hazvinga\add daro\add* here pazuva iro, anoreva Jehovha, kuti ndichaparadza vakachenjera veEdhomu, nenjere kubva pagomo raEsau?.
\v 9 Zvino mhare dzako, iwe Temani, dzichavhunduka, kuti umwe neumwe agurwe pagomo raEsau nekuurawa.
\p
\v 10 Nekuda kwemhirizhonga kurwisa munin'ina wako, nyadzi dzichakufukidza, uye uchagurwa nekusingaperi.
\v 11 Pazuva rauchamira pane rwumwe rutivi, pazuva vatorwa ravachatapa naro hondo yake, nevechirudzi vachipinda pamasuwo ake, nekukanda mijenya pamusoro peJerusarema, newe waiva wakaita seumwe wavo.
\v 12 Asi waiva usingafaniri kutarisa pazuva remunin'ina wako pazuva raakava mutorwa, uye waiva usingafaniri kupembera pamusoro pevana vaJudha pazuva rekuparara kwavo, uye waiva usingafaniri kutaura nekuzvikudza pazuva rekumanikidzwa.
\v 13 Dai usina kupinda pasuwo revanhu vangu pazuva renhamo yavo; dai usina kutarisa dambudziko ravo pazuva renhamo yavo, uye usina kuisa ruoko rwako pafuma yavo pazuva reregai kutarira njodzi yavo nezuva renhamo yavo, regai kuvatorera fuma yavo nezuva renhamo yavo.
\v 14 Regai kumira pamharadzano, kuti muparadze vanhu vavo vanopukunyuka; regai kuisa kuvavengi vavo vanhu vavo vakasara nezuva rokumanikidzwa kwavo.
\v 15 Nokuti zuva raJehovha raswedera kumarudzi ese; sezvamakaitira vamwe, muchaitirwawo saizvozvo; zvamakaita zvichadzokera pamisoro yenyu.
\v 16 Nokuti sezvamakanwa pagomo rangu dzvene, saizvozvo marudzi ese acharamba achimwa; zvirokwazvo, vachamwa, nokumedza, vachaita savasina kumbovapo.
\p
\v 17 Asi pagomo reZiyoni ndipo pachava navakapukunyuka, richava gomo dzvene; imba yaJakove ichadzoserwa nhaka yayo.
\v 18 Imba yaJakove ichava moto, imba yaJosefa murazvo womoto, uye imba yaEsau mashanga; vachapisa vamwe pakati pavo, nokuvapedza; hakuchina vachasarira imba yaEsau, nokuti Jehovha akataura izvozvo.
\p
\v 19 Vokurutivi rwechamhembe vachatora gomo raEsau, vokumapani vachatora nyika yaVaFirisitia; vachatora nyika yaEfuremu nenyika yeSamariya; Bhenjamini vachatora nyika yeGiriyadhi.
\v 20 Vatapwa vehondo iyi yavana vaIsraeri, vagere pakati paVaKenani, vachatora nyika kusvikira Zarefati; vatapwa veJerusarema, vari Sefaradhi, vachatora maguta okurutivi rwechamhembe.
\v 21 Vaponesi vachakwira pagomo reZiyoni kuzotonga gomo raEsau; ushe huchava hwaJehovha.
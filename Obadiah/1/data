\c 1
\s Kurangwa kweEdhomu
\p
\v 1 Chiratidzwa chaObhadhiya. Anoreva seizvi Ishe Jehovha maererano neEdhomu: Takanzwa shoko kubva kuna Jehovha, uye kwakatumwa nhume pakati pevechirudzi: Simukai, zvino ngatimumukirei muhondo.
\v 2 Tarirai, ndakakuita mudiki pakati pevechirudzi, wakazvidzwa kwazvo.
\p
\v 3 Kuzvikudza kwemwoyo wako kwakakunyengera, iwe unogara mumikaha yemabwe, ane ugaro hwake hwakakwirira, anoti mumoyo make: Ndiani ungatiwisira pavhu?
\v 4 Kunyange ukakwirira segondo, uye kunyange ukamisa dendere rako pakati penyeredzi, ipapo ndichakuderedza, anoreva Jehovha.
\v 5 Kana mbavha dzichisvika kwauri, kana makororo usiku (wakagurwa sei) havangabi kusvika vava nezvakakwana here? Kana vaunganidzi vemazambiringa vakauya kwauri, havangasii zvekufuhurura here?
\v 6 ZvaEsau zvakanzverwa sei, kutsvakurudzwa kwefuma yake yakavanda!
\v 7 Varume vese vesungano yako vanokutumira kumuganhu, varume vaiva parugare newe vakakunyengera, vakakukunda, \add vanodya\add* chingwa chako vakaisa musungo pasi pako, hamuna njere maari.
\v 8 Hazvinga\add daro\add* here pazuva iro, anoreva Jehovha, kuti ndichaparadza vakachenjera veEdhomu, nenjere kubva pagomo raEsau?
\v 9 Zvino mhare dzako, iwe Temani, dzichavhunduka, kuti umwe neumwe agurwe pagomo raEsau nekuurawa.
\p
\v 10 Nekuda kwemhirizhonga kurwisa munin'ina wako, nyadzi dzichakufukidza, uye uchagurwa nekusingaperi.
\v 11 Pazuva rauchamira pane rwumwe rutivi, pazuva vatorwa ravachatapa naro hondo yake, nevechirudzi vachipinda pamasuwo ake, nekukanda mijenya pamusoro peJerusarema, newe waiva wakaita seumwe wavo.
\v 12 Asi waiva usingafaniri kutarisa pazuva remunin'ina wako pazuva raakava mutorwa, uye waiva usingafaniri kupembera pamusoro pevana vaJudha pazuva rekuparara kwavo, uye waiva usingafaniri kutaura nekuzvikudza pazuva rekumanikidzwa.
\v 13 Dai usina kupinda pasuwo revanhu vangu pazuva renhamo yavo; dai usina kutarisa dambudziko ravo pazuva renhamo yavo, uye usina kuisa \add ruoko\add* pafuma yavo pazuva renhamo yavo.
\v 14 Dai usina kumira pamharadzano dzenzira, kugura vakapukunyuka vake, uye dai usina kupa vakasara vake \add kuvavengi\add* pazuva rekumanikidzwa.
\v 15 Nokuti zuva raJehovha raswedera kumarudzi ese. Sekuita kwako zvichaitwa kwauri, mubairo wako uchadzokera pamusoro wako.
\v 16 Nokuti sezvamakanwa pagomo rangu dzvene, \add saizvozvo\add* marudzi ese achagara achingonwa, hongu, vachanwa, uye vachamedza, zvino zvichava sezvisina kumbovapo.
\p
\v 17 Asi pagomo reZiyoni pachava nekupukunyuka, uye pachava neutsvene, uye imba yaJaJakove ichagara nhaka yenhaka yayo.
\v 18 Zvino imba yaJakove ichava moto, neimba yaJosefa murazvo, uye imba yaEsau mashanga; uye vachazvipisa, nekuzvipedza; uye hakungavi neanosara weimba yaEsau, nokuti Jehovha wakataura.
\p
\v 19 Zvino vekuchamhembe vachagara nhaka yegomo raEsau, vevemapani VaFirisitia vachagara nhaka yeminda yaEfuremu nenyika yeSamariya; naBhenjamini \add achatora\add* Giriyadhi.
\v 20 Zvino vakatapwa vehondo iyi yevana vaIsraeri \add vachatora\add* yevaKenani kusvika kuZarefati; nevatapwa veJerusarema vari paSefaradhi vachagara nhaka yemaguta ekuchamhembe.
\v 21 Zvino vaponesi vachakwira pagomo reZiyoni kutonga gomo raEsau; uye ushe huchava hwaJehovha.

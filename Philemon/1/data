\c 1
\s Kwaziso
\p
\v 1 Pauro musungwa waKristu Jesu naTimotio hama, kuna Firimoni mudiwa wedu zvikuru nemushumiri pamwe nesu,
\v 2 nekumudiwa Apifia, naAkipo, muuto pamwe nesu, nekukereke iri mumba mako;
\v 3 Nyasha kwamuri nerugare rwunobva kuna Mwari baba vedu naIshe Jesu Kristu.
\s Kuvonga kwaPauro pamusoro porudo rwaFirimoni
\p
\v 4 Ndinovonga Mwari wangu, ndichikureva nguva dzose paminyengetero yangu,
\v 5 ndichinzwa zverudo rwako nerutendo rwaunarwo kuna Ishe Jesu nekuvatsvene vose,
\v 6 kuti kudyidzana kwerutendo rwako kuve nesimba pakugamuchira chinhu chipi nechipi chakanaka chiri mamuri muna Kristu Jesu.
\v 7 Nekuti tine mufaro mukuru nekunyaradzwa murudo rwako, nekuti moyo yevatsvene yakavandudzwa newe, hama.
\s Pauro unoreverera Onesimo
\p
\v 8 Naizvozvo kunyange ndingashinga zvikuru muna Kristu kukuraira izvo zvakafanira,
\v 9 zvakadaro nekuda kwerudo zviri nani ku\add ku\add*kumbirisa\add i\add*, zvandakadai hangu, \add ini\add* Pauro mutana, uye zvinowo musungwa waJesu Kristu.
\v 10 Ndinokukumbirisa pamusoro pemwana wangu, wandakabereka muzvisungo zvangu Onesimo,
\v 11 wakange asingambokubatsiri, asi zvino unobatsira iwe neni;
\v 12 wandatumirazve \add kwauri;\add* naizvozvo iwe umugamuchire uyo ndiko kuti moyo wangu;
\v 13 wandaida kuramba naye, kuti panzvimbo yako andishumire pazvisungo zveevhangeri;
\v 14 asi handina kuda kuita chinhu iwe usati watenda, kuti zvakanaka zvako zvaungaita zvirege kuitwa nekurovererwa, asi nechido.
\v 15 Nekuti zvimwe wakaparadzaniswa \add newe\add* chinguva nemhaka iyi, kuti ugozova naye nekusingaperi;
\v 16 arege kuzova zvino semuranda, asi unopfuura muranda, hama inodikanwa zvikuru kwandiri, asi zvikuru sei kwauri. zvose panyama nemuna Ishe.
\v 17 Naizvozvo kana uchindiverenga seumwe wako, umugamuchire se\add zvaungandigamuchira\add* ini.
\v 18 Asi kana akakutadzira, kunyange ane ngava \add newe\add*, undiravire ini izvozvo.
\v 19 Ini Pauro ndanyora noruoko rwangu ndomene, ndicharipa; kuti ndirege kuti kwauri, unengava kwandiri newewo womene.
\v 20 Hongu hama, ngandive nemufaro pamusoro pako muna Ishe; uvandudze moyo wangu muna Ishe.
\v 21 Ndakunyorera ndichivimba kuteerera kwako, ndichiziva kuti uchaitawo kupfuura zvandinoreva.
\v 22 Asi ipapo ndigadzirirewo pekugara; nekuti ndinotarisira kuti kubudikidza neminyengetero yenyu ndichapiwa kwamuri.
\v 23 Unokukwazisai Epafrasi musungwa pamwe neni muna Kristu Jesu.
\v 24 Mako, Arisitako, Dhemasi, Ruka, vabati pamwe neni.
\v 25 Nyasha dzaIshe wedu Jesu Kristu \add ngadzive\add* nemweya wenyu.

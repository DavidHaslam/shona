\c 1
\s Kwaziso
\p
\v 1 Pauro musungwa waKristu Jesu naTimotio hama, kuna Firimoni mudiwa wedu zvikuru nomushumiri pamwe nesu,
\v 2 nokumudiwa Apifia, naAkipo, muuto pamwechete nesu, nekukereke iri mumba mako;
\v 3 Nyasha kwamuri norugare rwunobva kuna Mwari baba vedu naShe Jesu Kristu.
\s Kuvonga kwaPauro pamusoro porudo rwaFirimoni
\p
\v 4 Ndinovonga Mwari wangu, ndichikureva nguva dzose paminyengetero yangu,
\v 5 ndichinzwa zverudo rwako nokutenda kwaunako kuna Ishe Jesu nokuvatsvene vose;
\v 6 Kuti kudyidzana kokutenda kwako kuve nesimba pakugamuchira chinhu chipi nechipi chakanaka chiri mamuri muna Kristu Jesu.
\v 7 Nokuti tinomufaro mukuru nokunyaradzwa murudo rwako, nokuti moyo yavatsvene yakavandudzwa newe, hama.
\s Pauro unoreverera Onesimo
\p
\v 8 Naizvozvo kunyange ndingashinga zvikuru muna Kristu kukuraira izvo zvakafanira,
\v 9 zvakadaro nokuda korudo zviri nani ku\add ku\add*nyengetedza\add i\add*, zvandakadai hangu, \add ini\add* Pauro mutana, uye zvinowo musungwa waJesu Kristu.
\v 10 Ndinokugombedzera pamusoro pomwana wangu, wandakabereka muzvisungo zvangu Onesimo,
\v 11 wakanga asingambokubatsiri, asi zvino unobatsira iwe neni;
\v 12 wandatumirazve \add kwauri\add* naizvozvo iwe umugamuchire uyo ndiko kuti moyo wangu.
\v 13 wandaida kuramba naye, kuti panzvimbo yako andishumire pazvisungo zveevhangeri;
\v 14 asi ndakanga ndisingadi kuita chinhu iwe usati watenda, kuti zvakanaka zvako zvaungaita zvirege kuitwa nokurovererwa, asi nechido.
\v 15 Nokuti zvimwe wakaparadzaniswa \add newe\add* chinguva nemhaka iyi, kuti ugozova naye nokusingaperi;
\v 16 arege kuzova zvino somuranda, asi unopfuvura muranda, hama inodikamwa zvikuru kwandiri, asi zvikuru sei kwauri. zvose panyama nemunaShe
\v 17 Naizvozvo kana uchindiverenga seumwe wako, umugamuchire se\add zvaungandigamuchira\add* ini.
\v 18 Asi kana akakutadzira, kunyange anengava \add newe\add*, undiravireni izvozvo.
\v 19 Ini Pauro ndanyora noruoko rwangu ndomene, ndicharipa; kuti ndirege kuti kwauri, unengava kwandiri newewo womene.
\v 20 Hongu hama, ngandive nomufaro pamusoro pako munaShe; uvandudze moyo wangu muna Ishe.
\v 21 Ndakunyorera ndichivimba kuteerera kwako, ndichiziva kuti uchaitawo kupfuura zvandinoreva.
\v 22 Asi ipapo ndigadzirirewo pokugara, nokuti ndinotarisira kuti kubudikidza neminyengetero yenyu ndichapiwa kwamuri.
\v 23 Unokukwazisai Epafrasi musungwa pamwechete neni muna Kristu Jesu.
\v 24 Mako, Arisitako, Dhemasi, Ruka, vanobata pamwechete neni.
\v 25 Nyasha dzaShe wedu Jesu Kristu \add ngadzive\add* nomweya wenyu.

\c 12
\s Zviratidzo nemhunzwa mumuviri waPauro
\p
\v 1 Kuzvikubidza zvirokwazvo hakubatsiri kwandiri nokuti ndichasvika pazviratidzo nezvakazarurwa zvaShe.
\v 2 Ndinoziva munhu uri munaKristu, makore anegumi namana apfuura, (kana zvakaitwa mumuviri, handizivi, kana zvimwe kunze komuviri, handizivi, Mwari unoziva), munhu wakadai wakakwidzwa kudenga rechitatu.
\v 3 uye ndinoziva munhu wakadai (kana mumuviri kana kunze komuviri, handizivi; Mwari unoziva)
\v 4 kuti wakakwidzwa akaiswa muparadhiso, akanzwa mashoko asingatauriki, asingatenderwi munhu kutaura.
\v 5 Pamusoro powakadai ndichazvikudza; asi pamusoro pangu handizvikudzi; asi poutera hwangu.
\v 6 Nokuti kunyange ndichida kuzvikudza, handingavi benzi; nokuti ndichareva chokwadi; asi ndinorega hangu, zvimwe umwe munhu, ungandifungira kuva mukuru kune zvaakavona kana zvaakanzwa kwandiri;
\v 7 uye kuti ini ndirege kukudzwa kupfuuridza chipimo nokuda kokuwanda kwezvakazarurwa, ndakapiwa munzwa munyama, nhume yaSatani kuti ndirove, kuti ndirege kukudzwa kupfuura chipimo.
\v 8 Nokuda kwechinhu ichi, ndakagombedzera Ishe zvikuru katatu kuti chibve kwandiri.
\v 9 Akabva ati: Nyasha dzangu dzinokuringana; nokuti simba rangu rinozadziswa pautera. Naizvozvo ndichazvirumbidza nomufaro mukuru noutera hwangu, kuti simba raKristu rigare pamusoro pangu.
\v 10 Naizvozvo ndinofara muutera, mukunyombwa, mukushaiwa, mukutambudzika, mukushungurudzwa nokuda kwaKristu; nokuti kana ndinoutera, ipapo ndinesimba.
\s Kusazvirangarira kwaPauro
\p
\v 11 Ndava benzi; ndichizvikudza. Hongu makandimanikidza nokuti ini ndaifanira kukudzwa nemwi; nokuti handizi muduku napaduku kuvaapositori vanopfuura vose kunyange ndisi chinhu.
\v 12 Zvirokwazvo, zviratidzo zvomuapositori zvakaitwa pakati penyu nokutsungirira kose muzviratidzo, nezvishamiso, namabasa esimba.
\v 13 Nokuti makapfuurwa papiko nedzimwe kereke, kunze kokuti ini handina kuva mutoro kwamuri? Ndikangamwirei henyu kusarurama uku.
\v 14 Tarirai, nguva yechitatu yandakazvigadzira kuuya kwamuri; uye handidi kuva mutoro kwamuri; nokuti handitsvaki zvenyu, asi imwi; nokuti vana havafaniri kuchengetera vabereki, asi vabereki vanofanira kuchengetera vana.
\v 15 Uye ndinoda nomufaro mukuru kupedza zvose zvangu, nokupedzwa kunyange ndichikudai zvikuru, ini ndodikamwa zvishoma?
\v 16 Asi, ngazvive saizvozvo hazvo, ini handina kukuremedzai; asi zvandakanga ndinemano, ndakakubatai noumhare.
\v 17 Ndakakutsvatai chinhu here nomumwe waivo vandakatuma kwamuri?
\v 18 Ndakakumbira Tito, ndakatuma hama \add naye\add*; ko Tito wakakutorerai chinhu here? Hatina kufamba nomweya mumwe here? uye namakwara mamwe here?
\s Pauro unovanyevera
\p
\v 19 Nguva yose makanga muchiti tinozvidavirira kwamuri here? Tinotaura pamberi paMwari munaKristu; asi tinotaura izvi zvose, vadikamwa, kuti musimbiswe.
\v 20 Nokuti ndinotya kuti zvimwe kana ndichisvika, ndingakuwanai musina kuita sezvandinoda, neni ndingawanikwa nemwi ndakaita sezvamusingadi; zvimwe kungavapo gakava, negodo, nokutsamwa, nokupesana, nokuchera, namakuhwa, namanyawi, nenyonganiso;
\v 21 kuti kana ndichisvika zve, Mwari wangu arege kundininipisa pamberi penyu, ndicheme pamusoro pavazhinji vavo vatotadza, vakasatendeuka patsvina yavo, noupomhwe, noutera hwavakaita.

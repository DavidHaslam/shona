\c 12
\s Pauro unoona zviratidzo
\p
\v 1 Kuzvikudza zvirokwazvo hakubatsiri kwandiri; nekuti ndichauya pazviratidzo nezvakazarurwa zvaIshe.
\v 2 Ndinoziva munhu \add uri\add* muna Kristu makore gumi nemana apfuura (kana \add zvakaitwa\add* mumuviri, handizivi, kana kunze kwemuviri, handizivi, Mwari anoziva), wakadai wakabvutirwa kudenga rechitatu.
\v 3 uye ndinoziva munhu wakadai (kana mumuviri, kana kunze kwemuviri, handizivi; Mwari anoziva),
\v 4 kuti wakabvutwa akaiswa muparadhiso, akanzwa mashoko asingatauriki, asingabviri munhu kutaura.
\v 5 Ndichazvikudza newakadai; asi pamusoro pangu ndomene handizvikudzi, asi pautera hwangu.
\v 6 Nekuti kana ndichida kuzvikudza, handaizova benzi; nekuti ndichareva chokwadi; asi ndinorega, zvimwe umwe munhu ungandifungira kuva mukuru kune zvaakavona ndiri, kana zvaakanzwa kwandiri,
\v 7 uye kuti ndirege kukudzwa kupfuuridza chipimo kubudikidza nekuwanda kwezvakazarurwa, ndakapiwa munzwa munyama, nhume yaSatani kuti indirove, kuti ndirege kukudzwa kupfuura chipimo.
\v 8 Maererano nechinhu ichi ndakakumbirisa Ishe katatu kuti chibve kwandiri.
\v 9 Zvino akati kwandiri: Nyasha dzangu dzakakuringanirai; nekuti simba rangu rinozadziswa muutera. Naizvozvo ndichazvirumbidza nemufaro mukuru muutera hwangu, kuti simba raKristu rigare pamusoro pangu.
\v 10 Naizvozvo ndinofara muutera, mukunyombwa, mukushaiwa, murushusho, mukushungurudzwa, nekuda kwaKristu; nekuti kana ndine utera, ipapo ndine simba.
\s Kusazvirangarira kwaPauro
\p
\v 11 Ndava benzi ndichizvikudza; ndimwi makandimanikidza; nekuti ini ndaifanira kuziviswa \add kuvanhu\add* nemwi; nekuti handizi muduku nepaduku kuvaapositori vakakurisisa kunyange ndisiri chinhu.
\v 12 Zvirokwazvo zviratidzo zvemuapositori zvakaitwa pakati penyu pamoyo murefu wose, muzviratidzo nezvishamiso nemabasa esimba.
\v 13 Nekuti chii chamuri pasi nacho kune dzimwe kereke, kunze kwekuti ini ndomene handina kuva mutoro kwamuri? Ndikanganwirei kusarurama uku.
\v 14 Tarirai, ndazvigadzirira kuuya kwamuri rwechitatu, uye handizovi mutoro kwamuri; nekuti handitsvaki zvenyu, asi imwi; nekuti vana havafaniri kuchengetera vabereki, asi vabereki vana.
\v 15 Uye ndinoda nemufaro mukuru kuparadza uye kuparadzirwa mweya yenyu, kunyange ndichikudai zvakapamhidzirwa zvikuru, ndinodikanwa zvishoma.
\v 16 Asi zva\add kadaro\add*, ini handina kukuremedzai; asi \add zva\add*ndakange ndine mano, ndakakubatai nekunyengera.
\v 17 Ndakakutsvatai here neumwe waivo vandakatuma kwamuri?
\v 18 Ndakakumbira Tito, ndikatuma hama na\add ye\add*; Tito wakakutsvatai here? Hatina kufamba nemumweya umwe here? \add Ha\add*tina \add kufamba\add* nemumakwara mamwe here?
\s Pauro unovanyevera
\p
\v 19 Zvekare munofunga kuti tinozvidzivirira kwamuri here? Tinotaura pamberi paMwari muna Kristu; asi \add tinotaura\add* zvose, vadikanwa kuti muvakike.
\v 20 Nekuti ndinotya, zvimwe pakusvika ndikuwanei musina kuita sezvandinoda, neni ndiwanikwe nemwi ndisina kuita sezvamunoda; zvimwe makakava, godo, hasha, kupesana, kucherana, makuhwa, manyawi, mabongozozo;
\v 21 zvimwe pakusvika kwanguzve Mwari wangu andininipise pakati penyu, uye ndichemere vazhinji vevakambotadza, vakasatendeuka pakusachena neupomhwe neunzenza hwavakaita.

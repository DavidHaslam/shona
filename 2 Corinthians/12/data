\c 12
\s Zviratidzo nemhunzwa mumuviri waPauro
\p
\v 1 Kuzvikubidza zvirokwazvo hakubatsiri kwandiri nokuti ndichasvika pazviratidzo nezvakazarurwa zvaShe.
\v 2 Ndinoziva munhu uri munaKristu, makore anegumi namana apfuura, (kana zvakaitwa mumuviri, handizivi, kana zvimwe kunze komuviri, handizivi, Mwari unoziva), munhu wakadai wakakwidzwa kudenga rechitatu.
\v 3 uye ndinoziva munhu wakadai (kana mumuviri kana kunze komuviri, handizivi; Mwari unoziva)
\v 4 kuti wakakwidzwa akaiswa muparadhiso, akanzwa mashoko asingatauriki, asingatenderwi munhu kutaura.
\v 5 Pamusoro powakadai ndichazvikudza; asi pamusoro pangu handizvikudzi; asi poutera hwangu.
\v 6 Nokuti kunyange ndichida kuzvikudza, handingavi benzi; nokuti ndichareva chokwadi; asi ndinorega hangu, zvimwe umwe munhu, ungandifungira kuva mukuru kune zvaakavona kana zvaakanzwa kwandiri;
\v 7 uye kuti ini ndirege kukudzwa kupfuuridza chipimo nokuda kokuwanda kwezvakazarurwa, ndakapiwa munzwa munyama, nhume yaSatani kuti ndirove, kuti ndirege kukudzwa kupfuura chipimo.
\v 8 Nokuda kwechinhu ichi, ndakagoPamusoro pechinhu ichi ndakakumbira Ishe zvikuru katatu, kuti chibve kwandiri.
\v 9 Iye akati kwandiri: Nyasha dzangu dzinokuringana; nokuti simba rangu rinozadziswa pautera hwako. Naizvozvo zvirinani kuti ndizvirumbidze nomufaro mukuru noutera hwangu, kuti simba raKristu rigare pamusoro pangu.
\v 10 Naizvozvo ndinofara noutera, nokuzvidzwa, nokushaiwa, nokutambudzika, nenhamo nokuda kwaKristu; nokuti kana ndinoutera, ipapo ndinesimba.
\s Kusazvirangarira kwaPauro
\p
\v 11 Ndava benzi; pakuzvirumbidza. Nokuti ini ndaifanira kurumbidzwa nemi; nokuti handizi muduku napaduku kuvaapositori vanopfuura vose, kunyange ndisi chinhu.
\v 12 Zvirokwazvo, zviratidzo zvomuapositori zvakaitwa pakati penyu nokutsungirira kukuru, nezviratidzo, nezvishamiso, namabasa esimba.
\v 13 Nokuti makapfuurwa neiko nedzimwe kereke, asi pakuti ini handina kukuremedzai? Ndikangamwirei henyu kusarurama uku.
\v 14 Tarirai, ino ndiyo nguva yechitatu yandakazvigadzira kuuya kwamuri; handingakuremedziyi; nokuti handitsvaki zvenyu, asi ndinokutsvakai imi; nokuti vana havafaniri kuchengetera vabereki, asi vabereki vanofanira kuchengetera vana.
\v 15 Nokuti ndingafara zvikuru kupedza zvose zvangu, nokupedzwa ini ndichikudai zvikuru, ini ndodikamwa zvishoma here?
\v 16 Zvino, ngazvive saizvozvo hazvo, ini handina kukuremedzai; asi zvandakanga ndinenjere, ndakakubatai namano.
\v 17 Ndakakutorerai chinhu here nomumwe waivo vandakatuma kwamuri?
\v 18 Ndakaraira Tito, ndakatuma hama iya naye; ko Tito wakakutorerai chinhu here? Hatina kufamba nomweya mumwe here? uye namakwara mamwe here?
\s Pauro unovanyevera
\p
\v 19 Nguva yose makanga muchiti tinozvidavirira kwamuri here? Tinotaura pamberi paMwari munaKristu; asi tinotaura izvi zvose, vadikamwa, kuti musimbiswe.
\v 20 Nokuti ndinotya kuti zvimwe kana ndichisvika, ndingakuwanai musina kuita sezvandinoda, neni ndingawanikwa nemwi ndakaita sezvamusingadi; zvimwe kungavapo gakava, negodo, nokutsamwa, nokupesana, nokuchera, namakuhwa, namanyawi, nenyonganiso;
\v 21 kuti kana ndichisvika zve, Mwari wangu arege kundininipisa pamberi penyu, ndicheme pamusoro pavazhinji vavo vatotadza, vakasatendeuka patsvina yavo, noupomhwe, noutera hwavakaita.

\c 12
\s Pauro unoona zviratidzo
\p
\v 1 Kuzvikudza zvirokwazvo hakubatsiri kwandiri nekuti ndichasvika pazviratidzo nezvakazarurwa zvaIshe.
\v 2 Ndinoziva munhu uri munaKristu makore anegumi namana apfuura, (kana \add zvakaitwa\add* mumuviri, handizivi, kana zvimwe kunze komuviri, handizivi, Mwari unoziva), munhu wakadai wakakwidzwa kudenga rechitatu.
\v 3 uye ndinoziva munhu wakadai (kana mumuviri kana kunze komuviri, handizivi; Mwari unoziva),
\v 4 kuti wakakwidzwa akaiswa muparadhiso, akanzwa mashoko asingatauriki, asingatenderwi munhu kutaura.
\v 5 Pamusoro powakadai ndichazvikudza; asi pamusoro pangu handizvikudzi; asi pautera hwangu.
\v 6 Nekuti kunyange ndichida kuzvikudza, handingavi benzi; nekuti ndichareva chokwadi; asi ndinorega hangu, zvimwe umwe munhu ungandifungira kuva mukuru kune zvaakavona kana zvaakanzwa kwandiri;
\v 7 uye kuti ini ndirege kukudzwa kupfuuridza chipimo kubudikidza nokuwanda kwezvakazarurwa, ndakapiwa munzwa munyama, nhume yaSatani kuti indirove, kuti ndirege kukudzwa kupfuura chipimo.
\v 8 Nekuda kwechinhu ichi, ndakakumbirisa Ishe zvikuru katatu kuti chibve kwandiri.
\v 9 Akabva ati kwandiri: Nyasha dzangu dzakakuringanai; nekuti simba rangu rinozadziswa muutera. Naizvozvo ndichazvirumbidza nemufaro mukuru neutera hwangu, kuti simba raKristu rigare pamusoro pangu.
\v 10 Naizvozvo ndinofara muutera, mukunyombwa, mukushaiwa, murushusho, mukushungurudzwa nekuda kwaKristu; nekuti kana ndinoutera, ipapo ndinesimba.
\s Kusazvirangarira kwaPauro
\p
\v 11 Ndadova benzi mukuzvikudza. Ndimwi makandimanikidza nekuti ini ndaifanira kukudzwa nemwi; nekuti handizi muduku nepaduku kuvaapositori vanopfuura vose kunyange ndisi chinhu.
\v 12 Zvirokwazvo zviratidzo zvemuapositori zvakaitwa pakati penyu nokutsungirira kose, muzviratidzo nezvishamiso, namabasa esimba.
\v 13 Nekuti makapfuurwa papiko nedzimwe kereke, kunze kwekuti ini handina kuva mutoro kwamuri? Ndikangamwirei kusarurama uku.
\v 14 Tarirai, ndakazvigadzirira kuuya kwamuri rwechitatu; uye handidi kuva mutoro kwamuri; nekuti handitsvaki zvenyu, asi imwi; nekuti vana havafaniri kuchengetera vabereki, asi vabereki vana.
\v 15 Uye ndinoda nemufaro mukuru kuparadza, nekuparadzirwa mweya yenyu, kunyange ndichikudai zvakapamhidzirwa zvikuru, ndinodikamwa zvishoma?
\v 16 Asi ngazvive sa\add izvozvo\add*, ini handina kukuremedzai; asi zvandakanga ndinemano, ndakakubatai nokunyengera.
\v 17 Ndakakutsvatai chinhu here neumwe waivo vandakatuma kwamuri?
\v 18 Ndakakumbira Tito, ndikatuma hama \add naye\add*; ko Tito wakakutsvatai chinhu here? Hatina kufamba nomweya mumwe here? \add uye\add* namakwara mamwe here?
\s Pauro unovanyevera
\p
\v 19 Uye munofunga kuti tinozvivharidzira kwamuri here? Tinotaura pamberi paMwari munaKristu; asi \add tinotaura\add* zvinhu zvose vadikamwa kuti musimbiswe.
\v 20 Nekuti ndinotya kuti zvimwe kana ndichisvika, ndingakuwanai musina kuita sezvandinoda, neni ndingawanikwa nemwi ndakaita sezvamusingadi; zvimwe makakava, godo, kutsamwa, kupesana, kucherana, makuhwa, manyawi, mabongozozo;
\v 21 zvimwe kana ndichisvikazve, Mwari wangu andininipise pakati penyu, ndichachemera vazhinji vaavo vakatombotadza vakasatendeuka pakusachena kwavo noupomhwe nounzenza hwavakaita.

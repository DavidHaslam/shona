\c 10
\s Pauro unosimbisa vuapositori hwake
\p
\v 1 Zvino ini Pauro ndomene ndinokugombedzerai nounyoro nokugadzikana kwaKristu wakaninipiswa pakati penyu, asi kana ndisipo, ndine chivindi kwamuri
\v 2 Asi ndinogombedzera \add kwamuri\add*, kuti ndirege kusatya kana ndiripo nechivindi chakadai chandinacho kune vamwe vanofunga kuti tinofamba nenzira yenyama.
\v 3 Nokuti, kunyangwe tichifamba munyama, hatirwi nemitovo yenyama;
\v 4 nokuti zvombo zvehondo yedu hazvisi zvenyama, asi zvakasimba kubudikidza baMwari pakuputsa nhare;
\v 5 isu tinowisira pasi mirangariro, nezvose zvakakwirira zvakakwiridzwa zvichipesana neruzivo rwaMwari, nekunge musungwa, mirangariro yose pakuteerera Kristu.
\v 6 takazvigadzira kutsiva kusateerera kose, kana kuteerera kwenyu kwazadziswa.
\v 7 Imwi munotarira zvinhu sezvamaratidzikiro okunze. Kana munhu achizvivimba kuti ndewaKristu ngaazvirangarirezve, kuti sezvaari waKristu iye, saizvozvo nesuvo tiri vaKristu..
\v 8 Nokuti kunyange nezvinhu zvizhinji ndaifanira kuzvikudzadainyanya kuzvirumbidza pamusoro pesimba redu ratakapiwa naShe kukusimbisai, risati riri rokukuputsai, handinganyadziswi;
\v 9 kuti ndirege kuita sendinokutyisai nemwadhi dzangu.
\v 10 Nokuti vanoti, mwadhi dzake dzina mashoko makuru, dzinesimba, asi muviri wake kana aripo, unoutera nokutaura kwake kunozvidzwa.
\v 11 Munhu wakadaro ngaarangarire chinhu ichi kuti sezvatinoreva pamwadhi kana tisipo ndizvo zvatakaitavo pakuita kwedu kana tiripo.
\v 12 Nokuti tinotya kuzvienzanisa nokuzvifananidza navamwe vanozvikudza; asi ivo havanenjere, zvavanozvienzanisa naivo vamene, nokuzvifananidza naivo vamene.
\v 13 Zvino isu hatingazvirumbidzi tichipfuura chipimo, asi nechipimo chinosvika pachipimo chatakagoverwa naMwari, kuti chive chiyero, chisvikirevo kwamuri.
\v 14 Nokuti hatinyanyi kuzvitambanudza, sezvatisingasvikiri kwamuri; nokuti tisu takatanga kusvikira kwamuri neevhangeri yaKristu;
\v 15 hatizvirumbidzi tichipfuura chipimo pamusoro pebasa ravamwe; asi tinetariro kuti, kana kutenda kwenyu kuchikura, isu tichakuriswa pakati penyu kusvikira pachipimo chedu nokupfuurisa;
\v 16 tigoparidza evhangeri panyika dziri mberi kwenyu, tirege kuzvirumbidza pachipimo chomumwe pamusoro pezvatoitwa hazvo.
\v 17 Asi unozvirumbidza, ngaazvirumbidze munaShe.
\v 18 Nokuti wakatendeka haazi iye unozvirumbidza, asi ndiye unorumbidzwa naShe.

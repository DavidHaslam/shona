\c 10
\s Pauro anomiririra vuapositori hwake
\p
\v 1 Zvino ini Pauro ndomene ndinokukumbirisai neunyoro uye moyochena waKristu, wakaninipiswa pakati penyu kana \add ndi\add*ripo, asi kana ndisipo ndine ushingi kwamuri;
\v 2 ndinokumbirisawo, kuti kana ndiripo, ndirege kuva neushingi nekuzvipira uku kwandinoverengerwa kuti ndine ushingi hwekumirisana nevamwe vanotifungira sevanofamba panyama.
\v 3 Nokuti kunyange tichifamba panyama, hatirwi maererano nenyama;
\v 4 nokuti zvombo zvehondo yedu hazvisi zvenyama, asi zvakasimba kubudikidza naMwari pakuputsa nhare,
\v 5 tichiwisa mirangariro nechose chakakwirira chinozvikwiridza chichipesana neruzivo rwaMwari, nekuisa muutapwa murangariro wose pakuteerera Kristu;
\v 6 takazvigadzira kutsiva kusateerera kose, kana kuteerera kwenyu kwazadzisika.
\v 7 Munotarira zvinhu pamaonekero \add azvo\add* ekunze here? Kana munhu achizvivimba kuti iye ndewaKristu, ngaazvirangarirezve, kuti iye sezvaari waKristu, saizvozvo nesu tiri vaKristu.
\v 8 Nokuti kana nezvinhu zvizhinjisa ndisazvirumbidzazve maererano nesimba redu, Ishe raakatipa pakuvaka, uye kwete rekuparadza kwedu, handinganyadziswi;
\v 9 kuti ndirege kuonekwa sendinokutyityidzirai netsamba.
\v 10 Nokuti vanoti: Tsamba \add dzake\add* dzinorema uye dzine simba; asi kuvapo kwemuviri kune utera nekutaura \add kwake\add* kunozvidzika.
\v 11 Wakadaro ngaarangarire ichi, kuti sezvatakadaro pashoko kubudikidza netsamba kana tisipo, nesu takadaro pakuita kana tiripo.
\v 12 Nokuti hatina ushingi hwekuzviverengera kana kuzvifananidza nevamwe vevanozvirumbidza; asi ivo vanozvienzanisa vega, nekuzvifananidza pachavo, havanzwisisi.
\v 13 Asi isu hatingazvikudzi zvinopfuura chipimo, asi zvinoenderana nechipimo chemuganhu Mwari waakatitemera, chipimo chekusvika nekwamuri.
\v 14 Nokuti hatizvitambanudzi kupfuurikidza setisingasvikiri kwamuri, nokuti nekwamuriwo takasvika muevhangeri yaKristu;
\v 15 tisingazvikudzi kupfuurikidza chipimo pamabasa evamwe; asi tine tariro, \add kuti\add* kana rutendo rwenyu rwuchiwanzwa, isu tichakuriswa pakati penyu zvinoenderana nemuganhu wedu nekupfuurisa,
\v 16 kuparidza evhangeri pa\add matunhu\add* ari mhiri kwenyu, kwete kuzvirumbidza pamuganhu weumwe pazvinhu zvakagadzirwa.
\v 17 Asi anozvirumbidza, ngaazvirumbidze muna Ishe.
\v 18 Nokuti haasi anozvirumbidza uyo anogamuchirwa, asi Ishe waanorumbidza.

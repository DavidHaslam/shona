\c 10
\s Pauro unomiririra vuapositori hwake
\p
\v 1 Zvino ini Pauro ndomene ndinokugombedzerai nounyoro nokugadzikana kwaKristu wakaninipiswa pakati penyu, asi kana ndisipo ndine chivimbo kwamuri;
\v 2 asi ndinogombedzera \add kwamuri\add*, kuti ndirege kuva neushingi kana ndiripo nechivimbo chakadai chandinacho kumirisana navamwe vanofunga kuti tinofamba nenzira yenyama.
\v 3 Nokuti kunyangwe tichifamba munyama, hatirwi nemitovo yenyama;
\v 4 nokuti zvombo zvehondo yedu hazvisi zvenyama, asi zvakasimba kubudikidza naMwari pakuputsa nhare;
\v 5 tichiwisira pasi mirangariro, nechose chakakwirira chinozvikwiridza chichipesana neruzivo rwaMwari, nekuisa muutapwa, mirangariro yose pakuteerera Kristu.
\v 6 takazvigadzira kutsiva kusateerera kose, kana kuteerera kwenyu kwazadziswa.
\v 7 Imwi munotarira zvinhu nemutovo wemamiriro \add acho\add* okunze. Kana munhu achizvivimba kuti ndewaKristu ngaazvirangarirezve, kuti sezvaari waKristu iye, saizvozvo nesuwo tiri vaKristu.
\v 8 Nokuti kunyange ndichizvikudza nezvinhu zvizhinji, ndaifanira kunyanyisa maererano nesimba redu ratakapiwa naShe rokusimbisa, uye kwete rokukuputsirai pasi, handinganyadziswi;
\v 9 kuti ndirege kuita sendinokutyityidzirai netsamba.
\v 10 Nokuti vanoti: Tsamba \add dzake\add* dzinorema uye dzinesimba, asi kuvapo kwake pamuviri nomutauro, unoutera nokuzvidzwa.
\v 11 Regai wakadaro arangarire ichi, kuti sezvatakadaro pashoko nepatsamba kana tisipo saizvozvowo pakuita \add kwedu\add* kana tiripo.
\v 12 Nokuti hatina ushingi hwokuzvienzanisa nekuzvifananidza navamwe vanozvikudza; asi ivo pakati pavo vanozvienzanisa navo nokuzvifananidza pachavo, havana njere.
\v 13 Zvino isu hatingazvirumbidzi nezvinhu zvisina chipimo, asi zvinoenderana nechipimo chemuganhu wokuyera uyo Mwari waakatitemera chipimo chokusvika nokwamuriwo.
\v 14 Nokuti hatizvitambanudzi kupfuurikidza, setisingasvikiri kwamuri; nokuti nokwamuriwo takasvika neevhangeri yaKristu;
\v 15 tisingazvikudzi kupfuurikidza chipimo pamusoro pemabasa evamwe; asi tine tariro, \add kuti\add* kana kutenda kwenyu kuchiwanzwa, isu tichakuriswa nemwi kusvikira pachipimo \add chedu\add* nokupfuurisa,
\v 16 kuparidza evhangeri \add pamatunhu\add* ari mhiri kwenyu, kwete kuzvirumbidza pachipimo chomumwe pamusoro pezvatogadzirwa hazvo.
\v 17 Asi unozvirumbidza, ngaazvirumbidze munaShe.
\v 18 Nokuti haasi uyo unozvirumbidza unogamuchirwa, asi unorumbidzwa naShe.

\c 10
\s Pauro unomiririra vuapositori hwake
\p
\v 1 Zvino ini Pauro ndomene ndinokukumbirisai nounyoro nokugadzikana kwaKristu wakaninipiswa pakati penyu, asi kana ndisipo ndine chivimbo kwamuri;
\v 2 asi ndinokumbirisa \add kwamuri\add*, kuti ndirege kuva neushingi kana ndiripo nechivimbo chakadai chandinacho kumirisana navamwe vanofunga kuti tinofamba nenzira yenyama.
\v 3 Nekuti kunyangwe tichifamba munyama, hatirwi nemitovo yenyama;
\v 4 Nekuti zvombo zvehondo yedu hazvisi zvenyama, asi zvakasimba kubudikidza naMwari pakuputsa nhare;
\v 5 tichiwisira pasi mirangariro, nechose chakakwirira chinozvikwiridza chichipesana neruzivo rwaMwari, nekuisa muutapwa, mirangariro yose pakuteerera Kristu.
\v 6 takazvigadzira kutsiva kusateerera kose, kana kuteerera kwenyu kwazadziswa.
\v 7 Imwi munotarira zvinhu nemutovo wemamiriro \add acho\add* okunze. Kana munhu achizvivimba kuti ndewaKristu ngaazvirangarirezve, kuti sezvaari waKristu iye, saizvozvo nesuwo tiri vaKristu.
\v 8 Nekuti kunyange ndichizvikudza nezvinhu zvizhinji, ndaifanira kunyanyisa maererano nesimba redu ratakapiwa naIshe rekusimbisa, uye kwete rekukuputsirai pasi, handinganyadziswi;
\v 9 kuti ndirege kuita sendinokutyityidzirai netsamba.
\v 10 Nekuti vanoti: Tsamba \add dzake\add* dzinorema uye dzine simba, asi kuvapo kwake pamuviri nemutauro, unoutera nekuzvidzwa.
\v 11 Regai wakadaro arangarire ichi, kuti sezvatakadaro pashoko nepatsamba kana tisipo saizvozvowo pakuita \add kwedu\add* kana tiripo.
\v 12 Nekuti hatina ushingi hwokuzvienzanisa nekuzvifananidza navamwe vanozvikudza; asi ivo pakati pavo vanozvienzanisa navo nokuzvifananidza pachavo, havana njere.
\v 13 Zvino isu hatingazvirumbidzi nezvinhu zvisina chipimo, asi zvinoenderana nechipimo chemuganhu wokuyera uyo Mwari waakatitemera chipimo chekusvika nokwamuriwo.
\v 14 Nekuti hatizvitambanudzi kupfuurikidza, setisingasvikiri kwamuri; nekuti nokwamuriwo takasvika neevhangeri yaKristu;
\v 15 tisingazvikudzi kupfuurikidza chipimo pamusoro pemabasa evamwe; asi tine tariro, \add kuti\add* kana rutendo rwenyu rwuchiwanzwa, isu tichakuriswa nemwi kusvikira pachipimo \add chedu\add* nokupfuurisa,
\v 16 kuparidza evhangeri \add pamatunhu\add* ari mhiri kwenyu, kwete kuzvirumbidza pachipimo cheumwe pamusoro pezvatogadzirwa hazvo.
\v 17 Asi unozvirumbidza, ngaazvirumbidze muna Ishe.
\v 18 Nekuti haasi uyo unozvirumbidza unogamuchirwa, asi unorumbidzwa naIshe.

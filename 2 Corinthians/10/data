\c 10
\s Pauro unomiririra vuapositori hwake
\p
\v 1 Zvino ini Pauro ndomene ndinokukumbirisai neunyoro nokugadzikana kwaKristu wakaninipiswa pakati penyu \add ndi\add*ripo, asi kana ndisipo ndine chivimbo kwamuri;
\v 2 asi ndinokumbirisa \add kwamuri\add*, kuti ndirege kuva neushingi kana ndiripo nechivimbo chakadai chandinacho kumirisana nevamwe vanofunga kuti tinofamba zvinoenderana nenyama.
\v 3 Nekuti kunyangwe tichifamba munyama, hatirwi nemitoo yenyama;
\v 4 Nekuti zvombo zvehondo yedu hazvisi zvenyama, asi zvakasimba kubudikidza naMwari pakuputsa nhare;
\v 5 tichiwisira pasi mirangariro, nechose chakakwirira chinozvikwiridza chichipesana neruzivo rwaMwari, nekuisa muutapwa, mirangariro yose pakuteerera Kristu.
\v 6 takazvigadzira kutsiva kusateerera kose, kana kuteerera kwenyu kwazadziswa.
\v 7 Imwi munotarira zvinhu nemutovo wemamiriro okunze. Kana munhu achizvivimba kuti ndewaKristu ngaazvirangarirezve, kuti sezvaari waKristu, saizvozvo isuwo tiri vaKristu.
\v 8 Nekuti kunyange ndichizvikudza nezvinhu zvizhinji, ndaifanira kunyanyisa maererano nesimba redu ratakapiwa naIshe rekusimbisa, uye kwete rekukuputsirai pasi, handinganyadziswi;
\v 9 kuti ndirege kuita sendinokutyityidzirai netsamba.
\v 10 Nekuti vanoti: Tsamba \add dzake\add* dzinorema uye dzine simba, asi kuvapo kwake pamuviri, unoutera nepakutaura une kuzvidzwa.
\v 11 Regai wakadaro arangarire ichi, kuti sezvatakadaro pashoko nepatsamba kana tisipo saizvozvowo pakuita \add kwedu\add* kana tiripo.
\v 12 Nekuti hatina ushingi hwekuzviverenga nekuzvifananidza nevamwe vanozvikudza; asi ivo pakati pavo vanozvienzanisa navo nokuzvifananidza pachavo, havana kuchenjera.
\v 13 Asi isu hatingazvirumbidzi nezvinhu zvisina chipimo, asi zvinoenderana nechipimo chemuganhu wekuyera Mwari waakatitemera chipimo chekusvika nekwamuriwo.
\v 14 Nekuti hatizvitambanudzi kupfuurikidza, setisingasvikiri kwamuri; nekuti nekwamuriwo takasvika neevhangeri yaKristu;
\v 15 tisingazvikudzi kupfuurikidza chipimo pamusoro pemabasa evamwe; asi tine tariro, \add kuti\add* kana rutendo rwenyu rwuchiwanzwa, isu tichakuriswa nemwi zvinoenderana nechipimo \add chedu\add* nekupfuurisa,
\v 16 kuparidza evhangeri \add pamatunhu\add* ari mhiri kwenyu, kwete kuzvirumbidza pachipimo cheumwe pamusoro pezvatogadzirwa.
\v 17 Asi unozvirumbidza, ngaazvirumbidze muna Ishe.
\v 18 Nekuti haasi uyo unozvirumbidza unogamuchirwa, asi unorumbidzwa naIshe.

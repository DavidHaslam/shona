\c 3
\s Pauro unozvitsanangura kukereke
\p
\v 1 Tinotangazve kuzvipupurira here? Tinotsvaka here savamwe tsamba dzoku\add ti\add*pupurira kwamuri, kana dzokupupura kunobva kwamuri?
\v 2 Imwi muri tsamba yedu yakanyorwa mumoyo yedu, inozikamwa nokuverengwa navanhu vose;
\v 3 muchipupura kuti muri tsamba yaKristu inoshumirwa nesu; yakanyorwa kwete neingi, asi noMweya waMwari mupenyu; kwete pamahwandefa amabwe, asi pamahwandefa enyama omoyo.
\v 4 Chivimbo chakadai tinacho kubudikidza naKristu kunaMwari;
\v 5 kwete kuti tinozvikwanisa isu pachedu, kuti tifunge pamusoro pechimwe chinhu pachedu, asi kukwaniswa kwedu kunobva kuna Mwari;
\v 6 iye wakatigonesa kuva vashumiri vesungano itsva, kwete yezvakanyorwa asi yoMweya; nekuti zvakanyorwa zvinouraya, asi Mweya unopa upenyu.
\v 7 Zvino kana shumiro yokufa pamashoko akavezwa pamabwe yakasvikira mukubwinya zvokuti vana vaIsraeri vakakoniwa kutarisisa chiso chaMozisi nokuda kokubwinya kwechiso chake kwakanga kuchizoshaiswa maturo,
\v 8 ko kushumira koMweya kungakona neiko kubwinya zvikuru?
\v 9 Nekuti kana kushumira kokurashwa \add kuri\add* kubwinya, kushumira kokururama kuchakunda zvikuru sei kubwinya.
\v 10 Nekuti kunyange naicho chakabwinyiswa hachina kubwinyiswa kana pachinhu ichi tichichifananidza nokubwinya kunokundisisa.
\v 11 Nekuti kana icho chinopfuudzwa \add chaiva\add* nokubwinya, zvikuru sei icho chinogara pakubwinya.
\v 12 Naizvozvo tichiona kuti tine tariro yakadai, tinoshandisa ushingi ukuru hwokutaura,
\v 13 uye kwete saMozisi waiisa chifukidziro pachiso chake, kuti vana vaIsraeri varege kutarisisa kuguma kwezvinopfuudzwa.
\v 14 Asi ndangariro dzavo dzakapofumadzwa, nekuti kusvikira zuva rino chidzitiro ichi chichiripo chisina kubviswa pakuverengwa kwetesitamende yekare, chinofanira kubviswa muna Kristu.
\v 15 Asi kunyange kusvikira zuva rino, kana Mozisi achiverengwa, chifukidziro chiri pamoyo yavo.
\v 16 Chero zvodini kana achidzokera kunaShe, chifukidziro chinobviswa.
\v 17 Zvino Ishe ndiye Mweya uyo; uye pane Mweya waShe pane rusununguko.
\v 18 Asi isu tose nechiso chakashama tichitarisa sapachionioni kubwinya kwaShe, tinoshandurirwa kumufananidzo iwoyo kubva pakubwinya kuenda pakubwinya, sezvinobva kuMweya waShe

\c 3
\nb
\v 1 Tinotangazve kuzvirumbidza kwamuri here? Tinotsvaka here savamwe mwadhi dzinoenda kwamuri, kana dzinobva kwamuri, dzingatirumbidza?
\v 2 imwi muri mwadhi yedu yakanyorwa mumoyo medu, inozikamwa nokuverengwa navanhu vose;
\v 3 makavonekwa kuti muri mwadhi yaKristu, yakagadzirwa nesu, isina kunyorwa neinki, asi noMweya waMwari mupenyu; isina kunyorwa pamabwendefa amabwe, asi pamahwandefa enyama omoyo.
\v 4 Kutenda kwakadai tinako naKristu, kunaMwari;
\v 5 hatiti takakwana isu timene, kuti titeme chinhu timene; asi kukwana kwedu kunobva kunaMwari;
\v 6 iye wakati kwanisa kuti tive vashumiri vesungano itsva, isati iri yezvakanyorwa asi yoMweya; nokuti zvakanyorwa zvinovuraya, asi Mweya unopa vupenyu.
\v 7 Zvino kana kushumira, kwakavuyisa rufu, kwanga kwakatemwa namaretere pamabwe, kwakavuya nokuhwinya, kwakanga kwakadaro kuti vana vaIsraeri vakakoniwa kutarisisa chiso chaMozisi nokuda kokuhwinya kwechiso chake kwakanga kuchipfuvura hako
\v 8 ko kushumira koMweya hakungavi nokuhwinya kukuru here?
\v 9 Nokuti kana kushumira,kokutongeswa kwakavuyisa kuhwinya zvikuru sei kushumira kokururama kuchakunda pakuhwinya.
\v 10 Nokuti naicho chakahwinyiswa, hachina kuhwinyiswa, kana pachinhu ichi tichichifananidza nokuhwinya kuno kunda.
\v 11 Nokuti kana icho chinopfuvura chaiva nokuhwinya, zvikuru sei icho chinogara ndicho chiri pakuhwinya.
\v 12 Naizvozvo, zvatinetariro yakadai, tinotaura tisingatyi napaduku,
\v 13 tisingaiti saMozisi, waiisa chifukidziro pachiso chake, kuti vana vaIsraeri varege kutarisisa kuguma kwezvinopfuvura.
\v 14 Asi ndangariro dzavo dzakapofumadzwa nokuti kusvikira nhasi chidzitiro ichi chichiripo pakuverengwa kwe tesitamende yekare changa chichifanira kubviswa muna Kristu.
\v 15 Asi kusvikira nhasi, kana Mozisi achirahwa, chifukidziro chiripo pamoyo yavo.
\v 16 Zvino kana munhu achitendevukira kunaShe, chifukidziro chinobviswa.
\v 17 Ishe ndiMweya; zvino panoMweya waShe, pane sununguko.
\v 18 Zvino isu tose tinoti tichitarira nechiso chisina kufukidzirwa kuhwinya kwaShe sapachivoni-voni, tinoshandurwa tichifanana nomufananidzo iwoyo, tichibva pakuhwinya kumwe tichienda kuno kumwe kuhwinya, sezvinobva kuMweya waShe

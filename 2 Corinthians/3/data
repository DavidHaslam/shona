\c 3
\s Pauro unozvitsanangura kukereke
\p
\v 1 Tinotangazve kuzvipupurira here? Tinotsvaka here, sevamwe tsamba dzeku\add ti\add*pupurira kwamuri, kana dzokupupura kunobva kwamuri?
\v 2 Imwi muri tsamba yedu, yakanyorwa mumoyo yedu, inozikamwa nekuverengwa nevanhu vose;
\v 3 muchiratidza kuti muri tsamba yaKristu inoshumirwa nesu; yakanyorwa kwete neingi, asi neMweya waMwari mupenyu; kwete pamahwandefa emabwe, asi pamahwandefa enyama yemoyo.
\v 4 Chivimbo chakadai tinacho kubudikidza naKristu kuna Mwari;
\v 5 kwete kuti tinozvikwanisa isu pachedu, kufunga pamusoro pechimwe chinhu pachedu, asi kukwaniswa kwedu kunobva kuna Mwari;
\v 6 iye wakatigonesa kuva vashumiri vesungano itsva, kwete yezvakanyorwa asi yeMweya; nekuti chakanyorwa chinouraya, asi Mweya unopa upenyu.
\v 7 Asi kana ushumiri hwekufa, pamashoko akavezwa pamabwe hwakasvikira mukubwinya, zvekuti vana vaIsraeri vakakoniwa kutarisisa chiso chaMozisi nekuda kwekubwinya kwechiso chake kwakange kuchizopedzwa,
\v 8 ko kushumira kweMweya kungakona nei kubwinya zvikuru?
\v 9 Nekuti kana kushumira kwekupiwa mhosva \add kuri\add* kubwinya, kushumira kwekururama kuchakunda zvikuru sei mukubwinya.
\v 10 Nekuti kunyange naicho chakabwinyiswa hachina kubwinyiswa nenzira iyi nekuda kwekubwinya uku kwakanyanyisa.
\v 11 Nekuti kana icho chinopfuudzwa \add chaiva\add* nekubwinya, zvikuru sei icho chinogara pakubwinya.
\v 12 Zvatine tariro yakadai, tinoshandisa ushingi ukuru hwekutaura,
\v 13 uye kwete saMozisi waiisa chifukidziro pachiso chake, kuti vana vaIsraeri varege kutarisisa kuguma kwezvinopedzwa.
\v 14 Asi fungwa dzavo dzakapofumadzwa, nekuti kusvikira zuva rino chifukidziro ichochi chichiripo chisina kubviswa pakuverengwa kwetesitamende yekare, chakapedzwa muna Kristu.
\v 15 Asi kunyange kusvikira zuva rino, kana Mozisi achiverengwa, chifukidziro chiri pamoyo wavo.
\v 16 Chero rinhi kana achidzokera kuna Ishe, chifukidziro chinobviswa.
\v 17 Zvino Ishe ndiye Mweya uyo; uye pane Mweya waIshe pane rusununguko.
\v 18 Asi isu tose nechiso chakashama tichitarisa sapachionioni kubwinya kwaIshe, tinoshandurirwa kumufananidzo iwoyo kubva pakubwinya kuenda pakubwinya, sezvinobva kuMweya waIshe

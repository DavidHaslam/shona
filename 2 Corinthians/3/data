\c 3
\nb
\v 1 Tinotangazve kuzvirumbidza here? Tinotsvaka here savamwe mwadhi dzokupupura dzinoenda kwamuri, kana dzinobva kwamuri, dzingatirumbidza?
\v 2 imwi muri mwadhi yedu yakanyorwa mumoyo yedu, inozikamwa nokuverengwa navanhu vose;
\v 3 makaratidzwa kuti muri mwadhi yaKristu, inoshumirwa nesu, isina kunyorwa neingi, asi noMweya waMwari mupenyu; kwete pamabwendefa amabwe, asi pamahwandefa enyama omoyo.
\v 4 Chivimbo chakadai tinacho kubudikidza naKristu, kunaMwari;
\v 5 kwete kuti tinozvikwanisa isu pachedu, kuti tifunge pamusoro pechimwe chinhu pachedu, asi kukwaniswa kwedu kunobva kuna Mwari;
\v 6 iye wakatigonesa kuva vashumiri vesungano itsva, isati iri yezvakanyorwa asi yoMweya; nokuti zvakanyorwa zvinouraya, asi Mweya unopa upenyu.
\v 7 Zvino kana kushumira kokufa pamashoko akavezwa pamabwe kwakasvikira mukuhwinya zvokuti vana vaIsraeri vakakoniwa kutarisisa chiso chaMozisi nokuda kokuhwinya kwechiso chake kwakanga kuchipfuura hako
\v 8 ko kushumira koMweya kungakona neiko kuhwinya zvikuru?
\v 9 Nokuti kana kushumira kokurashwa \add kuri\add* kuhwinya kushumira kokururama kuchakunda zvikuru sei kuhwinya.
\v 10 Nokuti kunyange naicho chakahwinyiswa hachina kuhwinyiswa kana pachinhu ichi tichichifananidza nokuhwinya kunokunda.
\v 11 Nokuti kana icho chinopfuudzwa \add chaiva\add* nokuhwinya, zvikuru sei icho chinogara pakuhwinya.
\v 12 Naizvozvo tichiona kuti tine tariro yakadai, tinoshandisa chivindi chikuru kutaura,
\v 13 uye kwete saMozisi, waiisa chifukidziro pachiso chake, kuti vana vaIsraeri varege kutarisisa kuguma kwezvinopfuudzwa.
\v 14 Asi ndangariro dzavo dzakapofumadzwa nokuti kusvikira nhasi chidzitiro ichi chichiripo pakuverengwa kwe tesitamende yekare changa chichifanira kubviswa muna Kristu.
\v 15 Asi kusvikira nhasi, kana Mozisi achirahwa, chifukidziro chiripo pamoyo yavo.
\v 16 Zvino kana munhu achitendeukira kunaShe, chifukidziro chinobviswa.
\v 17 Ishe ndiMweya; zvino panoMweya waShe, pane sununguko.
\v 18 Zvino isu tose tinoti tichitarira nechiso chisina kufukidzirwa kuhwinya kwaShe sapachivoni-voni, tinoshandurwa tichifanana nomufananidzo iwoyo, tichibva pakuhwinya kumwe tichienda kuno kumwe kuhwinya, sezvinobva kuMweya waShe

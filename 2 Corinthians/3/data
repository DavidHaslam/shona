\c 3
\s Pauro unozvitsanangura kukereke
\p
\v 1 Tinotangazve kuzviratidza here? Tinotsvaka here savamwe mwadhi dzokuzviratidza kwamuri, kana dzokuratidza kunobva kwamuri?
\v 2 Imwi muri mwadhi yedu yakanyorwa mumoyo yedu, inozikamwa nokuverengwa navanhu vose;
\v 3 makaratidzwa kuti muri mwadhi yaKristu inoshumirwa nesu; isina kunyorwa neingi, asi noMweya waMwari mupenyu; kwete pamabwendefa amabwe, asi pamahwandefa enyama omoyo.
\v 4 Chivimbo chakadai tinacho kubudikidza naKristu kunaMwari;
\v 5 kwete kuti tinozvikwanisa isu pachedu, kuti tifunge pamusoro pechimwe chinhu pachedu, asi kukwaniswa kwedu kunobva kuna Mwari;
\v 6 iye wakatigonesa kuva vashumiri vesungano itsva, isati iri yezvakanyorwa asi yoMweya; nokuti zvakanyorwa zvinouraya, asi Mweya unopa upenyu.
\v 7 Zvino kana kushumira kokufa pamashoko akavezwa pamabwe kwakasvikira mukuhwinya zvokuti vana vaIsraeri vakakoniwa kutarisisa chiso chaMozisi nokuda kokuhwinya kwechiso chake kwakanga kuchipfuura hako
\v 8 ko kushumira koMweya kungakona neiko kuhwinya zvikuru?
\v 9 Nokuti kana kushumira kokurashwa \add kuri\add* kuhwinya kushumira kokururama kuchakunda zvikuru sei kuhwinya.
\v 10 Nokuti kunyange naicho chakahwinyiswa hachina kuhwinyiswa kana pachinhu ichi tichichifananidza nokuhwinya kunokunda.
\v 11 Nokuti kana icho chinopfuudzwa \add chaiva\add* nokuhwinya, zvikuru sei icho chinogara pakuhwinya.
\v 12 Naizvozvo tichiona kuti tine tariro yakadai, tinoshandisa chivindi chikuru kutaura,
\v 13 uye kwete saMozisi, waiisa chifukidziro pachiso chake, kuti vana vaIsraeri varege kutarisisa kuguma kwezvinopfuudzwa.
\v 14 Asi ndangariro dzavo dzakapofumadzwa nokuti kusvikira zuva rino chidzitiro ichi chichiripo chisina kubviswa pakuverengwa kwetesitamende yekare changa chichifanira kubviswa muna Kristu.
\v 15 Asi kusvikira zuva rino, kana Mozisi achiverengwa, chifukidziro chiripo pamoyo yavo.
\v 16 Chero zvodini, kana achidzokera kunaShe, chifukidziro chinobviswa.
\v 17 Zvino Ishe ndiye Mweya uyo; uye panoMweya waShe, pane rusununguko.
\v 18 Asi isu tose nechiso chakashama, tinotarisa sapachionioni kuhwinya kwaShe, tinoshandurwa tichifanana nomufananidzo iwoyo kubva pakuhwinya kuenda kukuhwinya, sezvinobva kuMweya waShe

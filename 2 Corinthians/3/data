\c 3
\nb
\v 1 Tinotangazve kuzvirumbidza here? Tinotsvaka here savamwe mwadhi dzokupupura dzinoenda kwamuri, kana dzinobva kwamuri, dzingatirumbidza?
\v 2 imwi muri mwadhi yedu yakanyorwa mumoyo yedu, inozikamwa nokuverengwa navanhu vose;
\v 3 makaratidzwa kuti muri mwadhi yaKristu, inoshumirwa nesu, isina kunyorwa neingi, asi noMweya waMwari mupenyu; kwete pamabwendefa amabwe, asi pamahwandefa enyama omoyo.
\v 4 Chivimbo chakadai tinacho kubudikidza naKristu, kunaMwari;
\v 5 kwete kuti takakwana isu timene, kuti titeme chinhu timene; asi kukwana kwedu kunobva kunaMwari;
\v 6 iye wakati kwanisa kuti tive vashumiri vesungano itsva, isati iri yezvakanyorwa asi yoMweya; nokuti zvakanyorwa zvinouraya, asi Mweya unopa upenyu.
\v 7 Zvino kana kushumira, kwakauyisa rufu, kwanga kwakatemwa namaretere pamabwe, kwakauya nokuhwinya, kwakanga kwakadaro kuti vana vaIsraeri vakakoniwa kutarisisa chiso chaMozisi nokuda kokuhwinya kwechiso chake kwakanga kuchipfuura hako
\v 8 ko kushumira koMweya hakungavi nokuhwinya kukuru here?
\v 9 Nokuti kana kushumira,kokutongeswa kwakauyisa kuhwinya zvikuru sei kushumira kokururama kuchakunda pakuhwinya.
\v 10 Nokuti naicho chakahwinyiswa, hachina kuhwinyiswa, kana pachinhu ichi tichichifananidza nokuhwinya kuno kunda.
\v 11 Nokuti kana icho chinopfuura chaiva nokuhwinya, zvikuru sei icho chinogara ndicho chiri pakuhwinya.
\v 12 Naizvozvo, zvatinetariro yakadai, tinotaura tisingatyi napaduku,
\v 13 tisingaiti saMozisi, waiisa chifukidziro pachiso chake, kuti vana vaIsraeri varege kutarisisa kuguma kwezvinopfuura.
\v 14 Asi ndangariro dzavo dzakapofumadzwa nokuti kusvikira nhasi chidzitiro ichi chichiripo pakuverengwa kwe tesitamende yekare changa chichifanira kubviswa muna Kristu.
\v 15 Asi kusvikira nhasi, kana Mozisi achirahwa, chifukidziro chiripo pamoyo yavo.
\v 16 Zvino kana munhu achitendeukira kunaShe, chifukidziro chinobviswa.
\v 17 Ishe ndiMweya; zvino panoMweya waShe, pane sununguko.
\v 18 Zvino isu tose tinoti tichitarira nechiso chisina kufukidzirwa kuhwinya kwaShe sapachivoni-voni, tinoshandurwa tichifanana nomufananidzo iwoyo, tichibva pakuhwinya kumwe tichienda kuno kumwe kuhwinya, sezvinobva kuMweya waShe

\c 1
\s Kwaziso
\p
\v 1 Pauro muapositori waJesu Kristu nechido chaMwari, naTimotio hama, kukereke yaMwari iri paKorinde, ane vatsvene vose vari muAkaya yose:
\v 2 Nyasha kwamuri nerugare runobva kuna Mwari Baba vedu ne\add kuna \add*Ishe Jesu Kristu.
\s Kuvonga kwaPauro
\p
\v 3 Ngaavongwe Mwari, uye \add vari\add* Baba vaIshe wedu Jesu Kristu, Baba vetsitsi uye Mwari wenyaradzo yose,
\v 4 unotinyaradza padambudziko redu rose, kuti tigone kunyaradza avo vari mudambudziko ripi neripi, nenyaradzo yatinonyaradzwa nayo isu tomene naMwari.
\v 5 Nekuti matambudziko aKristu sezvaakawedzerwa matiri, saizvozvovo nyaradzo yeduwo yakawedzerwa nemuna Kristu.
\v 6 Zvino kunyange tichirwadziwa, \add nde\add*zvenyaradzo neruponeso rwenyu zvinobatiswa mukutsungirira mumatambudziko mamwewo atakatambudzikawo, kana kunyage tichinyaradzwa, \add nde\add*zvenyaradzo neruponeso rwenyu;
\v 7 uye tariro yedu maererano nemwi yakasimba, tichiziva kuti sezvamuri vagovani vematambudziko, saizvozvowo venyaradzo.
\v 8 Nekuti hatidi kuti musaziva, hama, pamusoro pedambudziko redu rakatiwira paAsia, kuti takaremerzwa zvikurusa kukunda simba \add redu\add*, zvekuti takarasha tariro kunyange yeupenyu.
\v 9 Asi isu pachedu takange tine mutongo werufu matiri, kuti tirege kuzvivimba isu asi kuna Mwari unomutsa vakafa;
\v 10 wakatinunura parufu rukuru rwakadai, uye unonunura; watinovimba maari kuti ucha\add ti\add*nunurazve;
\v 11 nemwi muchishandira isu pamwe nemukumbiro, kuti nekuda kwechipo pamusoro pedu kubudikidza nevanhu vazhinji tivongerwe nevazhinji.
\s Kusazvikudza kwaPauro
\p
\v 12 Nekuti kuzvikudza kwedu ndikoku, Kupupura kwehana yedu, kuti muumwe neuzvokwadi hwaMwari, kwete neuchenjeri hwenyama, asi nenyasha dzaMwari, takazvibata panyika, zvikuru maererano nemwi.
\v 13 Nekuti hatinyori zvimwe zvinhu kwamuri, asi izvo zvamunoverenga nezvamunogamuchira; uye ndinovimbawo kuti mucha\add zvi\add*gamuchira kusvika pakuguma;
\v 14 sezvamakatigamuchirawo muchidimbu, kuti tiri rumbidzo yenyu, semwiwo yedu nezuva raIshe Jesu.
\s Pauro wakaregerei kuenda kuKorinde
\p
\v 15 Zvino nechivimbo ichi, ndaishuva kutanga kuuya kwamuri, kuti muve nenyasha dzechipiri;
\v 16 nekupfuura nekwamuri ndichienda kuMakedhonia, nekudzoka kwamuri ndichibva Makedhonia, uye ndiperekedzwe nemwi kuJudhiya.
\v 17 Naizvozvo ndichifunga izvi, ndakashandisa kusasimbisa moyo here, kana zvandinozvipira, ndinozvipira zvinoenderana nenyama here? Kuti kwandiri zvive hongu, hongu; uye kwete, kwete?
\v 18 Asi Mwari wakatendeka, kuti shoko redu kwamuri harina kuva hongu nakwete.
\v 19 Nekuti Mwanakomana waMwari Jesu Kristu uyo wakaparidzwa pakati penyu nesu, neni naSirivhano naTimotio, wakange asiri hongu nakwete, asi maari maiva hongu.
\v 20 Nekuti zvose zvipikirwa zvaMwari, maari ndihongu; nemaari ndiAmeni, kuti Mwari akudzwe kubudikidzwa nesu.
\v 21 Zvino unosimbisa isu pamwe nemwi muna Kristu, neunotizodza \add ndi\add*Mwari,
\v 22 wakatiisawo mucherechedzo isu, akapa rubatso rweMweya mumoyo yedu.
\v 23 Asi ini ndinodana Mwari kuti ave chapupu pamweya wangu, kuti ndikuregererei handina kuzouya kuKorinde.
\v 24 Kwete kuti tinotonga parutendo rwenyu, asi tiri vabati pamwechete vemufaro wenyu; nekuti mumire nerutendo.

\c 1
\s Kwaziso
\p
\v 1 Pauro muapositori waJesu Kristu nechido chaMwari, naTimotio hama, kukereke yaMwari iri paKorinde, pamwe nevatsvene vose vari muAkaya yose:
\v 2 Nyasha kwamuri nerugare runobva kuna Mwari Baba vedu ne\add kuna \add*Ishe Jesu Kristu.
\s Kuvonga kwaPauro
\p
\v 3 Ngaavongwe Mwari, ivo Baba vaIshe wedu Jesu Kristu Baba vengoni, uye Mwari wenyaradzo yose;
\v 4 unotinyaradza padambudziko redu rose, kuti tigone kunyaradza avo vari mukutambudzika kupi nekupi, nenyaradzo yatinonyaradzwa nayo tomene naMwari;
\v 5 nekuti matambudziko aKristu sezvaakawedzerwa matiri, saizvozvovo nyaradzo yeduwo yakawedzerwa naKristu.
\v 6 Zvino kunyange tichirwadziwa, \add nde\add*zvenyaradzo neruponeso rwenyu zvinobudirira mukutsungirira mumatambudziko mamwewo atakatambudzikawo, kana kunyage tichinyaradzwa, ndezvenyaradzo neruponeso rwenyu.
\v 7 Uye tariro yedu pamusoro penyu yakasimba, tichiziva kuti sezvamuri vagovani vematambudziko, saizvozvovo venyaradzo.
\v 8 Nekuti hatidi kuti musaziva, hama, dambudziko redu rakatiwira paAsia, kuti takadzvanyiwa zvisingaverengeki kukunda simba \add redu\add*, zvekuti takarasha tariro kunyange yeupenyu;
\v 9 asi takanga tine mutongo werufu matiri, kuti tirege kuzvivimba, asi Mwari unomutsa vakafa;
\v 10 wakatinunura parufu rukuru rwakadai, uye unonunura; watinovimba maari kuti ucha\add ti\add*nunura;
\v 11 nemwiwo muchitishandira pamwe nemukumbiro, kuti nekuda kwechipo pamusoro pedu nenzira yevanhu vazhinji, kuvonga kupiwe vazhinji vakatimiririra.
\s Kusazvikudza kwaPauro
\p
\v 12 Nekuti kuzvikudza kwedu ndikoku: Kupupura kwehana yedu, kuti muumwe neuzvokwadi hwaMwari, kwete neuchenjeri hwenyama, asi nenyasha dzaMwari, takazvibata panyika zvikuru maererano nemwi.
\v 13 Nekuti hatinyori zvimwe zvinhu kwamuri, asi izvo zvamunoverenga nezvamunogamuchira; uye ndinovimba kuti mucha\add zvi\add*gamuchira kusvika pakuguma;
\v 14 sezvamakatigamuchirawo muchidimbu, kuti tiri rumbidzo yenyu, semwiwo vedu nezuva raIshe Jesu.
\s Pauro wakaregerei kuenda Korinde
\p
\v 15 Zvino muchivimbo ichi, ndaishuva kutanga kuuya kwamuri kuti muve nenyasha dzechipiri;
\v 16 nekupfuura nekwamuri ndichienda Makedhonia, nekudzoka kwamuri ndichibva Makedhonia, ndiperekedzwe nemwi kuJudhiya.
\v 17 Naizvozvo ndichifunga saizvozvo, ndakaita nekusasimbisa moyo here, kana zvandinozvipira ndinozvipira zvinoenderana nenyama here? Kuti kwandiri zvive hongu, hongu; uye kwete, kwete?
\v 18 Asi Mwari wakatendeka, kuti shoko redu kwamuri harina kuva hongu nakwete.
\v 19 Nekuti Mwanakomana waMwari Jesu Kristu uyo wakaparidzwa pakati penyu nesu, neni naSirivhano naTimotio, wakanga asiri hongu nakwete, asi maari maiva hongu.
\v 20 Nekuti zvose zvipikirwa zvaMwari, nemaari \add ndi\add*hongu; nemaari \add ndi\add*Ameni, kuti Mwari akudzwe kubudikidzwa nesu.
\v 21 Zvino unotisimbisa pamwe nemwi muna Kristu nekutizodza \add ndi\add*Mwari,
\v 22 wakatiisawo mucherechedzo, akapa rubatso rweMweya mumoyo yedu.
\v 23 Asi ini ndinodana Mwari kuti ave chapupu pamweya wangu, kuti ndikuregererei handina kuzouya Korinde.
\v 24 Hazvirevi kuti tinotonga pamusoro perutendo rwenyu, asi tiri vabatsiri vemufaro wenyu; nekuti mumire nerutendo.

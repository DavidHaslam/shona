\c 1
\s Kwaziso
\p
\v 1 Pauro muapositori waJesu Kristu nokuda kwaMwari, naTimotio hama \add yedu\add* kukereke yaMwari iri paKorinde, pamwe navatsvene vose vari muAkaya yose:
\v 2 Nyasha kwamuri norugare runobva kunaMwari Baba vedu naShe Jesu Kristu.
\s Kuvonga kwaPauro
\p
\v 3 Mwari ngaavongwe, ivo Baba vaShe wedu Jesu Kristu, Baba vengoni, uye Mwari wokunyaradza kose;
\v 4 iye unotinyaradza pamatambudziko edu ose, kuti isu tigone kunyaradza avo vari mukutambudzika kupi nokupi, nokunyaradza kwatinonyaradzwa nako tomene naMwari.
\v 5 Nokuti matambudziko aKristu sezvaakava mazhinji matiri, saizvozvovo kunyaradzwa kweduvo kwakava kuzhinji naKristu.
\v 6 Zvino kunyange tichitambudzwa nokuda kokunyaradzwa nokuponeswa kwenyu kunobudirira mukutsungirira mumatambudziko mamwewo atakatambudzikawo, kana kunyage tichinyaradzwa, ndezvekunyaradzwa nokuponeswa kwenyu.
\v 7 Tariro yedu pamusoro penyu yakasimba, tichiziva kuti sezvamuri vagovani vamatambudziko, saizvozvovo vekunyaradzwa.
\v 8 Nokuti hatidi hama, kuti murege kuziva kutambudzika kwedu kwakatiwira paAsia, kuti takadzvanyiwa zvisingaverengeki kukunda simba \add redu\add*, zvokuti takarasha tariro kunyange youpenyu;
\v 9 asi takanga tine mutongo worufu matiri, kuti tirege kuzvivimba, asi Mwari unomutsa vakafa;
\v 10 iye wakatisunungura parufu rukuru rwakadai, uye uchatisunungura; Iye watinovimba kuti ucha\add ti\add*sunungura;
\v 11 nemwiwo muchitishandira pamwechete nemikumbiro yenyu, kuti nokuda kwechipo pamusoro pedu nenzira yavanhu vazhinji, kuvonga kupiwe vazhinji vakatimiririra.
\s Kusazvikudza kwaPauro
\p
\v 12 Nokuti kuzvikudza kwedu ndikoku: Kupupura kwehana yedu, kuti noutsvene nechokwadi chaMwari, kwete nouchenjeri hwenyama, asi nenyasha dzaMwari, takazvibata panyika zvikuru kwamuri
\v 13 Nokuti hatinyori zvimwe zvinhu kwamuri asi izvo zvamunorava nezvamunogamuchira; ndinoti dai muchigamuchira kusvikira pakuguma;
\v 14 sezvamakatitendavo muchidimbu, kuti isu tiri kurumbidzwa kwenyu, semwivo vedu nezuva raShe Jesu.
\s Pauro wakaregerei kuenda Korinde
\p
\v 15 Zvino muchivimbo ichi, ndakanga ndichida kutanga kuuya kwamuri, kuti muve nenyasha rwechipiri;
\v 16 nokupfuura nokwenyu ndichienda Makedhonia, nokuuya kwamuri nokwenyuzve, ndichibva Makedhonia, ndiperekedzwe nemwi ndichienda Judhiya.
\v 17 Zvino zvandakanga ndichifunga saizvozvo, ndakaita nokusimbisa moyo here, kana zvandinoda kuita ndinozvida maererano nenyama here? Kuti kwamuri zvive hongu, hongu; uye kwete, kwete?
\v 18 Asi Mwari wakatendeka kuti, shoko redu kwamuri hana kuva hongu nakwete.
\v 19 Nokuti Mwanakomana waMwari, Jesu Kristu, uyo wakaparidzwa pakati penyu nesu neni naSirivhano naTimotio wakanga asiri hongu nakwete, asi kwaari kwaiva hongu.
\v 20 Nokuti zvipikirwa zvaMwari zvose ndihongu; nomaari ndiAmeni, kuti Mwari akudzwe kubudikidzwa nesu.
\v 21 Zvino, uyo unotisimbisa pamwe chete nemwi munaKristu, nokutizodza \add ndi\add*Mwari;
\v 22 uyo wakatiisiravo chisimbiso, akatipa rubatso rwoMweya mumoyo yedu.
\v 23 Asi ndinodana Mwari, ave chapupu pamweya wangu, kuti handina kuzouya Korinde, nokuti ndakakunzwirai tsitsi.
\v 24 Hazvirevikutitinotonga pamusoro pekutenda kwenyu asi tiri vabatsiri vomufaro wenyu; nokuti mumire nokutenda.

\c 1
\s Kwaziso
\p
\v 1 Pauro muapositori waJesu Kristu nokuda kwaMwari, naTimotio hama \add yedu\add*, kukereke yaMwari iri paKorinde, pamwe navatsvene vose vari muAkaya yose:
\v 2 Nyasha kwamuri norugare runobva kunaMwari Baba vedu naShe Jesu Kristu.
\s Kuvonga kwaPauro
\p
\v 3 Mwari ngaavongwe, iye Baba vaShe wedu Jesu Kristu Baba vengoni, uye Mwari wokunyaradza kose;
\v 4 iye unotinyaradza pamatambudziko edu ose, kuti tigone kunyaradza avo vari mukutambudzika kupi nokupi, nokunyaradza kwatinonyaradzwa nako tomene naMwari.
\v 5 Nokuti matambudziko aKristu sezvaakawedzerwa matiri, saizvozvovo kunyaradzwa kweduwo kwakawedzerwa naKristu.
\v 6 Zvino kunyange tichirwadziwa nokuda kokunyaradzwa nokuponeswa kwenyu kunobudirira mukutsungirira mumatambudziko mamwewo atakatambudzikawo, kana kunyage tichinyaradzwa, ndezvekunyaradzwa nokuponeswa kwenyu.
\v 7 Uye tariro yedu pamusoro penyu yakasimba, tichiziva kuti sezvamuri vagovani vamatambudziko, saizvozvovo vekunyaradzwa.
\v 8 Nokuti hatidi kuti murege kuziva hama, kutambudzika kwedu kwakatiwira paAsia, kuti takadzvanyiwa zvisingaverengeki kukunda simba \add redu\add*, zvokuti takarasha tariro kunyange youpenyu;
\v 9 asi takanga tine mutongo worufu matiri, kuti tirege kuvimba muzvatiri, asi munaMwari unomutsa vakafa;
\v 10 iye wakatinunura parufu rukuru rwakadai, uye unonunura; watinovimba maari kuti ucha\add ti\add*nunura;
\v 11 nemwiwo muchitishandira pamwechete nemukumbiro wenyu, kuti nokuda kwechipo pamusoro pedu nenzira yavanhu vazhinji, kuvonga kupiwe vazhinji vakatimiririra.
\s Kusazvikudza kwaPauro
\p
\v 12 Nokuti kuzvikudza kwedu ndikoku: Kupupura kwehana yedu, kuti muumwe neuzvokwadi hwaMwari, kwete nouchenjeri hwenyama, asi nenyasha dzaMwari, takazvibata panyika zvikuru maererano nemwi.
\v 13 Nokuti hatinyori zvimwe zvinhu kwamuri asi izvo zvamunorava nezvamunogamuchira; uye ndinovimbazve kuti mucha\add zvi\add*gamuchira kusvika pakuguma;
\v 14 sezvamakatitendawo muchidimbu, kuti isu tiri kurumbidzwa kwenyu, semwiwo vedu nezuva raShe Jesu.
\s Pauro wakaregerei kuenda Korinde
\p
\v 15 Zvino muchivimbo ichi, ndakanga ndichida kutanga kuuya kwamuri kuti muve nenyasha dzechipiri;
\v 16 nokupfuura nokwenyu ndichienda Makedhonia, nokudzokazve kwamuri ndichibva Makedhonia, ndiperekedzwe nemwi kuJudhiya.
\v 17 Zvino zvandakanga ndichifunga saizvozvo, ndakaita nokusasimbisa moyo here, kana zvandinozvipira ndinozvipira maererano nenyama here? Kuti kwandiri zvive hongu, hongu; uye kwete, kwete?
\v 18 Asi Mwari wakatendeka, kuti shoko redu kwamuri harina kuva hongu nakwete.
\v 19 Nokuti Mwanakomana waMwari Jesu Kristu uyo wakaparidzwa pakati penyu nesu, neni naSirivhano naTimotio wakanga asiri hongu nakwete, asi kwaari kwaiva hongu.
\v 20 Nokuti zvose zvipikirwa zvaMwari, nomaari ndihongu; nomaari ndiAmeni, kuti Mwari akudzwe kubudikidzwa nesu.
\v 21 Zvino uyo unotisimbisa pamwe chete nemwi munaKristu nokutizodza \add ndi\add*Mwari;
\v 22 uyo wakatiisawo rupawo, akatipa rubatso rwoMweya mumoyo yedu.
\v 23 Asi ini ndinodana Mwari kuti ave chapupu pamweya wangu, kuti ndikuregererei handina kuzouya Korinde.
\v 24 Hazvirevi kuti tinotonga pamusoro pekutenda kwenyu, asi tiri vabatsiri vomufaro wenyu; nokuti mumire nokutenda.

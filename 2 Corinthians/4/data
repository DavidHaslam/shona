\c 4
\s Pauro unoparidza Jesu Kristu nomoyo wose
\p
\v 1 Naizvozvo zvatine kushumira uku, sezvatakagamuchira ngoni, hatineti;
\v 2 asi takarasha zvinhu zvakavanzika zvinonyadza, tisingafambi nousvatu, tisingashandisi shoko raMwari nokunyengera; asi nokuratidza kwedu chokwadi, tichizvipupurira kuhana dzavanhu vose pamberi paMwari.
\v 3 Zvino kana evhangeri yedu yakafukidzwa, yakafukidzwa kuna avo vanoparara;
\v 4 kuna avo Mwari wenyika ino wavakapofumadza ndangariro dzavasingatendi, zvimwe chiedza chokuhwinya kweevhangeri yaKristu, uri mufananidzo waMwari chivhenekere kwavari.
\v 5 Nokuti hatizviparidzi isu, asi Kristu Jesu Ishe; nesu varanda venyu nokuda kwaJesu.
\v 6 Nokuti Mwari wakati chiedza chivhenekere parima, ndiye wakavhenekera mumoyo yedu, kuti \add atipe\add* chiedza choruzivo rwokuhwinya kwaMwari pachiso chaJesu Kristu.
\v 7 Asi tinayo fuma iyi mumidziyo yevhu, kuti ukuru hwesimba hwuve hwaMwari, uye husabva kwatiri.
\v 8 \add Tino\add*tambudzika pamativi ose, asi hatimanikidzwi; tinokanganiswa, asi hatirasi moyo;
\v 9 \add tino\add*tambudzwa, asi kwete kusiyiwa; \add tino\add*wisirwa pasi, asi kwete kuparadzwa;
\v 10 tichitakura nguva dzose kufa kwaShe Jesu mumuviri, kuti noupenyuvo hwaJesu hwuratidzwe mumuviri wedu.
\v 11 Nokuti isu vapenyu tinogara tichikumikidzwa mukufa nokuda kwaJesu, kuti upenyuvo hwaJesu hwuratidzwe munyama yedu inofa.
\v 12 Saizvozvo kufa kunobata matiri, asi upenyu mamuri.
\v 13 Zvino zvatinomweya iwoyu wokutenda, maererano nezvazvakanyorwa \add zvichinzi\add*: Ndakatenda, saka naizvozvo ndakataura; nesuvo tinotenda saka naizvozvo tinotauravo;
\v 14 tichiziva kuti iye wakamutsa Ishe Jesu, uchatimutsawo isu kubudikidza naJesu; agotikumikidza pamwe chete nemwi.
\v 15 Nokuti zvinhu zvose \add zvinoitwa\add* nokuda kwenyu, kuti nyasha zvadzakawanzwa nokuda kokuvonga kwavazhinji dziwedzerwe dzive rukudzo kunaMwari.
\s Kutambudzika kwapano panyika ndokwenguva duku
\p
\v 16 Naizvozvo hatineti, asi kana munhu wedu wokunze achiparara, zvakadaro womukati unovandudzwa zuva rimwe nerimwe.
\v 17 Nokuti kutambudzika kwedu kwakareruka, kuripo asi kwechinguva chiduku, kunotiitira kuhwinya kukuru kwakaisvo-naka kusingaperi;
\v 18 nokuti tisingatariri zvinhu zvinovonekwa, asi zvinhu zvisingavonekwi; nokuti zvinhu zvinovonekwa ndezvechinguvana, asi zvisingavonekwi \add ndezve\add*kusingaperi.

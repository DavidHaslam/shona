\c 4
\s Pauro unoparidza Jesu Kristu nemoyo wose
\p
\v 1 Naizvozvo zvatine shumiro iyi, sezvatakagamuchira tsitsi, hatineti;
\v 2 asi takarasha zvinhu zvakavanzika zvechinyadzo, tisingafambi neunyengeri, kana kuminamisa shoko raMwari; asi nekuratidza chokwadi, tichizvipupurira kuhana dzevanhu vose pamberi paMwari.
\v 3 Zvino kana evhangeri yedu yakafukidzwa, yakafukidzwa kune avo vanoparara;
\v 4 kwavari Mwari wenyika ino wavakapofumadza fungwa dzevasingatendi, kuti chiedza chekubwinya kweevhangeri yaKristu uri mufananidzo waMwari chisavhenekera kwavari.
\v 5 Nekuti hatizviparidzi, asi Kristu Jesu Ishe; uye isu \add tiri\add* varanda venyu nekuda kwaJesu.
\v 6 Nekuti Mwari wakati chiedza chivhenekere kubva parima ndiye wakavhenekera mumoyo yedu, kuti \add atipe\add* chiedza cheruzivo rwekubwinya kwaMwari pachiso chaJesu Kristu.
\v 7 Asi tine fuma iyi mumidziyo yevhu, kuti ukuru ukuru hwesimba hwuve hwaMwari, uye hwusabva kwatiri;
\v 8 \add tino\add*dzvanyidzirwa pamativi ose, asi ha\add ti\add*manikidzwi; \add tino\add*vhiringidzika, asi hatipererwi;
\v 9 \add tino\add*shushwa, asi kwete kusiiwa; \add tino\add*wisirwa pasi, asi kwete kuparadzwa;
\v 10 takatakura nguva dzose kufa kwaIshe Jesu mumuviri, kuti upenyuwo hwaJesu hwuratidzwe mumuviri wedu.
\v 11 Nekuti isu tinorarama tinogara tichipiwa kurufu nekuda kwaJesu, kuti upenyuwo hwaJesu hwuratidzwe munyama yedu inofa.
\v 12 Saizvozvo rufu rwunobata matiri, asi upenyu mamuri.
\v 13 Zvino tine mweya iwoyu werutendo, sezvazvakanyorwa \add zvichinzi\add*: Ndakatenda, saka naizvozvo ndakataura; isuwo tinotenda, naizvozvowo tinotaura;
\v 14 tichiziva kuti iye wakamutsa Ishe Jesu, uchatimutsawo isu naJesu, agotikumikidza pamwe nemwi.
\v 15 Nekuti zvinhu zvose \add zvinoitwa\add* nekuda kwenyu, kuti nyasha dzakapamhidzirwa nekuda kwekuvonga kwevazhinji, dziwedzerwe dzive rukudzo kuna Mwari.
\s Kutambudzika kwepano panyika ndekwenguva duku
\p
\v 16 Naizvozvo hatineti, asi kunyange kana munhu wedu wekunze achiparadzwa, zvakadaro wemukati unovandudzwa zuva rimwe nerimwe.
\v 17 Nekuti dambudziko redu rakareruka riripo asi kwechinguva chiduku, rinotiitira kubwinya kukuru kwakaisvo-naka kusina chiyero;
\v 18 Tisingatariri zvinoonekwa, asi zvisingaonekwi; nekuti zvinoonekwa ndezvenguva, asi zvinhu zvisingaonekwi \add ndezve\add*kusingaperi.

\c 4
\s Pauro unoparidza Jesu Kristu nomoyo wose
\p
\v 1 Naizvozvo zvatine kushumira uku sezvatakagamuchira ngoni, hatineti;
\v 2 asi takarasha zvinhu zvakavanzika zvinonyadza, tisingafambi nokunyengera, tisingashandisi shoko raMwari nokunyengera; asi kuratidza kwedu chokwadi, tichizvipupurira kuhana dzavanhu vose pamberi paMwari.
\v 3 Zvino kana evhangeri yedu yakafukidzwa, yakafukidzwa kuna avo vakarashika;
\v 4 kuna avo Mwari wenyika ino wavakapofumadza ndangariro dzavasingatendi, zvimwe chiedza chokuhwinya kweevhangeri yaKristu, uri mufananidzo waMwari chivhenekere kwavari.
\v 5 Nokuti hatizviparidzi isu, asi Kristu Jesu Ishe; nesu varanda venyu nokuda kwaJesu.
\v 6 Nokuti Mwari, wakati chiedza chivhenekere parima, ndiye wakavhenekera mumoyo yedu, kuti \add atipe\add* chiedza choruzivo rwokuhwinya kwaMwari kunovonekwa pachiso chaJesu Kristu.
\v 7 Asi tinayo fuma iyi mumidziyo yevhu, kuti ukuru hwesimba hwuve hwaMwari, hwurege kuva hwedu.
\v 8 \add Tino\add*tambudzika pamativi ose, asi hatimanikidzwi; tinokanganiswa, asi hatina kurasha moyo;
\v 9 \add tino\add*tambudzwa, asi kwete kusiyiwa; \add tino\add*wisirwa pasi, asi kwete kuparadzwa;
\v 10 tichitakura nguva dzose mumuviri wedu kufa kwaShe Jesu, kuti noupenyuvo hwaJesu hwuratidzwe mumuviri wedu.
\v 11 Nokuti isu vapenyu tinogara tichikumikidzwa mukufa nokuda kwaJesu, kuti noupenyuvo hwaJesu hwuratidzwe munyama yedu inofa.
\v 12 Saizvozvo kufa kunobata matiri, asi upenyu mamuri.
\v 13 Zvino zvatinomweya iwoyu wokutenda, sezvazvakanyorwa; zvichinzi: Ndakatenda, saka ndakataura; nesuvo tinotenda saka tinotauravo;
\v 14 tichiziva kuti iye wakamutsa Ishe Jesu, uchatimutsavo isu pamwe chete naJesu; agotiisa pamberi pake pamwe chete nemi.
\v 15 Nokuti zvinhu zvose zvinoitwa nokuda kwenyu, kuti nyasha zvadzakawanzwa navazhinji, dziwanze kuvonga, kuti Mwari akudzwe.
\s Kutambudzika kwapano panyika ndokwenguva duku
\p
\v 16 Saka hatineti, asi kunyange munhu wedu wokunze achipera hake, munhu womukati unovandudzwa zuva rimwe nerimwe.
\v 17 Nokuti kutambudzika kwedu, kwakareruka, kuripo chinguva chiduku, kunotiitira kuhwinya kukuru kwakaisvo-naka kusingaperi;
\v 18 tisingatariri zvinovonekwa, asi zvisingavonekwi; nokuti zvinovonekwa zvinopfuura, asi zvisingavonekwi ndezvokusingaperi.

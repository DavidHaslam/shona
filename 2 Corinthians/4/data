\c 4
\s Pauro unoparidza Jesu Kristu nomoyo wose
\p
\v 1 Naizvozvo zvatine kushumira uku, sezvatakagamuchira ngoni, hatineti;
\v 2 asi takarasha zvinhu zvakavanzika zvinonyadza, tisingafambi neusvatu, kana kushandisa shoko raMwari nekunyengera; asi nekuratidza chokwadi, tichizvipupurira kuhana dzevanhu vose pamberi paMwari.
\v 3 Zvino kana evhangeri yedu yakafukidzwa, yakafukidzwa kuna avo vanoparara;
\v 4 kuna avo Mwari wenyika ino wavakapofumadza ndangariro dzavasingatendi, zvimwe chiedza chekubwinya kweevhangeri yaKristu uri mufananidzo waMwari chingavhenekera kwavari.
\v 5 Nekuti hatizviparidzi isu, asi Kristu Jesu Ishe; nesu varanda venyu nokuda kwaJesu.
\v 6 Nekuti Mwari wakati chiedza chivhenekere parima ndiye wakavhenekera mumoyo yedu, kuti \add atipe\add* chiedza cheruzivo rwokubwinya kwaMwari pachiso chaJesu Kristu.
\v 7 Asi tine fuma iyi mumidziyo yevhu, kuti ukuru hwesimba hwuve hwaMwari, uye hwusabva kwatiri;
\v 8 \add tino\add*tambudzika pamativi ose, asi ha\add ti\add*manikidzwi; \add tino\add*kanganiswa, asi hatiori moyo;
\v 9 \add tino\add*tambudzwa, asi kwete kusiyiwa; \add tino\add*wisirwa pasi, asi kwete kuparadzwa;
\v 10 tichitakura nguva dzose kufa kwaShe Jesu mumuviri, kuti noupenyuwo hwaJesu hwuratidzwe mumuviri wedu.
\v 11 Nekuti isu vapenyu tinogara tichikumikidzwa mukufa nokuda kwaJesu, kuti upenyuwo hwaJesu hwuratidzwe munyama yedu inofa.
\v 12 Saizvozvo kufa kunobata matiri, asi upenyu mamuri.
\v 13 Zvino zvatinomweya iwoyu wokutenda, maererano nezvazvakanyorwa \add zvichinzi\add*: Ndakatenda, saka naizvozvo ndakataura; nesuwo tinotenda saka naizvozvo tinotaura;
\v 14 tichiziva kuti iye wakamutsa Ishe Jesu, uchatimutsawo isu kubudikidza naJesu; agotikumikidza pamwe nemwi.
\v 15 Nekuti zvinhu zvose \add zvinoitwa\add* nokuda kwenyu, kuti nyasha zvadzakawanzwa nokuda kokuvonga kwavazhinji dziwedzerwe dzive rukudzo kunaMwari.
\s Kutambudzika kwapano panyika ndokwenguva duku
\p
\v 16 Naizvozvo hatineti, asi kunyange munhu wedu wokunze achiparara, zvakadaro womukati unovandudzwa zuva rimwe nerimwe.
\v 17 Nekuti kutambudzika kwedu kwakareruka kuripo asi kwechinguva chiduku, kunotiitira kubwinya kukuru kwakaisvo-naka kusingaperi;
\v 18 Nekuti tisingatariri zvinhu zvinoonekwa, asi zvinhu zvisingaonekwi; nekuti zvinhu zvinoonekwa ndezvechinguvana, asi zvinhu zvisingaonekwi \add ndezve\add*kusingaperi.

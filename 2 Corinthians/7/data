\c 7
\nb
\v 1 Zvatine zvivimbiso izvi, vadikanwi, ngatizvinatse patsvina yose yenyama neyemweya, tipedzise utsvene mukutya Mwari.
\s Mufaro waPauro pamusoro pavo kuti vakateerera mashoko etsamba yake
\p
\v 2 Gamuchirai isu; hatina kuitira munhu chakaipa, hatina kukanganisira munhu, hatina kubatira munhu.
\v 3 Handitauriri kupa mhosva; nokuti ndamboreva, kuti muri mumoyo medu, kuti tife nekurarama pamwe.
\v 4 Ushingi hwenhauro yangu kwamuri hwukuru, kuzvirumbidza kwangu kukuru pamusoro penyu; ndakazadzwa nenyaradzo, ndakawanzirwa mufaro padambudziko redu rose.
\v 5 Nekutiwo tasvika kuMakedhonia, nyama yedu haina kuva nezororo, asi takadzvinyirirwa pazvose; kunze kukakavara, mukati kutya.
\v 6 Asi Mwari, unonyaradza vakasuruvadzwa, wakatinyaradza nekusvika kwaTito;
\v 7 uye kwete pakusvika kwake chete, asi nepakunyaradzwa kwaakanyaradzwa nako pamusoro penyu, achitiudza zvechishuwo chenyu, kuchema kwenyu, kushingaira kwenyu pamusoro pangu, zvekuti ndakanyanya kufara.
\v 8 nokuti kunyange ndakakusuruvadzai netsamba, handizvidembi, kunyange ndichizvidemba; nokuti ndinoona kuti tsamba iyoyo yakakusuruvadzai, kunyangwe kuri kwenguva duku.
\v 9 Ikozvino ndinofara, kwete kuti makasuruvadzwa, asi kuti makasuruvadzika mukatendeuka; nokuti makasuruvadzwa nenzira yeuMwari, kuti murege kurashikirwa nechinhu nekuda kwedu.
\v 10 nokuti kuchema nenzira yeuMwari kunouisa kutendeuka guve ruponeso rwausingazvidembi narwo; asi kuchema nenzira enyika kunouisa rufu.
\v 11 Nokuti tarirai, chinhu ichocho, kuti makasuruvadzwa nenzira yeuMwari, chakauisa mukati menyu shungu dzakadini, inga kuzvidavirira, inga kutsamwa, inga kutya, inga chishuvo chakasimba, inga kushingaira, inga kutsiva. Pazvose makazviratidza kuti makachena pachiitiko ichi.
\v 12 Naizvozvo kanawo ndakakunyorerai, \add ndakazviita\add* kwete nekuda kwewakatadza, kana nekuda kwaiye wakatadzirwa, asi kuti kukushingairirai kwedu kuratidzwe kwamuri pamberi paMwari.
\v 13 Nemhaka iyi takanyaradzwa panyaradzo yenyu; hongu takafara zvikuru kwazvo pamufaro waTito, nokuti mweya wake wakavandudzwa kubva kwamuri mose.
\v 14 nokuti kana ndakazvikudza nechinhu kwaari pamusoro penyu, handinyadziswi; asi sezvatakataura zvinhu zvese kwamuri muchokwadi, saizvozvowo kuzvikudza kwedu kuri pamberi paTito kwakava chokwadi.
\v 15 Nehanya dzake dzawedzerwa kwazvo kwamuri, achirangarira kuteerera kwenyu mose, kuti makamugachira sei nekutya uye kudedera.
\v 16 Ndinofara naizvozvo kuti pazvose ndine chivimbo mamuri.

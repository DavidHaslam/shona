\c 7
\nb
\v 1 Zvino zvatine zvivimbiso izvi vadikamwa, ngatizvinatse patsvina dzose dzenyama nomweya, tikwanise utsvene mukutya Mwari.
\s Mufaro waPauro pamusoro pavo kuti vakateerera mashoko emwadi yake
\p
\v 2 Tigamuchirei; hatina kutadzira munhu, hatina kutadzisa munhu, hatina kunyengera munhu.
\v 3 Handitauriri kupa mhosva; nokuti ndamboreva kuti imwi muri mumoyo medu, kuti tife nokurarama pamwe chete.
\v 4 Chivindi changu chokutaura kwangu kwamuru chikuru kwamuri, kuzvirumbidza kwangu kukuru pamusoro penyu; ndakazadzwa nokunyaradzwa, ndinofara kwazvo pakutambudzika kwedu kose.
\v 5 Nokuti takati tasvika Makedhonia, nyama yedu haina kuva nezororo, asi takatambudzika pamativi ose; kunze kukakavara, mukati kutya.
\v 6 Asi Mwari, unonyaradza vakavodzwa moyo, wakatinyaradza nokusvika kwaTito;
\v 7 uye kwete nokusvika kwake chete, asivo nokunyaradzwa kwaakanyaradzwa nako pamusoro penyu, paakatiudza zvechishuvo chenyu chomoyo wose, kuchema kwenyu, nokushingaira kwenyu pamusoro pangu; zvokuti ndakanyanya kufara.
\v 8 Nokuti kunyange ndakakushungurudzai nemwadhi yangu, handizvidyi moyo; kunyange ndichizvidya moyo hangu, nokuti ndinovona kuti mwadhi iyoyo yakakushungurudzai, asi yakanga iri nguva duku hayo.
\v 9 Zvino, ndinofara, kwete nokuti makashungurudzwa, asi kuti makashungurudzwa mukatendeuka nokuti makashungurudzwa sezvinoda Mwari, kuti murege kurashikirwa nechinhu nokuda kwedu.
\v 10 Nokuti kuchema sezvinoda Mwari kunouyisa kutendeukira kuruponeso, kwete kuzvidya moyo; asi kushungurudzika kwenyika kunouyisa rufu.
\v 11 Nokuti tarirai kuti chinhu chimwe ichocho chokuti makashungurudzwa sezvinoda Mwari, chakauyisa mukati menyu kunanzerera kukuru sei, hongu nokuzvichenura, hongu kutsamwa, hongu kutya, hongu chishuvo chakasimba, hongu kurwadza moyo, hongu kutsiva. Pazvinhu zvose makazviratidza kuti makachena pachinhu ichi.
\v 12 Zvino kana ini ndakakunyorerai, ndakazviita kwete nokuda kwaiye wakaita zvisakarurama, kana nokuda kwaiye wakaitirwa zvisakarurama, asi kuti kushingaira kwedu nokuda kwenyu kuvonekwe nemwi mumene pamberi paMwari.
\v 13 Nemhaka iyi isu takanyaradzwa; pakunyaradzwa kwedu takafara zvikuru kwazvo pamusoro pomufaro waTito, nokuti mweya wake wakavandudzwa nemwi mose.
\v 14 Nokuti kana ndakazvikudza nechinhu kwaari pamusoro penyu, handinyadziswi; asi sezvatakataura zvinhu zvose kwamuri muchokwadi, saizvozvovo kuzvikudza kwedu kuri pamberi paTito kwakavonekwa \add kuti\add* ndokwechokwadi.
\v 15 Nehanya dzake dzawedzerwa kwamuri, achirangarira kuteerera kwenyu mose, kuti makamugachira sei nokutya nokudedera.
\v 16 Ndinofara naizvozvo kuti pazvinhu zvose, ndine chivimbo nemwi.

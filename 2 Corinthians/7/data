\c 7
\nb
\v 1 Zvino zvatine zvivimbiso izvi vadikamwa, ngatizvinatse patsvina dzose dzenyama nomweya, tikwanise utsvene mukutya Mwari.
\s Mufaro waPauro pamusoro pavo kuti vakateerera mashoko etsamba yake
\p
\v 2 Tigamuchirei; hatina kutadzira munhu, hatina kutadzisa munhu, hatina kunyengera munhu.
\v 3 Handitauriri kupa mhosva; nekuti ndamboreva kuti imwi muri mumoyo medu, kuti tife nokurarama pamwe.
\v 4 Ushingi hwokutaura kwangu kwamuri hwukuru, nekuzvirumbidza kwangu kukuru pamusoro penyu; ndakazadzwa nenyaradzo, ndinofara kwazvo pamatambudziko edu ose.
\v 5 Nekuti takati tasvika Makedhonia, nyama yedu haina kuva nezororo, asi takatambudzwa pamativi ose; kunze kukakavara, mukati kutya.
\v 6 Asi Mwari unonyaradza vakasuruvadzwa, wakatinyaradza nokusvika kwaTito;
\v 7 uye kwete nokusvika kwake chete, asiwo nokunyaradzwa kwaakanyaradzwa nako pamusoro penyu, paakatiudza zvechishuwo chenyu chomoyo wose, kuchema kwenyu, kushingaira kwenyu pamusoro pangu, zvokuti ndakanyanya kufara.
\v 8 Nekuti kunyange ndakakushungurudzai netsamba, handizvidyi moyo; kunyange ndichizvidya moyo; nekuti ndinovona kuti tsamba iyoyo yakakushungurudzai, asi yakanga iri nguva duku hayo.
\v 9 Zvino ndinofara, kwete Nekuti makashungurudzwa, asi kuti makashungurudzika mukatendeuka; nekuti makashungurudzwa sezvinoda Mwari, kuti murege kurashikirwa nechinhu nokuda kwedu.
\v 10 Nekuti kuchema kouMwari kunouyisa kutendeukira kuruponeso, kwete kuzvidya moyo; asi kushungurudzika kwenyika kunouyisa rufu.
\v 11 Nekuti tarirai kuti chinhu chimwe ichocho chekuti makashungurudzika nenzira youMwari, chakauyisa mukati menyu kunanzerera kwakadini, hongu nokuzvichenura, hongu kutsamwa, hongu kutya, hongu chishuvo chakasimba, hongu kurwadza moyo, hongu kutsiva. Pazvinhu zvose makazviratidza kuti makachena pachinhu ichi.
\v 12 Naizvozvo kunyange ndakakunyorerai, \add ndakazviita\add* kwete nokuda kwaiye wakaita zvisakarurama, kana nokuda kwaiye wakaitirwa zvisakarurama, asi kuti kushingaira kwedu nokuda kwenyu kuonekwe nemwi mumene pamberi paMwari.
\v 13 Nemhaka iyi takanyaradzwa pakunyaradza kwenyu asi takafara zvikuru kwazvo pamusoro pomufaro waTito, nekuti mweya wake wakavandudzwa nemwi mose.
\v 14 Nekuti kana ndakazvikudza nechinhu kwaari pamusoro penyu, handinyadziswi; asi sezvatakataura zvinhu zvose kwamuri muchokwadi, saizvozvowo kuzvikudza kwedu kuri pamberi paTito kwakavonekwa \add kuri\add* chokwadi.
\v 15 Nehanya dzake dzawedzerwa kwamuri, achirangarira kuteerera kwenyu mose, kuti makamugachira sei nokutya nokudedera.
\v 16 Ndinofara naizvozvo kuti pazvinhu zvose ndine chivimbo nemwi.

\c 5
\p
\v 1 Nekuti tinoziva kuti kana imba yedu yenyika, yedumba ichiputswa, tine chivakwa chinobva kuna Mwari, imba isina kuvakwa nemaoko, yekusingaperi iri kumatenga.
\v 2 Nekuti mune iyi tinogomera, tichishuva nemoyo wose kuti tifukidzwe neimba yedu inobva kudenga;
\v 3 kana zvikadaro hatingawanikwi tisina chatakafuka.
\v 4 Nekuti nesu tiri mudumba tinogomera tichiremerwa; tisingadi kuti tikururwe, asi kufukidzwa, kuti chinofa chimedzwe neupenyu.
\v 5 Zvino uyo wakatigadzirira chinhu ichochi \add ndi\add*Mwari, wakatipawo rubatso rwoMweya.
\v 6 Naizvozvo tine ushingi nguva dzose, tichiziva kuti kana tiri kumusha mumuviri hatisi kuna Ishe;
\v 7 Nekuti tinofamba nerutendo kwete nekuona;
\v 8 naizvozvo tine ushingi, tichishuva kuti zviri nani kusava pamuviri, asi kuva kuna Ishe.
\v 9 Naizvozvo tinoshingaira kuti kunyange tiri pamusha kana kure nemusha kwaari.
\v 10 Nekuti tose tinofanira kuonekwa pamberi pechigaro chekutonga chaKristu; kuti umwe neumwe agamuchire zvinhu \add zvaakaita\add* pamuviri, zvichienderana nezvaakaita, kana zvakanaka kana zvakaipa.
\s Yananiso iri munaJesu Kristu
\p
\v 11 Naizvozvo zvatinoziva kutyisa kw aIshe, tinonyengetedza vanhu; asi tinoratidzwa kuna Mwari; uye ndine chivimbo kuti tiratidzwe pahana dzenyu.
\v 12 Hatizvirumbidzizve kwamuri, asi tinokupai mukana wekurumbidza nekuda kwedu, kuti mugone kumirisana navo vanozvirumbidza pachiso kwete pamoyo.
\v 13 Nekuti kana tichipenga, \add ndezve \add*kuna Mwari; kana tiri vanhu kwavo, \add ndezve \add*kwamuri.
\v 14 Nekuti rudo rwaKristu runotimanikidza; nekuti tinoona saizvozvo kuti kana mumwe akafira vose, zvino vose vakafa;
\v 15 zvino iye wakafira vose, kuti avo vanorarama vachirega kuzozviraramira ivo, asi iye wakavafira nekumukazve.
\v 16 Naizvozvo kubvira zvino hatizivi munhu panyama; uye kunyange takaziva Kristu panyama, kubvira zvino haticha\add mu\add*zivi \add saizvozvo\add*.
\v 17 Kuti kana munhu \add ari\add* muna Kristu, \add wava\add* chisikwa chitsva, zvinhu zvekare zvapfuura, tarirai zvose zvava zvitsva.
\v 18 Uye zvinhu zvose zvakabva kuna Mwari, wakatiyananisa naye naJesu Kristu, uye wakatipa kushumira kweyananiso;
\v 19 sezvinonzi Mwari wakange ari muna Kristu achiyananisa nyika kwaari, asingavaverengeri kudarika kwavo, akakumikidza kwatiri shoko rekuyananisa.
\v 20 Naizvozvo tiri nhumwa nekuda kwaKristu, Mwari saanenge achi\add ku\add*kumbirisa\add i\add*, nesu tinokukumbirisaiwo pachinzvimbo chaKristu \add tichiti\add*: Yananiswai naMwari.
\v 21 Nekuti uyo wakange asingazivi chivi, wakamuita chivi pachinzvimbo chedu; kuti isu tive kururama kwaMwari maari.

\c 5
\p
\v 1 Nokuti tinoziva kuti kana imba yedu yenyika, yetabhenakeri ichiputswa, tine chivakwa chinobva kunaMwari, imba isina kuvakwa namaoko, yokusingaperi iri kumatenga.
\v 2 Nokuti mune iyi tinogomera, tichishuva nomoyo wose kuti tifukidzwe neimba yedu inobva kudenga;
\v 3 kana zvikadaro hatingawanikwi tisina chatakafuka.
\v 4 Nokuti nesu tiri mumatumba tinogomera tichiremerwa; tisingadi kuti tikururwe, asi kufukidzwa, kuti chinofa chimedzwe noupenyu.
\v 5 Zvino uyo wakatigadzirira chinhu ichochi \add ndi\add*Mwari, wakatipawo rubatso rwoMweya.
\v 6 Naizvozvo tine chivindi nguva dzose, tichiziva kuti kana tiri kumusha mumuviri hatisi kunaShe;
\v 7 nokuti tinofamba nokutenda kwete nokuona;
\v 8 tine chivindi, tichishuva kuti zviri nani kusava pamuviri, asi kuva kunaShe.
\v 9 Naizvozvo tinoshingaira kuti kunyange tichigaramo kunyange tisingagarimo, tigamuchirike kwaari.
\v 10 Nokuti tose tinofanira kuonekwa pamberi pechigaro chokutonga chaKristu; kuti mumwe nomumwe agamuchire zvinhu \add zvaakaita\add* nomuviri, maererano nezvaakaita, kana zvakanaka kana kuipa.
\s Yananiso iri munaJesu Kristu
\p
\v 11 Naizvozvo zvatinoziva kutyisa kwaShe, tinonyengetedza vanhu; asi tinoratidzwa kunaMwari; uye ndine chivimbo kuti tiratidzwe pahana dzenyu.
\v 12 Hatizvirumbidzizve kwamuri, asi tinokupai mukana wokurumbidza nokuda kwedu, kuti mugone kumirisana navo vanozvirumbidza pachiso kwete pamoyo.
\v 13 Nokuti kana tichipenga, \add ndezve\add*kunaMwari; kana tiri vanhu kwavo, \add ndezve\add*kwamuri.
\v 14 Nokuti rudo rwaKristu runotimanikidza; nokuti tinoona saizvozvo kuti kana mumwe akafira vose, zvino vose vakafa;
\v 15 zvino iye wakafira vose, kuti avo vanorarama vachirega kuzozviraramira ivo, asi iye wakavafira nokumukazve.
\v 16 Naizvozvo kubvira zvino hatitongozivi munhu panyama; uye kunyange takaziva Kristu panyama, kubvira zvino hatichamuzivi \add saizvozvo\add*.
\v 17 Kuti kana munhu \add ari\add* munaKristu, \add wava\add* chisikwa chitsva, zvinhu zvakare zvapfuura, tarirai zvose zvava zvitsva.
\v 18 Asi zvinhu zvose zvakabva kuna Mwari wakatiyananisa naye naJesu Kristu, akatipa kushumira kweyananiso;
\v 19 sezvinonzi Mwari wakanga ari munaKristu achiyananisa nyika kwaari, asingavaverengeri kudarika kwavo, akakumikidza kwatiri shoko rokuyananisa.
\v 20 Naizvozvo tiri nhumwa nokuda kwaKristu, Mwari saanenge achi\add ku\add*gombedzera\add i\add*, nesu tinokugombedzeraiwo pachinzvimbo chaKristu \add tichiti\add*: Yananiswai naMwari.
\v 21 Nokuti uyo wakanga asingazivi chivi, wakamuita chivi pachinzvimbo chedu; kuti isu tive kururama kwaMwari maari.

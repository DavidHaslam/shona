\c 5
\p
\v 1 Nokuti tinoziva kuti kana imba yedu yenyika, yetabhernakeri, ichiputswa, tine chivakwa chinobva kunaMwari, imba isina kuvakwa namavoko, yokusingaperi, iri kudenga.
\v 2 Nokuti mune iyi tinogomera, tichishuva nomoyo wose kuti tifukidzwe neimba yedu inobva kudenga;
\v 3 kana zvikadaro hatingawanikwi tisina chatakafuka.
\v 4 Nokuti nesu, tiri mutabhernakeri \add iyi\add* tinogomera tichiremerwa; tisingadi kuti tikururwe, asi tifukidzwe, kuti chinofa chemedzwe noupenyu.
\v 5 Zvino, uyo wakatigadzirira chinhu ichochi \add ndi\add*Mwari, wakatipavo rubatso rwoMweya.
\v 6 Naizvozvo tine chivindi nguva dzose, tichiziva kuti kana tiri kumusha mumuviri hatigari kunaShe;
\v 7 nokuti tinofamba nokutenda kwete nokuvona;
\v 8 tine chivindi, tichishuva kuti zvirinani kusava pamuviri, kuti tive kunaShe.
\v 9 Naizvozvo tinoshingaira kuti kunyange tichigaramo, kunyange tisingagarimo, tigamuchirike kwaari
\v 10 Nokuti isu tose tinofanira kuratidzwa pamberi pechigaro chokutonga chaKristu; kuti mumwe nomumwe agamuchire zvinhu \add zvaakaita\add* nomuviri, maererano nezvaakaita, kana zvakanaka kana kuipa.
\s Yananiso iri munaJesu Kristu
\p
\v 11 Naizvozvo zvatinoziva kutyisa kwaShe, tinonyengetedza vanhu; asi tinoratidzwa kunaMwari; uye ndine chivimbo kuti tiratidzwe pahana dzenyu.
\v 12 Hatizvirumbidzizve kwamuri, asi tinokupai mukana wokurumbidza nokuda kwedu, kuti mugone kumirisana navo vanozvirumbidza pachiso kwete pamoyo.
\v 13 Nokuti kana tichipenga, \add ndezve\add*kunaMwari; kana tiri vanhu kwavo, \add ndezve\add*kwamuri.
\v 14 Nokuti rudo rwaKristu runotimanikidza; nokuti tinotonga saizvozvo kuti kana mumwe akafira vose, zvino vose vakafa;
\v 15 zvino iye wakafira vose, kuti avo vanorarama vachirega kuzozviraramira ivo, asi iye wakavafira nokumukazve nokuda kwavo.
\v 16 Naizvozvo kubvira zvino hatitongozivi munhu panyama; uye kunyange takaziva Kristu panyama, kubvira zvino hatichamuzivi saizvozvo.
\v 17 Kuti kana munhu \add ari\add* munaKristu, \add wava\add* chisikwa chitsva, zvinhu zvakare zvapfuura; tarirai, zvose zvava zvitsva.
\v 18 Asi zvinhu zvose zvakabva kunaMwari wakatiyananisa naye naJesu Kristu, akatipa kushumira kokuyananisa;
\v 19 zvakadaro nokuti Mwari wakanga achiyananisa nyika naye munaKristu asingavaverengeri kudarika kwavo kwavari, akakumikidza kwatiri shoko rokuyananisa.
\v 20 Naizvozvo tiri nhumwa nokuda kwaKristu, Mwari saanenge achi\add ku\add*gombedzera\add i\add*, nesu tinokugombedzeraiwo pachinzvimbo chaKristu, tichiti: Yananiswai naMwari.
\v 21 Uyo, wakanga asingazivi zvivi, wakamuita kuti ave zvivi nokuda kwedu; kuti isu tive kururama kwaMwari maari.

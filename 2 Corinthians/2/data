\c 2
\nb
\v 1 Asi ndakazvipira izvi mumoyo mangu, kuti handidi kuuyazve kwamuri nokushungurudzika.
\v 2 Nokuti kana ndichikushungurudzai, ndianiko uchandifadza, kana asiri iye wakashungurudzwa neni?
\v 3 Zvino ndakanyora chinhu ichochi \add kuti\add* zvimwe kana ndasvika, ndirege kushungurudzwa naivo vaifanira kundifadza; nechivimbo nemwi mose, kuti kufara kwangu ndokwenyu mose.
\v 4 Nokuti mukutambudzika kukuru nokumanikidzwa komoyo ndakakunyorerai nemisodzi mizhinji, kwete kuti muchemedzwe, asi kuti muzive rudo rukuru rwandinokudai narwo.
\v 5 Zvino kana mumwe akashungurudza, haana kushungurudza ini, asi muchidimbu kuti ndirege kukuremedzai mose.
\v 6 Kuranga uku kwakakwanira wakadai ndiko kwavazhinji.
\v 7 Kuti panzvimbo yaizvozvi zvirinani kuti mumukangamwire nokunyaradza, kuti arege kuvodzwa moyo kwazvo neshungu huru.
\v 8 Naizvozvo ndinokunyengetedzai kuti musimbise rudo kwaari.
\v 9 Nokuti ndakanyorerawo izvi kuti ndizive uchapupu hwenyu kana muchiteerera pazvinhu zvose.
\v 10 Zvino iye wamunokangamwira chinhu, neni \add ndinomukangamwira\add*vo; nokuti ini kana ndichikangamwira chinhu, uyo wandinenge ndakakangamwira, ndinozviita nokuda kwenyu pamberi paKristu;
\v 11 kuti tzvimwe Satani ungatora mukana wedu; nokuti hatizi vasingazivi mano ake.
\s Zvibereko zvakuparidza kwaPauro
\p
\v 12 Zvino, ndakati ndichisvika paTroasi \add ne\add*evhangeri yaKristu, ndichizarurirwa mukova munaKristu,
\v 13 handina kuwana zororo pamweya wangu, nokuti handina kuwanapo Tito hama yangu; asi ndakawonekana navo, ndikabvapo ndikaenda Makedhonia.
\v 14 Asi ngaavongwe Mwari, unotikundisa nguva dzose munaKristu, uye unoratidza nesu kose-kose hwema hwokuziva kwake.
\v 15 Nokuti isu tiri hwema hwunonhuwira hwaKristu kunaMwari, panakati paivo vanoponeswa navanoparara.
\v 16 Kunavamwe tiri hwema hworufu hwunoisa kurufu; kuna vamwe hwema hwoupenyu hwunoisa kuupenyu. Zvino ndianiko ungakwanisa zvinhu zvakadai?
\v 17 Nokuti hatifanani navamwe vazhinji vanokanganisa shoko raMwari; asi tinotaura munaKristu nechokwadi, sezvinobva kunaMwari, pamberi paMwari.

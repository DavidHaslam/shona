\c 2
\nb
\v 1 Asi ndakazvipira izvi mandiri kusauya kwamuri nekushungurudza.
\v 2 Nekuti kana ndichikushungurudzai, ndiani zvino uchandifadza, kunze kwaiye wakashungurudzwa neni?
\v 3 Zvino ndakakunyorerai chinhu chakadai \add kuti\add* zvimwe kana ndasvika, ndirege kushungurudzwa naivo vanofanira kundifadza; ndine chivimbo mamuri mose, kuti mufaro wangu ndewenyu mose.
\v 4 Nekuti mudambudziko guru nekushungurudzika kwemoyo ndakakunyorerai nemisodzi mizhinji, kwete kuti murwadziswe, asi kuti muzive rudo rukuru rwandinokudai narwo.
\v 5 Zvino kana umwe akarwadzisa, haana kurwadzisa ini, asi muchidimbu (kuti ndirege kukuremedzai) mose.
\v 6 Kuranga uku kwakakwanira wakadai ndiko kwevazhinji.
\v 7 Kuti panzvimbo yaizvozvi zviri nani kuti mu\add mu\add*kangamwire nokunyaradza, kuti wakadaro arege kuodzwa moyo kwazvo neshungu zvinji.
\v 8 Naizvozvo ndinokukumbirisai kuti musimbise rudo kwaari.
\v 9 Nekuti ndakanyorerawo izvi, kuti ndizive kuidzwa kwenyu kana muchiteerera pazvinhu zvose.
\v 10 Zvino iye wamunokangamwira chinhu, neni \add ndinomukangamwira\add*; nekuti kana ini ndichikangamwira chinhu, uyo wandinenge ndakakangamwira, \add ndinozviita\add* nekuda kwenyu pamberi paKristu;
\v 11 zvimwe Satani ungatora mukana wedu; nekuti hatizi vasingazivi mano ake.
\s Zvibereko zvekuparidza kwaPauro
\p
\v 12 Zvino ndakati ndichisvika paTroasi neevhangeri yaKristu, ndazarurirwa mukova muna Kristu,
\v 13 handina kuwana zororo pamweya wangu, nekuti handina kuwana Tito hama yangu; asi ndakawonekana navo ndikabvapo ndikaenda Makedhonia.
\v 14 Asi ngaavongwe Mwari, unotikundisa nguva dzose muna Kristu, uye unoratidza nesu kose-kose hwema hweruzivo rwake.
\v 15 Nekuti tiri hwema hwunonhuwira hwaKristu kuna Mwari, pane ivo vanoponeswa nepane ivo vanoparara.
\v 16 Kune vamwe hwema hworufu mukufa; nekune vamwe hwema hweupenyu muupenyu. Zvino ndiani ungakwanira zvinhu izvi?
\v 17 Nekuti hatifanani nevazhinji vanokanganisa shoko raMwari; asi seveuchokwadi, uye sezvinobva kuna Mwari pachiso chaMwari tinotaura tiri muna Kristu.

\c 2
\nb
\v 1 Asi ndakazvipira izvi mumoyo mangu, kuti handidi kuvuyazve kwamuri nokushungurudzika.
\v 2 Nokuti kana ndichikushungurudzai, ndianiko uchandifadza, kana asiri iye wakashungurudzwa neni?
\v 3 Zvino ndakanyora chinhu ichochi \add kuti\add* zvimwe kana ndasvika, ndirege kushungurudzwa naivo vaifanira kundifadza; nechivimbo nemwi mose, kuti kufara kwangu ndokwenyu mose.
\v 4 Nokuti mukutambudzika kukuru nokumanikidzwa komoyo ndakakunyorerai nemisodzi mizhinji, kwete kuti muchemedzwe, asi kuti muzive rudo rukuru rwandinokudai narwo.
\v 5 Zvino kana mumwe akashungurudza, haana kushungurudza ini, asi muchidimbu kuti ndirege kukuremedzai mose.
\v 6 Kuranga uku kwakakwanira wakadai ndiko kwavazhinji.
\v 7 Kuti panzvimbo yaizvozvi zvirinani kuti mumukangamwire nokunyaradza, kuti arege kuvodzwa moyo kwazvo neshungu huru.
\v 8 Naizvozvo ndinokunyengetedzai kuti musimbise rudo kwaari.
\v 9 Nokuti ndakanyorerawo izvi kuti ndizive uchapupu kuidzei, ndizive kana muchiteerera pazvinhu zvose.
\v 10 Zvino iye wamunokangamwira, neni ndinomukangamwiravo; nokuti izvo zvandakangamwira ini, kana ndinenge ndakakangamwira chinhu, ndakazviita nokuda kwenyu pamberi paKristu;
\v 11 kuti tirege kunyengerwa naSatani; nokuti hatizi vasingazivi mano ake.
\s Zvibereko zvakuparidza kwaPauro
\p
\v 12 Zvino, ndakati ndichisvika paTroasi kuparidza evhangeri yaKristu, ndichizarurirwa mukova munaKristu,
\v 13 ndakanga ndisinezororo pamweya wangu, nokuti handina kuwanapo Tito, hama yangu; asi ndakawonekana navo, ndikaenda Makedhonia.
\v 14 Asi Mwari ngaavongwe, unotikundisa nguva dzose munaKristu, unoratidza nesu kose-kose bwema bwokuziva kwake.
\v 15 Nokuti isu tiri bwema bwakanaka bwaKristu kunaMwari, pakati paivo vanoponeswa navanoparara.
\v 16 Kunavamwe tiri bwema bworufu bwunoisa kurufu; kuna vamwe bwema bwovupenyu bwunoisa kuvupenyu. Zvino ndianiko ungakwanisa zvinhu zvakadai?
\v 17 Nokuti hatifanani navamwe vazhinji vanokanganisa shoko raMwari; asi tinotaura munaKristu nechokwadi, sezvinobva kunaMwari, pamberi paMwari.

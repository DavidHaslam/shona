\c 2
\nb
\v 1 Asi ndakazvipira izvi mumoyo mangu, kuti ndirege kuuyazve kwamuri nokushungurudza.
\v 2 Nekuti kana ndichikushungurudzai, ndianiko uchandifadza, kunze kwaiye wakashungurudzwa neni?
\v 3 Zvino ndakakunyorerai chinhu chakadai \add kuti\add* zvimwe kana ndasvika, ndirege kushungurudzwa naivo vanofanira kundifadza; ndine chivimbo mamuri mose, kuti mufaro wangu ndowenyu mose.
\v 4 Nekuti mukutambudzika kukuru nokushungurudzika komoyo ndakakunyorerai nemisodzi mizhinji, kwete kuti muchemedzwe, asi kuti muzive rudo rukuru rwandinokudai narwo.
\v 5 Zvino kana mumwe akashungurudza, haana kushungurudza ini, asi muchidimbu (kuti ndirege kukuremedzai) mose.
\v 6 Kuranga uku kwakakwanira wakadai ndiko kwavazhinji.
\v 7 Kuti panzvimbo yaizvozvi zviri nani kuti mu\add mu\add*kangamwire nokunyaradza, kuti wakadaro arege kuodzwa moyo kwazvo neshungu huru.
\v 8 Naizvozvo ndinokunyengetedzai kuti musimbise rudo kwaari.
\v 9 Nekuti ndakanyorerawo izvi kuti ndizive kuidzwa kwenyu kana muchiteerera pazvinhu zvose.
\v 10 Zvino iye wamunokangamwira chinhu, neni \add ndinomukangamwira\add*wo; nekuti kana ini ndichikangamwira chinhu, uyo wandinenge ndakakangamwira, \add ndinozviita\add* nokuda kwenyu pamberi paKristu;
\v 11 kuti zvimwe Satani ungatora mukana wedu; nekuti hatizi vasingazivi mano ake.
\s Zvibereko zvokuparidza kwaPauro
\p
\v 12 Zvino ndakati ndichisvika paTroasi neevhangeri yaKristu, ndazarurirwa mukova munaKristu,
\v 13 handina kuwana zororo pamweya wangu, nekuti handina kuwanapo Tito hama yangu; asi ndakawonekana navo ndikabvapo ndikaenda Makedhonia.
\v 14 Asi ngaavongwe Mwari, unotikundisa nguva dzose munaKristu, uye unoratidza nesu kose-kose hwema hweruzivo rwake.
\v 15 Nekuti isu tiri hwema hwunonhuwira hwaKristu kunaMwari, pana ivo vanoponeswa napana ivo vanoparara.
\v 16 Kuna vamwe hwema hworufu mukufa; nokuna vamwe hwema hwoupenyu muupenyu. Zvino ndianiko ungakwanira zvinhu izvi?
\v 17 Nekuti hatifanani navazhinji vanokanganisa shoko raMwari; asi seveuchokwadi, uye sezvinobva kuna Mwari pachiso chaMwari tinotaura tiri munaKristu.

\c 9
\s Kupa zvipo
\p
\v 1 Nokuti maererano nokubatsira vatsvene, zvakanyanyisisa kuti ndikunyorerei;
\v 2 nokuti ndinoziva chishuwo chendangariro dzenyu, kwandinozvirumbidza pamusoro penyu kuna veMakedhonia, kuti Akaya yakanga vazvigadzirira kubvira makei; nokushingaira kwenyu kwakamutsa vazhinji.
\v 3 Zvakadaro ndakatuma hama, zvimwe kuzvirumbidza kwedu pamusoro penyu kungava pasina pachinhu ichi; kuti sezvandakareva, muzvigadzirire;
\v 4 zvimwe kuti kana vamwe veMakedhonia vachiuya neni, vakakuwanai musina kuzvigadzirira, isu tinganyadziswa pakuvimba kwedu tichizvikudza.
\v 5 Naizvozvo ndakaona zvakafanira kukurudzira hama idzi, kuti vatange kuenda kwamuri, vatange kumbogadzira chipo chokuvonga chamakapikira kare, kuti ichochi chigare chakagadzirwa chiri chipo chokuvonga asi kwete chinhu chatorwa nesimba,
\v 6 Asi izvi \add kuti\add*: Unodzvara zvishoma, unochekavo zvishoma; unodzvara zvizhinji, uchachekawo zvizhinji.
\v 7 Mumwe nomumwe ngaaite semadiro omoyo wake; kwete nokuchema, kana nokurovererwa; nokuti Mwari unoda munhu unopa nomufaro.
\v 8 Mwari unogona kuwanza nyasha dzose kwamuri kuti nguva dzose muve nokuringana kose pazvose, muwanze basa rose rakanaka;
\v 9 sezvazvakanyorwa, \add zvichinzi\add*: Iye wakaparadzira, wakapa kuvarombo; kururama kwake kunogara nokusingaperi.
\v 10 Zvino iye unopa mbeu kumudzvari zvose chingwa chokudya nokuwanza mbeu dzenyu dzakadzvarwa, nokuwedzera zvibereko zvokururama kwenyu;
\v 11 muchifumiswa pazvose pakupanana kose, zvinokonzera kubudikidza nesu kuvonga kunaMwari.
\v 12 Nokuti basa rokushumira uku harizadzisi kushaiwa kwavatsvene chete, asi kunowanzisavo kuvonga kunaMwari;
\v 13 nokuda kweuchapupu hwokushumira uku vanorumbidza Mwari pamusoro pokupupura kwenyu kwakazviisa pasi peevhangeri yaKristu, napamusoro pokupa kwenyu zvakawanda kwavari nokuna vose.
\v 14 Uye nemukumbiro wavo kwamuri, vachikushuvai nokuda kwenyasha huru-huru dzaMwari pamusoro penyu.
\v 15 Mwari ngaavongwe nokida kwechipo chake chisingarondedzereki.

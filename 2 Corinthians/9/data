\c 9
\s Kupa zvipo
\p
\v 1 Nekuti maererano nerubatsiro rwevatsvene, hazvina kufanira kwandiri kuti ndikunyorerei;
\v 2 nekuti ndinoziva kushingaira kwenyu, kwandinozvirumbidza nako pamusoro penyu kune veMakedhonia, kuti Akaya yakange vazvigadzirira kubvira gore rakapera; nekushingaira kwenyu kwakamutsa vazhinji.
\v 3 Asi ndakatuma hama, kuti kuzvirumbidza kwedu pamusoro penyu kusava pasina pachinhu ichi; kuti, sezvandakareva, muve makagadzirira;
\v 4 zvimwe pamwe, kana veMakedhonia vachiuya neni vakuwanei musina kuzvigadzirira, isu tinyadziswe (kuti tisati, imwi) pakuvimba uku kwekuzvikudza.
\v 5 Naizvozvo ndakaona zvakafanira kukurudzira hama, kuti vatange kuuya kwamuri, uye vatange kugadzira chipo chenyu chepachena chakataurwa nezvacho kare, kuti ichi chive chakagadzirirwa, saizvozvo sechipo chepachena asi kwete sekukara.
\v 6 Asi izvi \add kuti\add*: Unodzvara zvishoma, unokohwawo zvishoma; neunodzvara zvizhinji, uchakohwawo zvizhinji.
\v 7 Umwe neumwe sezvinoda moyo; kwete nekurwadziwa, kana nekurovererwa; nekuti Mwari unoda unopa nemufaro.
\v 8 Uye Mwari unogona kukuwanzirai nyasha dzose, kuti nguva dzose muve nekuringana kose pazvose, muwanze pabasa rose rakanaka;
\v 9 sezvazvakanyorwa \add zvichinzi\add*: Wakaparadzira, wakapa varombo; kururama kwake kunogara nekusingaperi.
\v 10 Zvino iye unopa mbeu kumudzvari, nekupa chingwa chekudya, ngaawanze mbeu dzenyu dzakadzvarwa, nekuwedzera zvibereko zvekururama kwenyu;
\v 11 muchifumiswa pazvinhu zvese \add zvichibva\add* pakupana kose, zvinokonzera kubudikidza nesu kuvonga kuna Mwari.
\v 12 Nekuti basa rekushumira uku harizadzisi kushaiwa kwevatsvene chete, asi kunowanzisawo nekuvongwa kuzhinji kuna Mwari;
\v 13 nekuda kweuchapupu hweshumiro iyi vanorumbidza Mwari pamusoro pekuteerera kwekupupura kwenyu evhangeri yaKristu, nekukura kwekupa \add kwenyu\add* kwavari nekune vose.
\v 14 Uye nemunyengetero wavo pamusoro penyu, vachikushuvai nekuda kwenyasha hurusa dzaMwari pamusoro penyu.
\v 15 Mwari ngaavongwewo nekuda kwechipo chake chisingarondedzereki.

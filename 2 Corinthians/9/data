\c 9
\nb
\v 1 Nokuti maererano nokushumira vatsvene, handifaniri kuti ndikunyorerei;
\v 2 nokuti ndinoziva chishuwo chenyu, kwandinorumbidza pamusoro penyu kunavaMakedhonia, kuti vaAkaya vakanga vazvigadzira kubvira makei; nokushingaira kwenyu kwakamutsa vazhinji.
\v 3 Zvakadaro ndakatuma hama, zvimwe kuzvirumbidza kwedu pamusoro penyu kungava pasina pachinhu ichi; kuti, sezvandakareva, muzvigadzirire;
\v 4 zvimwe kuti kana vamwe veMakedhonia vachiuya neni, vakakuwanai musina kuzvigadzira, isu(hatirevi imi) tirege kunyadziswa pakutenda uku.
\v 5 Naizvozvo ndakati zvakafanira kuti ndiraire hama idzi, kuti vatange kuenda kwamuri, vatange kumbogadzira chipo chokuvonga chamakapikira kare, kuti ichi chigare chakagadzirwa chiri chipo chokuvonga, chirege kuva chinhu chatorwa nesimba,
\v 6 Zvino rangarirai chinhu ichi: Unodzvara zvishoma, unochekavo zvishoma; unodzvara zvizhinji, uchachekavo zvizhinji.
\v 7 Mumwe nomumwe ngaaite sezvaakafunga pamoyo; arege kuita nokuchema, kana nokurovererwa; nokuti Mwari unoda munhu unopa nomufaro.
\v 8 Mwari unogona kukuwanzirai nyasha dzose kuti nguva dzose muve nokuringana kose pazvose, kuti muwanze mabasa ose akanaka;
\v 9 sezvazvakanyorwa, zvichinzi; Iye wakaparadzira, iye wakapa varombo; Kururama kwake kunogara nokusingaperi.
\v 10 Zvino iye, unopa mudzvari mbeu nechingwa, kuti zvive zvokudya, uchakupaivo mbeu dzokudzvara achidziwanza, nokuwedzera zvibereko zvokururama kwenyu;
\v 11 muchifumiswa pazvose mugoziva kupa zvakawanda, zvinoti, kana zvichiitwa nesu, Mwari unovigirwa nazvo kuvonga.
\v 12 Nokuti kushumira kokubatsira uku hakuzadzisi kushaiwa kwavatsvene bedzi, asi kunowanzisavo kuvonga kunaMwari;
\v 13 nokuda kwezvinovonekwa pakushumira uku vanorumbidza Mwari, pamusoro pokupupura kwenyu kwakateerera evhangeri yaKristu, napamusoro pokupa kwenyu zvakawanda kwavari nokuna vose.
\v 14 Naivo vamene vanokushuvai, vachikukumbirirai, nokuda kwenyasha huru-huru dzaMwari pamusoro penyu.
\v 15 Mwari ngaavongwe pamusoro pechipo chake, chisingagoni kurondedzerwa.

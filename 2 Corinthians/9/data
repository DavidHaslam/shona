\c 9
\s Kupa zvipo
\p
\v 1 Nekuti maererano nokubatsira vatsvene, zvakanyanyisisa kuti ndikunyorerei;
\v 2 Nekuti ndinoziva chishuwo chendangariro dzenyu, dzandinozvirumbidza pamusoro penyu kuna veMakedhonia, kuti Akaya yakanga vazvigadzirira kubvira makei; nokushingaira kwenyu kwakamutsa vazhinji.
\v 3 Zvakadaro ndakatuma hama, zvimwe kuzvirumbidza kwedu pamusoro penyu kungava pasina pachinhu ichi; kuti sezvandakareva, muzvigadzirire;
\v 4 zvimwe kuti kana vamwe veMakedhonia vachiuya neni, vakakuwanai musina kuzvigadzirira, isu tinganyadziswa pakuvimba kwedu tichizvikudza.
\v 5 Naizvozvo ndakaona zvakafanira kukurudzira hama idzi, kuti vatange kuenda kwamuri, vatange kumbogadzira chipo chenyu chekuvonga chamakapikira kare, kuti ichochi chigare chakagadzirwa chiri chipo chekuvonga asi kwete chinhu chatorwa nesimba,
\v 6 Asi izvi \add kuti\add*: Unodzvara zvishoma, unokohwawo zvishoma; nounodzvara zvizhinji, uchakohwawo zvizhinji.
\v 7 Umwe neumwe ngaaite semadiro omoyo wake; kwete nokuchema, kana nokurovererwa; nekuti Mwari unoda unopa nemufaro.
\v 8 Mwari unogona kuwanza nyasha dzose kwamuri kuti nguva dzose muve nokuringana kose pazvose, muwanze basa rose rakanaka;
\v 9 sezvazvakanyorwa \add zvichinzi\add*: Iye wakaparadzira, wakapa kuvarombo; kururama kwake kunogara nokusingaperi.
\v 10 Zvino iye unopa mbeu kumudzvari, zvose chingwa chekudya nokuwanza mbeu dzenyu dzakadzvarwa, nokuwedzera zvibereko zvokururama kwenyu;
\v 11 muchifumiswa pazvose pakupanana kose, zvinokonzera kubudikidza nesu kuvonga kunaMwari.
\v 12 Nekuti basa rekushumira uku harizadzisi kushaiwa kwavatsvene chete, asi kunowanzisawo kuvonga kuzhinji kunaMwari;
\v 13 nekuda kweuchapupu hwokushumira uku vanorumbidza Mwari pamusoro pokupupura kwenyu kwakazviisa pasi peevhangeri yaKristu, nepamusoro pekupa kwenyu zvakawanda kwavari nekuna vose.
\v 14 Uye nemukumbiro wavo kwamuri, vachikushuvai nekuda kwenyasha huru-huru dzaMwari pamusoro penyu.
\v 15 Mwari ngaavongwe nekuda kwechipo chake chisingarondedzereki.

\c 8
\s Zvipo zvakaunganidzirwa varombo
\p
\v 1 Zvino tinokuzivisai, hama, nyasha dzaMwari dzakapiwa pakereke dzeMakedhonia;
\v 2 kuti pakati pokuidzwa kukuru kokutambudzika, kuwanzwa kwemufaro wavo nokutambura kwavo kukuru, zvakawedzera pafuma yokupanana kwavo.
\v 3 Nokuti vakanga vakasununguka pavanokwanisa napo, ndinopupura, kunyange kupfuura pavakakwanisa napo,
\v 4 nechikumbiro chikuru vakatigombedzera kuti tigamuchire chipo nokugovana parubatsiro rwavatsvene;
\v 5 uye kwete sezvatakatarisira, asi ivo vakatanga kuzvipa kunaShe, nokwatiri nokuda kwaMwari.
\v 6 Zvokuti takakumbira Tito, kuti sezvaakanga atotanga, apedzisewo kwamuri basa iri renyasha.
\v 7 Zvino sezvamakawanza pazvose, pakutenda, pashoko, paruzivo, nepakushingaira kose, neparudo rwenyu kwatiri, \add tarirai\add* kuti muwanze nebasa iri renyashawo.
\v 8 Handitauri sokutema murairo, asi nokushingaira kwavamwe uye ndichiidza uchokwadi hwerudo rwenyu.
\v 9 Nokuti munoziva nyasha dzaShe wedu Jesu Kristu, kuti kunyange akanga akafuma, asi nokuda kwenyu wakava murombo, kuti imwi kubudikidza nourombo hwake mufume.
\v 10 Pachinhu ichi ndinokupai zano; nokuti izvi zvichakubatsirai, imwi makatanga gore rakapera, kwete kuita chete, asi muchidawo.
\v 11 Asi zvino pedzisai kuitawo; kuti sezvamakanga munomoyo unoda, saizvozvo \add kuripo\add* kupedzisa pane zvamunazvo.
\v 12 Nokuti kana chishuwo chiripo \add chipo\add* chinogamuchirika zvichiinda nokuwana komunhu, zvisingaindi nezvaasina.
\v 13 Nokuti hakusi kuti vamwe vave nokurerusirwa, imwi muremerwe;
\v 14 asi pave nokuenzana; panguva ino kupamhidzira kwenyu kuenderane nemashayiro avo kuti kuwanza kwavo kuve semashayiro enyuvo; kuti kuve nokuenzana;
\v 15 sezvazvakanyorwa \add zvichinzi\add*: Waka\add unganidza\add* zvizhinji haana kusarirwa nechinhu; naiye waka\add unganidza\add* zvishoma haana kushaiwa.
\v 16 Asi kuvonga \add kuve\add* kunaMwari, wakaisa mumoyo maTito kushingaira nomoyo wose kwakadaro kwamuri,
\v 17 nokuti zvirokwazvo wakagamuchira kurudziro yedu, asi zvaakanga achishingaira zvikuru, wakapfuurira kwamuri nokuda kwake.
\v 18 Zvino takatuma pamwe naye hama, rumbidzo yake muevhangeri iri pakereke dzose;
\v 19 zvisati zviri \add izvozvo\add* chete, asi iye wakasarudzwawo nekereke kuti atiperekedze nenyasha idzi, dzakabatwa nesu mukurumbidzwa kwaiyeyu Ishe; nechishuwo chemoyo wenyu \add chiratidzwe\add*;
\v 20 tichichenjerera izvi, zvimwe mumwe ungatimhura pamusoro pezvipamhidzirwa izvi zvinobatwa nesu.
\v 21 Tichitarisira zvinhu zvakanaka, kwete pamberi paShe chete, asi pamberi pavanhuwo.
\v 22 Uye takatumawo navo hama yedu, yatakapupurira kazhinji kushingaira pazvinhu zvizhinji; asi zvino unonyanya kushingaira nokuda kokuvimba kukuru mamuri.
\v 23 Zvimwe zvaTito shamwari yangu nomubati pamwe neni kwamuri, zvimwe hama dzedu vaapositori vekereke kukudzwa kwaKristu.
\v 24 Naizvozvo ratidzai kwavari napamberi pekereke uchapupu hwerudo rwenyu nehwekuzvikudza kwedu pamusoro penyu.

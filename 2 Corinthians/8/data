\c 8
\s Zvipo zvakaunganidzirwa varombo
\p
\v 1 Zvino tinokuzivisai, hama, nyasha dzaMwari dzakapiwa pakereke dzeMakedhonia;
\v 2 kuti pakuidzwa kukuru kwedambudziko, kuwanzwa kwemufaro wavo neurombo hwavo hwakadzama zvakawedzera pafuma yekupa kwavo.
\v 3 Nekuti vakange vakasununguka pakukwanisa \add kwavo\add*, ndinopupura, kunyange kupfuura kukwanisa \add kwavo\add*,
\v 4 nechikumbiro chikuru vakatigombedzera, kuti tigamuchire chipo uye kugovana parubatsiro rwevatsvene;
\v 5 uye kwete sezvatakatarisira, asi vakatanga kuzvipa kuna Ishe, nekwatiri nechido chaMwari.
\v 6 Zvekuti takakurudzira Tito, kuti sezvaakange atanga, saizvozvo apedzise kwamuriwo basa iri renyasha.
\v 7 Asi sezvamakawanza pazvose, rutendo, uye shoko, uye ruzivo, uye kushingaira kose, uye rudo rwenyu kwatiri, \add tarirai\add* kuti muwanzewo panyasha idzi.
\v 8 Handitauri semurairo, asi nekushingaira kwevamwe uye ndichiidza uchokwadi hwerudo rwenyu.
\v 9 Nekuti munoziva nyasha dzaIshe wedu Jesu Kristu, kuti kunyange akange akafuma, nekuda kwenyu wakava murombo, kuti imwi kubudikidza neurombo hwake mufume.
\v 10 Zvino pachinhu ichi ndinopa maonero; nekuti ichi chinokubatsirai, imwi makatotanga kubva gore rakapera, kwete kuita chete, asi nekuda.
\v 11 Asi ikozvinowo pedzisai kuita, kuti, sezva\add mun\add*odokwairira kuda, saizvozvo \add kuripo\add* kupedzisa kubva pane zvamunazvo.
\v 12 Nekuti kana chishuwo chiripo, chinogamuchirika zvichiinda nezvine munhu, kwete kuenderana nezvaasina.
\v 13 Nekuti hakusi kuti vamwe vave nekurerusirwa, imwi muremerwe; asi \add pave\add* nekuenzana, panguva ino kuti kuwedzerwa kwenyu kuenderane nekushaiwa kwavo,
\v 14 kuti kuwedzera kwavo kuenderane nemashayiro enyu, kuti kuve nekuenzana,
\v 15 sezvazvakanyorwa \add zvichinzi\add*: Waka\add unganidza\add* zvizhinji, haana kuva nezvakasara; newaka\add unganidza\add* zvishoma haana kushaiwa.
\v 16 Asi ngaavongwe Mwari wakaisa mumoyo maTito kushingaira kwakadaro kwamuri,
\v 17 kuti zvirokwazvo wakagamuchira kurudziro, asi zvaakange achishingaira zvikuru, wakabva akaenda kwamuri nechido chake.
\v 18 Zvino takatuma pamwe naye hama, rumbidzo yake muevhangeri yakagura nemumakereke ose;
\v 19 zvisati zviri \add izvozvo\add* chete, asi wakasarudzwawo nemakereke kuti atiperekedze nenyasha idzi, dzakabatiswa nesu mukurumbidzwa kwaIshe uyu; nechishuwo chemoyo wenyu \add chiratidzwe\add*;
\v 20 tichidzivirira izvi, zvimwe mumwe ungatimhura pamusoro pezvipamhidzirwa izvi zvinobatiswa nesu;
\v 21 tichirangarira zvakanaka kwete pamberi paIshe chete asi pamberi pevanhuwo.
\v 22 Uye takatumawo navo hama yedu, yatakawana yakashingaira pazvinhu zvizhinji, asi zvino anonyanya kushingaira nekuda kwekuvimba kukuru mamuri.
\v 23 Kana zvaTito umwe wangu nemushandi pamwe neni kwamuri; kana hama dzedu, nhume dzekereke, \add vari\add* kukudzwa kwaKristu.
\v 24 Naizvozvo ratidzai kwavari uchapupu hwerudo rwenyu nehwekuzvikudza kwedu pamusoro penyu, nepamberi pemakereke.

\c 8
\s Zvipo zvakaunganidzirwa varombo
\p
\v 1 Zvino tinokuzivisai, hama, nyasha dzaMwari dzakapiwa pakereke dzeMakedhonia;
\v 2 kuti pakati pokuidzwa kukuru kokutambudzika, kukuru komufaro wavo, pamwe chete nourombo hwavo ukuru, zvakawanza fuma yokupanana kwavo.
\v 3 Nokuti vakanga vakasununguka pavanokwanisa napo, ndinopupura, kunyange kupfuura pavakakwanisa napo;
\v 4 vakakumbira nokunyengetedza kukuru kwatiri kuti tigamuchire chipo pakushumira vatsvene;
\v 5 kwete sezvatakatarisira, asi ivo vakatanga kuzvipa kunaShe, nokwatiri, nokuda kwaMwari.
\v 6 Zvokuti takakumbira Tito, kuti sezvaakanga atanga, apedzisevo kwamuri iri renyasha.
\v 7 Zvino sezvamakawanza pazvose kutenda, neshoko, neruzivo, nekukushingaira kose, nerudo rwenyu kwatiri, \add tarirai\add* kuti muwanze nebasa iri renyashavo.
\v 8 Handitauri sokuraira, asi nokushingaira kwavamwe uye rudo rwenyu ndichirwuidza uchokwadi.
\v 9 Nokuti munoziva nyasha dzaShe wedu Jesu Kristu, kuti kunyange akanga akafuma, asi nokuda kwenyu wakava murombo, kuti imwi kubudikidza nourombo hwake muve vafumi.
\v 10 Pachinhu ichi ndinokupai maonero angu; nokuti izvi zvichakubatsirai, nokuti ndimwi makatanga, kwete kuita chete, asi muchidawo gore rakapera.
\v 11 Asi zvino pedzisai kuitavo; kuti sezvamakanga munomoyo unoda, saizvozvo \add kuripo\add* kupedzisa pane zvamunazvo.
\v 12 Nokuti kana chishiwo chiripo \add chipo\add* chinogamuchirika zvichiinda nokuwana komunhu, zvisingaindi nokushaiwa komunhu.
\v 13 Nokuti hakusi kuti vamwe varerukirwe, imwi muremerwe; asi kuti muenzane; panguva ino kupamhidzira kwenyu kuve semashayiro avo
\v 14 kuti kuwanza kwavo kuve semashayiro enyuvo; kuti kuve nokuenzana;
\v 15 sezvazvakanyorwa \add zvichinzi\add*: Waka\add unganidza\add* zvizhinji, haana kusarirwa nechinhu; naiye waka\add unganidza\add* zvishoma, haana kushaiwa.
\v 16 Asi kuvonga \add kuve\add* kunaMwari, wakaisa mumoyo maTito kushingaira nomoyo wose kwakadaro kwamuri.
\v 17 Nokuti zvirokwazvo wakagamuchira kurudziro yedu, asi zvaakanga achishingaira zvikuru, wakapfuura kwamuri, nokuda kwake hake.
\v 18 Zvino takatuma pamwe chete naye hama iya, rumbidzo yake muevhangeri iri pakereke dzose;
\v 19 zvisati zviri \add izvozvo\add* bedzi, asi iye wakasarudzwawo nekereke kuti atiperekedze pabasa rake renyasha, rinoitwa nesu, kuti iye Ishe akudzwe; uye kuda komoyo wedu \add kuratidzwe\add*;
\v 20 tichizvichenjerera izvi, kuti kurege kuva nomunhu ungatipomera mhosva pamusoro pezvakawanda izvi, zvinobatwa nesu.
\v 21 Tisingatarisiri zvakanaka pamberi paShe chete, asi pamberi pavanhuvo.
\v 22 Uye takatumavo navo hama yedu, yatakaidza nguva zhinji tikavona kuti unoshingaira pazvinhu zvizhinji; asi zvino unonyanya kushingaira nokuda kokuvimba kukuru kwamuri.
\v 23 Kana ari Tito, ndiye shamwari yangu, nomubatsiri wangu kwamuri, kana dziri hama dzedu, ndivo vaapositori vekereke uye kukudzwa kwaKristu.
\v 24 Naizvozvo muvaratidze napamberi pekereke chiratidzo chorudo rwenyu nechokurumbidza kwedu pamusoro penyu.

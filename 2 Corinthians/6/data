\c 6
\s Kusazvifunga kwaPauro pakuparidza kwake
\p
\v 1 Zvino zvatinobatawo pamwe, tinokumbira zvikuruwo kuti musagamuchira nyasha dzaMwari pasina.
\v 2 Nekuti unoti: Nenguva yakafanira ndakakunzwa, uye nepazuva reruponeso ndakakubatsira; tarirai, zvino nguva yakafanira; tarirai ikozvino zuva rekuponeswa.
\v 3 Hatigumbusi nechinhu, kuti kushumira kurege kumhurwa;
\v 4 asi pazvose tinozviratidza savashumiri vaMwari, pakutsungirira kukuru, pamanikidzo, pakushaiwa, pakumanikidzwa,
\v 5 pakurohwa, pakusungwa, pamabongozozo, pamabasa, pakusavata, pakutsanya,
\v 6 pautsvene, paruzivo, pamoyo murefu, paunyoro, paMweya Mutsvene, parudo rusinganyepedzeri;
\v 7 pashoko rechokwadi, pasimba raMwari, pazvombo zvekururama, kurudyi nekuruboshwe,
\v 8 nekukudzwa nekuzvidzwa, neguhu rakaipa neguhu rakanaka; sevanyepedzeri, asi \add tiri\add* vechokwadi;
\v 9 sevasingazikamwi, asi tichizikamwa zvikuru; sevanofa, asi tarirai, tiri vapenyu; sevanorohwa, asi tisingaurawi;
\v 10 sevanoshungurudzwa, asi tichigara tichifara; sevarombo, asi tichifumisa vazhinji; savasine chinhu, asi tine zvose.
\s Vatsvene ngavaparadzane nezvakaipa zvose
\p
\v 11 Imwi veKorinde, muromo wedu wakashama kwamuri, moyo wedu wakuriswa.
\v 12 Hamumanikidzwi matiri, asi munomanikidzwa mumoyo menyu.
\v 13 Zvino pakutsiva kwakadaro, ndinotaura sekune vana \add vangu\add*, imwiwo mukuriswe.
\v 14 Musasungwa zvisina kufanira pajoko pamwe nevasingatendi; nekuti kururama kungava nekudyidzana kwei nekusarurama? Chiedza chingabatana sei nerima?
\v 15 Kristu unokunzwana kwei naBeriari? Unotenda ungava nemugove wei neusingatendi?
\v 16 Tembere yaMwari ine chitenderano cheiko nezvifananidzo? Nekuti imwi muri tembere yaMwari mupenyu; Mwari sezvaakareva \add achiti\add*: Ndichagara mavari, nokufamba \add mavari\add*; ndichava Mwari wavo, uye ivo vachava vanhu vangu.
\v 17 Naizvozvo budai pakati pavo, muraurwe, ndizvo zvinotaura Ishe, uye musabata chine tsvina; zvino ini ndichakugamuchirai,
\v 18 Uye ndichava Baba kwamuri, nemwi muchava vanakomana navanasikana vangu, ndizvo zvinotaura Ishe unesimba rose.

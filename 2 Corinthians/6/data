\c 6
\s Kusazvifunga kwaPauro pakuparidza kwake
\p
\v 1 Zvino zvatinobatawo pamwechete, tinokumbira zvikuruwo kuti murege kugamuchira nyasha dzaMwari pasina.
\v 2 Nokuti unoti: Nenguva yakafanira ndakakunzwa, uye napazuva roruponeso ndakakubatsira; tarirai, zvino nguva yakafanira; tarirai zvino zuva rokuponeswa.
\v 3 Hatigumbusi nechinhu, kuti kushumira kurege kumhurwa;
\v 4 asi pazvose tinozviratidza savashumiri vaMwari, pakutsungirira kukuru, pakutambudzika, pakushaiwa, pakumanikidzwa,
\v 5 pakurohwa, pakusungwa, pamabongozozo, pamabasa, pakusavata, pakutsanya,
\v 6 pautsvene, paruzivo, pamoyo murefu, paunyoro, paMweya Mutsvene, parudo rusinganyepedzeri;
\v 7 pashoko rechokwadi, pasimba raMwari, nezvombo zvokururama, kurudyi nokuruboshwe,
\v 8 nokukudzwa nokuzvidzwa, neguhu rakaipa neguhu rakanaka; savanyepedzeri, asi \add tiri\add* vechokwadi;
\v 9 savasingazikamwi, asi tichizikamwa zvikuru; savanofa, asi tarirai, tiri vapenyu; savanorohwa, asi tisingaurawi;
\v 10 savanoshungurudzwa, asi tichigara tichifara; savarombo, asi tichifumisa vazhinji; savasine chinhu, asi tine zvose.
\s Vatsvene ngavaparadzane nezvakaipa zvose
\p
\v 11 Haiwa imwi vaKorinde, muromo wedu wakashama kwamuri, moyo wedu wakuriswa.
\v 12 Hamumanikidzwi matiri, asi munomanikidzwa mumoyo menyu.
\v 13 Zvino mundidzosere saizvozvo, ndinotaura sokunavana \add vangu\add*, imwiwo mukuriswe.
\v 14 Musasungwa zvisina kufanira pajoko pamwe chete navasingatendi; nokuti kururama kungava nokudyidzana kweiko nokusarurama? Chiedza chingabatana seiko nerima?
\v 15 Kristu unokunzwana kweiko naBeriari? Unotenda ungava nomugove weiko nousingatendi?
\v 16 Tembere yaMwari ine chitenderano cheiko nezvifananidzo? Nokuti imwi muri tembere yaMwari mupenyu; Mwari sezvaakareva \add achiti\add*: Ndichagara mavari, nokufamba \add mavari\add*; ndichava Mwari wavo, uye ivo vachava vanhu vangu.
\v 17 Naizvozvo budai pakati pavo, muraurwe, ndizvo zvinotaura Ishe, uye musabata chine tsvina; zvino ini ndichakugamuchirai,
\v 18 Uye ndichava Baba kwamuri, nemwi muchava vanakomana navanasikana vangu, ndizvo zvinotaura Ishe unesimba rose.

\c 6
\s Kusazvifunga kwaPauro pakuparidza kwake
\p
\v 1 Zvino tinobata pamwe \add naye\add*, nesu tinokumbira zvikuru kuti musagamuchira nyasha dzaMwari pasina;
\v 2 nekuti unoti: Nenguva yakafanira ndakakunzwa, uye nepazuva reruponeso ndakakubatsira; tarira, ikozvino inguva yakafanira; tarira ikozvino izuva rekuponeswa.
\v 3 Hatigumbusi kana pachinhu, kuti shumiro irege kumhurwa;
\v 4 asi pazvose tinozviratidza sevashumiri vaMwari, pakutsungirira kuzhinji, pamatambudziko, pakuomerwa, pakudzvinyirirwa,
\v 5 pakurohwa, pakusungwa, pamabongozozo, pamabasa anorema, pakusavata, pakutsanya,
\v 6 pakuchena, paruzivo, pamoyo murefu, paunyoro, paMweya Mutsvene, parudo rusinganyepedzeri,
\v 7 pashoko rechokwadi, pasimba raMwari, pazvombo zvekururama, kurudyi nekuruboshwe,
\v 8 nekukudzwa uye kuzvidzwa, nekureverwa zvakaipa uye zvakanaka; sevanyepedzeri, \add tiri\add* vechokwadiwo;
\v 9 sevasingazikanwi, tichizikanwawo zvikuru; sevanofa, tarirawo, tinorarama; sevanorohwa, tisingaurawiwo;
\v 10 sevakasuruvadzwa, asi tichifara nguva dzose; sevarombo, asi tichifumisa vazhinji; savasina chinhu, asi tine zvose.
\s Vatsvene ngavaparadzane nezvakaipa zvose
\p
\v 11 VeKorinde, muromo wedu wakashamira imwi, moyo wedu wakuriswa.
\v 12 Hamudzvinyidzirwi matiri, asi munodzvinyidzirwa mumoyo menyu.
\v 13 Zvino pakutsiva kwakadaro, (ndinotaura sekune vana \add vangu)\add*, imwiwo kuriswai.
\v 14 Musasungwa zvisina kufanira pajoko pamwe nevasingatendi; nekuti kururama kungava nekudyidzana kwei nekusarurama? Chiedza chingadyidzana sei nerima?
\v 15 Kristu une kunzwana kwei naBeriari? Unotenda ungava nemugove wei neusingatendi?
\v 16 Netembere yaMwari ine kutenderana kupi nezvifananidzo? Nekuti imwi muri tembere yaMwari mupenyu, Mwari sezvaakareva kuti: Ndichagara mavari, nekufamba pakati \add pavo\add*; ndichava Mwari wavo, uye ivo vachava vanhu vangu.
\v 17 Naizvozvo budai pakati pavo mutsaurwe, unoreva Ishe, uye musabata chakasviba; iniwo ndichakugamuchirai,
\v 18 Uye ndichava Baba kwamuri, nemwi muchava vanakomana nevanasikana kwandiri, unoreva Ishe Wemasimbaose.

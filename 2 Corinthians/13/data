\c 13
\nb
\v 1 Nenguva iyi yechitatu, ndinouya kwamuri. Mumiromo yezvapupu zviviri kana zvitatu mashoko ose achasimbiswa.
\v 2 Ndakambokuudzai, zvino ndokuudzai sendakanga ndiripo, rwechipiri, zvino ndisipo, ndinovanyorera avo vakatadza navamwe vose kuti kana ndauya ikozvino handingavaregererizve.
\v 3 Sezvo muchitsvaka uchapupu hwaKristu, unotaura mandiri, iye usingashaiwi simba kwamuri, asi unesimba mamuri.
\v 4 Nokuti kunyange akaroverwa nokushaiwa simba, asi unorarama nesimba raMwari nesuvo hatina simba maari asi tichararama pamwe chete naye nesimba raMwari kwamuri.
\v 5 Zviongororei kana muri pakutenda; muzvinzverei mumene, Hamuzivi here imwi mumene kuti Jesu Kristu uri mukati menyu? Kunze kokuti zvirokwazvo muri vakarashwa.
\v 6 Asi ndinovimba kuti muchaziva henyu kuti hatisi vakarashwa.
\v 7 Zvino ndinonyengetera kunaMwari kuti musaita chinhu chakaipa; kwete kuti isu tiratidzike setakatendeka, asi kuti imwi muite zvakarurama, kunyange isu takaita savakarashwa.
\v 8 Nokuti hatigoni kuita chinhu chinopesana nechokwadi, asi chinobatsira chokwadi.
\v 9 Nokuti tinofara kana isu tichishaiwa simba, imwi muchiva nesimba; ndizvo zvatinokumbiravo, kuti mukwaniswe.
\v 10 Saka ndinonyora izvi ndisipo, kuti kana ndavapo, ndirege kuita nehasha, sezvandakapiwa naShe simba rokusimbisa, risati riri rokuputsa.
\s Mashoko okupedzisira
\p
\v 11 Pakupedzisira, hama dzangu, farai, mukwaniswe, munyaradzwe, ivai nomoyo mumwe, garai norugare;
\p Mwari worudo norugare uchava nemi.
\v 12 Kwazisanai nokusveta kutsvene.
\v 13 Vatsvene vose vanokukwazisai.
\v 14 Nyasha dzaShe Jesu Kristu, norudo rwaMwari, nokuyanana koMweya Mutsvene, ngazvive nemwi mose. Ameni.

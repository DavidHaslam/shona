\c 13
\s Yambiro yaPauro
\p
\v 1 Nenguva iyi yechitatu ndinouya kwamuri; Mumiromo yezvapupu zviviri kana zvitatu shoko roga roga richasimbiswa.
\v 2 Ndakambokuudzai, ndinogara ndakuudzaizve, sendakanga ndiripo rwechipiri, ikozvino ndisipo, ndinovanyorera avo vakatadza, nokunavamwe vose kuti kana ndikauyazve, handinga\add va\add*regererizve.
\v 3 Sezvo muchitsvaka uchapupu hwaKristu unotaura mandiri, iye usingashaiwi simba kwamuri, asi unesimba mamuri.
\v 4 Nekuti kunyange akarovererwa pamuchinjikwa noutera, asi unorarama nesimba raMwari nekuti isuwo hatina simba maari asi tichararama pamwe naye nesimba raMwari kwamuri.
\v 5 Zviongororei kana muri parutendo; zvinzverei mumene, Hamuzivi here imwi mumene kuti Jesu Kristu uri mamuri sei? Kunze kwekuti zvirokwazvo muri vakarashwa.
\v 6 Asi ndinovimba kuti muchaziva kuti hatisi vakarashwa.
\v 7 Zvino ndinonyengetera kuna Mwari kuti musaita chakaipa; kwete kuti isu tiratidzike setakatendeka, asi kuti imwi muite zvakarurama, kunyange isu takaita savakarashwa.
\v 8 Nekuti hatigoni kuita chinhu chinopesana nechokwadi, asi chechokwadi.
\v 9 Nekuti tinofara kana isu tichishaiwa simba asi imwi mune simba; ndizvo zvatinonyengetererawo, kuzadziswa kwenyu.
\v 10 Saka ndinonyora zvinhu izvi ndisipo, zvimwe kana ndiripo ndingashandisa hasha, sesimba randakapiwa naIshe rekusimbisa, kwete rekuputsa.
\s Mashoko okupedzisira
\p
\v 11 Pakupedzisira, hama, farai, muzadziswe, munyaradzwe, muve vemoyo mumwe, garai murugare; uye Mwari worudo norugare uchava nemwi.
\v 12 Kwazisanai nokutsvoda kutsvene.
\v 13 Vatsvene vose vanokukwazisai.
\v 14 Nyasha dzaIshe Jesu Kristu, norudo rwaMwari, nokudyidzana koMweya Mutsvene, \add nga\add*zvive nemwi mose. Ameni.

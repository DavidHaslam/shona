\c 13
\s Yambiro yaPauro
\p
\v 1 Nenguva iyi yechitatu ndinouya kwamuri; Mumiromo yezvapupu zviviri kana zvitatu shoko roga roga richasimbiswa.
\v 2 Ndakambokuudzai, ndinogara ndakuudzaizve, sendakanga ndiripo rwechipiri, ikozvino ndisipo, ndinovanyorera avo vakatadza nokunavamwe vose kuti kana ndikauyazve, handinga\add va\add*regererizve.
\v 3 Sezvo muchitsvaka uchapupu hwaKristu, unotaura mandiri, iye usingashaiwi simba kwamuri, asi unesimba mamuri.
\v 4 Nokuti kunyange akaroverwa noutera, asi unorarama nesimba raMwari nesuvo hatina simba maari asi tichararama pamwe chete naye nesimba raMwari kwamuri.
\v 5 Zviongororei kana muri pakutenda; zvinzverei mumene, Hamuzivi here imwi mumene kuti Jesu Kristu uri mamuri? Kunze kokuti zvirokwazvo muri vakarashwa.
\v 6 Asi ndinovimba kuti muchaziva kuti hatisi vakarashwa.
\v 7 Zvino ndinonyengetera kunaMwari kuti musaita chakaipa; kwete kuti isu tiratidzike setakatendeka, asi kuti imwi muite zvakarurama, kunyange isu takaita savakarashwa.
\v 8 Nokuti hatigoni kuita chinhu chinopesana nechokwadi, asi chechokwadi.
\v 9 Nokuti tinofara kana isu tichishaiwa simba, imwi munesimba; ndizvo zvatinonyengetereravo, kuzadziswa kwenyu.
\v 10 Saka ndinonyora zvinhu izvi ndisipo, zvimwe kana ndiripo ndingashandisa hasha, sesimba randakapiwa naShe rokusimbisa, kwete rokuputsa.
\s Mashoko okupedzisira
\p
\v 11 Pakupedzisira, hama, farai, muzadziswe, munyaradzwe, muve vemoyo mumwe, garai murugare; Mwari worudo norugare uchava nemwi.
\v 12 Kwazisanai nokusveta kutsvene.
\v 13 Vatsvene vose vanokukwazisai.
\v 14 Nyasha dzaShe Jesu Kristu, norudo rwaMwari, nokudyidzana koMweya Mutsvene, \add nga\add*zvive nemwi mose. Ameni.

\c 11
\s Vaapositori venhema
\p
\v 1 Dai muchindiitira moyo murefu zvishoma paupenzi \add hwangu\add*; asi nemwi munondiitira moyo murefu.
\v 2 Nokuti ndinegodo pamusoro penyu negodo raMwari; nokuti ndakakuwanisai nomurume mumwe, kuti ndikukumikidzei semhandara yakachena kuna Mwari.
\v 3 Asi ndinotya kuti zvimwe neimwe nzira senyoka yakanyengera Eva namano ayo, saizvozvo ndangariro dzenyu dzingasvibiswa, dzitsauke pakururama kuri kunaKristu.
\v 4 Nokuti kana uyo unosvika achiparidza mumwe Jesu, watisina kumboparidza isu, kana \add zvimwe\add* muchigamuchira mumwe mweya, wamusina kumbogamuchira kana imwe evhangeri, yamusina kumbogamuchira, zvino mo\add mu\add*itira moyo murefu kwazvo.
\v 5 Nokuti ndinoona ndisingasariri kuvaapositori vose vanopfuura vamwe vose.
\v 6 Zvino kunyange ndisina kudzidza pakutaura, asi kwete paruzivo; asi pazvinhu zvose takaratidzwa izvozvo kwamuri pazvinhu zvose.
\v 7 Ndakatadza here pakuzvininipisa kuti imwi mukudzwe, nokuti ndakakuparidzirai evhangeri yaMwari ndisingapiwi mubairo?
\v 8 Ndakapamba dzimwe kereke, ndichireva mubairo kuti ndikushumirei imwi.
\v 9 Uye, pandakanga ndiri kwamuri ndichishaiwa, handina kuremedza munhu; nokuti zvandaishaiwa, hama dzaibva Makedhonia dzakandipa; uye pazvose ndakachenjera kuti ndirege kuva mutoro kwamuri, uye ndicharamba ndichichenjera.
\v 10 sezvo chokwadi chaKristu chiri mandiri, hakuna munhu ungandikonesa kuzvikudza kumatunhu eAkaya.
\v 11 Nemhaka yeiko? Nokuti handikudiyi here? Mwari unoziva.
\v 12 Asi chandinoita, icho ndichaita, kuti ndigure mukana kune vanoshuva mukana; kuti mune izvo zvavanozvirumbidza nazvo vawanikwe vakaita sesu nazvo.
\v 13 Nokuti vakadaro vaapositori venhema, vashumiri vanonyengera, vanozvishandura vachizviita vaapositori vaKristu.
\v 14 Naizvozvo hazvishamisi; nokuti kunyange naSatani unozvishandura, achizviita mutumwa wechiedza.
\v 15 Naizvozvo hachizi chinhu chikuru, kana vashumiri vakevo vachizvishandura, savashumiri vokururama; kuguma kwavo kuchava semabasa avo.
\s Kutambudzika kwaPauro pamusoro peevhangeri
\p
\v 16 Ndinopamhidzazve, ndichiti: Munhu ngaarege kufunga kuti ndiri benzi; kana zvakadaro, ndigamuchirei sebenzi, kuti ndizvirumbidze hangu zvishomavo.
\v 17 Izvi zvandinotaura, handizvitauri maererano naShe, asi sapaupenzi, pakuzvitenda uku kwatino zvirumbidza nako.
\v 18 Vazhinji zvava nozvirumbidza panyama, nenivo ndichazvirumbidza.
\v 19 Nokuti munoitira mapenzi moyo murefu nomufaro, imwi muri vakachenjera;
\v 20 nokuti munoita nomoyo murefu kana munhu achikuitai varanda, kana achikuparadzai,, kana achikutapai, kana achizvikudza, kana achikurovai kumeso.
\v 21 Ndinoreva ndichizvishovora, ndichiti takanga tisinesimba kudaro. Zvino kana kunomunhu unotsunga, (ndinotaura sebenzi), neni ndinotsungavo.
\v 22 Ivo vaHebheru here? Nenivo. Ivo vaIsraeri here? Nenivo. Ivo vana vaAbhurahamu here? nenivo.
\v 23 Ivo vashumiri vaKristu here? (Ndinotaura somunhu unopenga), zvikuru ini; pamabasa ndinovapfuura, pakusungwa patirongo ndinovapfuura, pakurohwa zvikuru-kuru, parufu kazhinji.
\v 24 Ndakarohwa navaJudha kashanu, shamhu dzinamakumi matatu nepfumbamwe.
\v 25 Katatu ndakarohwa netsvimbo, kamwe ndakatakwa namabwe, katatu ndakaputsikirwa nechikepe usiku hwumwe namasikati ndakanga ndiri mugungwa;
\v 26 panzendo kazhinji, panjodzi dzenzizi, panjodzi dzamakororo, panjodzi dzovorudzi rwangu, panjodzi dzavahedheni, panjodzi muguta, panjodzi murenje, panjodzi mugungwa, panjodzi pakati pehama dzenhema;
\v 27 pakubata napakutambura, pakuvata kazhinji takarindira, panzara nenyota, pakutsanya kazhinji, pachando napakushaiwa zvokufuka.
\v 28 kunze kwaizvozvi, ndinoremedzwa zuva rimwe nerimwe nokurangarira kereke dzose.
\v 29 Ndianiko usine simba, neni ndikasava nesimba? Ndianiko unogumburwa, neni ndikasatsva?
\v 30 Kana ndikafanira kuzvirumbidza, ndichazvirumbidza nezvinhu zvoutera hwangu.
\v 31 Mwari, Baba vaShe wedu Jesu Kristu, unokudzwa nokusingaperi, unoziva kuti handirevi nhema.
\v 32 PaDhamasko mubati pasi pamambo Areta wakarinda guta raveDhamasko, achitsvaka kundibata;
\v 33 ndikaburuswa ndiri mudengu napawindi parusvingo, ndikatiza pamavoko ake.

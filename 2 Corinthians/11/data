\c 11
\s Vaapositori venhema
\p
\v 1 Dai muchindiitira moyo murefu zvishoma paupenzi \add hwangu\add*; asi nemwi zvirokwazvo munondiitirawo moyo murefu.
\v 2 Nokuti ndinegodo pamusoro penyu negodo raMwari; nokuti ndakakuwanisai kumurume mumwe, kuti ndiku\add ku\add*mikidze\add i\add* semhandara yakachena kuna Mwari.
\v 3 Asi ndinotya kuti zvimwe neimwe nzira nyoka sezvayakanyengera Eva namano ayo, saizvozvo ndangariro dzenyu dzingasvibiswa, dzitsauke pakururama kuri munaKristu.
\v 4 Nokuti kana uyo unosvika achiparidza mumwe Jesu watisina kumboparidza isu, kana \add zvimwe\add* muchigamuchira mumwe mweya wamusina kumbogamuchira kana imwe evhangeri yamusina kumbogamuchira, zvino mo\add mu\add*itira moyo murefu kwazvo.
\v 5 Nokuti ndinoona ndisingasariri kuvaapositori vakurusa.
\v 6 Zvino kunyange ndisina kudzidza pakutaura, asi kwete paruzivo; asi takaratidzwa zvirokwazvo kwamuri muzvinhu zvose.
\v 7 Ndakatadza here pakuzvininipisa kuti imwi mukudzwe, nokuti ndakaparidza kwamuri evhangeri yaMwari ndisingapiwi mubairo?
\v 8 Ndakapamba dzimwe kereke, ndichireva mubairo kuti ndikuyamurei imwi.
\v 9 Uye pandakanga ndiripo nemwi ndichishaiwa, handina kuremedza munhu; nokuti zvandaishaiwa, hama dzaibva Makedhonia dzakapa; uye pazvose ndakachenjera kuti ndirege kuva mutoro kwamuri, uye ndicharamba ndichichenjera.
\v 10 sezvo chokwadi chaKristu chiri mandiri, hakuna munhu ungandikonesa kuzvikudza kumatunhu eAkaya.
\v 11 Nemhaka yeiko? Nokuti handikudiyi here? Mwari unoziva.
\v 12 Asi chandinoita, icho ndichaita, kuti ndigure mukana kune vanoshuva mukana; kuti mune izvo zvavanozvirumbidza nazvo vawanikwe vakaita sesu.
\v 13 Nokuti vakadaro vaapositori venhema, vashumiri vanonyengera, vanozvishandura vachizviita vaapositori vaKristu.
\v 14 Naizvozvo hazvishamisi; nokuti kunyange naSatani unozvishandura, achizviita mutumwa wechiedza.
\v 15 Naizvozvo hachizi chinhu chikuru, kana vashumiri vakevo vachizvishandura, savashumiri vokururama; kuguma kwavo kuchava semabasa avo.
\s Kutambudzika kwaPauro pamusoro peevhangeri
\p
\v 16 Ndinopamhidzazve, ndichiti: Munhu ngaarege kufunga kuti ndiri benzi; kana zvakadaro, ndigamuchirei sebenzi, kuti ndizvirumbidze hangu zvishomavo.
\v 17 Izvi zvandinotaura, handizvitauri maererano naShe, asi sapaupenzi, pakuzvivimba uku kokuzvikudza.
\v 18 Vazhinji zvavanozvikudza panyama, nenivo ndichazvikudza.
\v 19 Nokuti munoitira mapenzi moyo murefu nomufaro, imwi muri vakachenjera;
\v 20 nokuti munoita nomoyo murefu kana munhu achikuisai pasi pouranda, kana ani nani achi\add ku\add*paradza\add i\add*, kana ani nani achi\add ku\add*tapa\add i\add*, kana ani nani achizvikudza, kana ani nani achikurovai kumeso.
\v 21 Ndinoreva maererano nekushoora, sezvinenge takanga tine utera. Zvino kana kunomunhu unechivindi, (ndinotaura paupenzi), neni ndinechivindivo.
\v 22 Ivo vaHebheru here? Nenivo. VaIsraeri here? Nenivo. Vana vaAbhurahamu here? nenivo.
\v 23 Vashumiri vaKristu here? (Ndinotaura somupengo), zvikuru pamabasa ndinowedzera, pamavanga kupfuura chipimo, pakusungwa mumajere kazhinji, parufu kazhinji.
\v 24 KuvaJudha ndakagamuchira kashanu, \add shamhu\add* dzine makumi mana kusiya imwe.
\v 25 Katatu ndakarohwa netsvimbo, kamwe ndakatakwa namabwe, katatu ndakaputsikirwa nechikepe usiku hwumwe namasikati ndakanga ndiri makadzika megungwa;
\v 26 panzendo kazhinji, panjodzi dzenzizi, panjodzi dzamakororo, panjodzi dzovorudzi rwangu, panjodzi dzavahedheni, panjodzi muguta, panjodzi murenje, panjodzi mugungwa, panjodzi pakati pehama dzenhema;
\v 27 pakushingaira napakutambura, pakusavata kazhinji takarindira, panzara nenyota, pakutsanya kazhinji, pachando napakushama.
\v 28 kunze kwezvinhu izvozvi zvapanze, ndinoremedzwa zuva rimwe nerimwe nokurangarira kereke dzose.
\v 29 Ndianiko usine simba, neni ndikasava nesimba? Ndianiko unogumburwa, neni ndikasatsva?
\v 30 Kana zvakafanira kuzvirumbidza, ndichazvirumbidza nezvinhu zvoutera hwangu.
\v 31 Mwari Baba vaShe wedu Jesu Kristu, unorumbidzwa nokusingaperi, unoziva kuti handirevi nhema.
\v 32 PaDhamasko muchinda washe Areta wakarinda guta raveDhamasko, achitsvaka kundibata;
\v 33 uye ndakaburuswa napawindo ndiri mudengu pamudhuri, ndikatiza pamavoko ake.

\c 6
\s Kufa kuzvivi ndihwo upenyu kuna Mwari
\p
\v 1 Zvino tichatiyi? Ticharambira muchivi kuti nyasha dziwande here?
\v 2 Ngazvisadaro! Isu takafa kuchivi, ticharamba tichirarama sei machirizve?
\v 3 Hamuzivi here kuti isu tose takabhabhatidzwa muna Kristu Jesu, takabhabhatidzwa murufu rwake?
\v 4 Naizvozvo takavigwa pamwe naye murufu parubhabhatidzo; kuti sezvo Kristu akamutswa kuvakafa nekubwinya kwaBaba, saizvozvo nesuwo tifambe pautsva hweupenyu.
\v 5 Nekuti kana takasimwa pamwe pakufanana kwerufu rwake, tichadarowo pakumuka \add kwake\add*;
\v 6 tichiziva izvi, kuti munhu wedu wekare wakarovererwa pamwe \add naye\add*, kuti muviri wechivi uparadzwe, kuti tisachiva tinoshumira chivi;
\v 7 nekuti uyo wakafa wakasunungurwa pachivi.
\v 8 Zvino kana takafa naKristu, tinotenda kuti tichararamawo naye;
\v 9 tichiziva kuti Kristu amutswa kuvakafa haafizve; rufu haruchina simba pamusoro pake.
\v 10 Nekuti pakuti wakafa, wakafa kamwe kuchivi; zvino pakuti mupenyu, mupenyu kuna Mwari.
\v 11 Saizvozvo nemwi zviverengei semakafa zvirokwazvo kuchivi, asi vapenyu kuna Mwari naKristu Jesu Ishe wedu.
\v 12 Naizvozvo chivi ngachirege kutonga mumuviri wenyu unofa, kuti muuteerere kuchiva kwawo;
\v 13 kana kupa mitezo yenyu \add ive\add* midziyo yekusarurama kuchivi; asi muzvipe imwi kuna Mwari sevapenyu kuvakafa, nemitezo yenyu \add ive\add* midziyo yekururama kuna Mwari.
\v 14 Nekuti chivi hachichazotongi pamusoro penyu; nekuti hamusi pasi pemurairo, asi pasi penyasha.
\v 15 Ko zvino? Tichatadza here, nekuti hatisi pasi pemurairo, asi pasi penyasha? Ngazvisadaro!
\v 16 Hamuzivi here kuti uyo wamunozvipa kwaari \add muve\add* varanda veku\add mu\add*teerera, muri varanda vaiye wamunoteerera; kana vechivi chinoisa kurufu, kana vekuteerera kunoisa kukururama?
\v 17 Asi Mwari ngaavongwe, kuti imwi maiva varanda vechivi, asi mava kuteerera kubva pamoyo mufananidzo wedzidziso yamakakumikidzwa kwairi;
\v 18 uye masunungurwa kubva pachivi, makaitwa varanda vekururama.
\v 19 Ndinotaura nenzira yevanhu nekuda kweutera hwenyama yenyu; nekuti sezvamakapa mitezo yenyu \add kuva\add* varanda kutsvina neuipi \add zvinoisa\add* kune zvakaipa, saizvozvo ikozvino ipai mitezo yenyu ive varanda vekururama \add kunoisa\add* kuutsvene.
\v 20 Nekuti pamaiva varanda vechivi, makange makasununguka pakururama.
\v 21 Zvino maiva nechibereko chei pazvinhu izvo zvamava kunyadziswa nazvo zvino? Nekuti mugumo wezvinhu izvo rufu.
\v 22 Asi ikozvino zvamakasunungurwa pachivi, mukaitwa varanda kuna Mwari, mune chibereko chenyu \add chinoisa\add* kuutsvene, uye mugumo \add wazvo\add* upenyu hwusingaperi.
\v 23 Nekuti mubairo wechivi rufu, asi chipo chenyasha chaMwari upenyu hwusingaperi naKristu Jesu Ishe wedu.

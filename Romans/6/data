\c 6
\s Kufa kuzvivi ndihwo upenyu kunaMwari
\p
\v 1 Zvino tichatiyi? Ticharambira muchivi here kuti nyasha dziwande?
\v 2 Ngazvisadaro! Isu takafa kuchivi, ticharamba tigere seiko mukati macho?
\v 3 Ko hamuzivi here kuti isu tose takabhabhatidzwa muna Kristu Jesu, takabhabhatidzwa murufu rwake?
\v 4 Naizvozvo takavigwa pamwechete naye murufu pakubhabhatidzwa; kuti saiye Kristu akamutswa kuvakafa nokubwinya kwaBaba, saizvozvo nesuwo tifambe pautsva hweupenyu.
\v 5 Nokuti kana takasimwa pamwechete pakufanana korufu rwake, tichadarowo pakumuka;
\v 6 tichiziva izvi, kuti munhu wedu wekare wakarovererwa pamuchinjikwa pamwechete \add naye\add*, kuti muviri wechivi uparadzwe kuti tichirega kuzoshumirazve chivi;
\v 7 nokuti uyo wakafa wasunungurwa pachivi.
\v 8 Zvino kana takafa pamwe naKristu, tinotenda kuti tichararamawo pamwe naye;
\v 9 tichiziva kuti Kristu amutswa kuvakafa haachazofizve; rufu haruchazovi nesimba pamusoro pake.
\v 10 Nokuti panaizvozvo wakafa, wakafa kamwe kuchivi; zvino pakuti mupenyu, mupenyu kunaMwari.
\v 11 Saizvozvo nemwiwo muzviverenge semakafa zvirokwazvo kuchivi, asi vapenyu kuna Mwari kubudikidza naKristu Jesu Ishe wedu.
\v 12 Naizvozvo chivi ngachirege kutonga mumuviri wenyu unofa, kuti muteerere kuchiva kwawo;
\v 13 kana kupa mitezo yenyu \add ive\add* midziyo yokusarurama kuchivi; asi muzvipei imwi kunaMwari, savapenyu kuvakafa, nemitezo yenyu \add ive\add* midziyo yokururama kunaMwari.
\v 14 Nokuti chivi hachitongi pamusoro penyu; nokuti hamusi pasi pomurairo, asi pasi penyasha.
\v 15 Zvino tichatiyi? Tichatadza here, nokuti hatisi pasi pomurairo, asi pasi penyasha? Ngazvisadaro!
\v 16 Hamuzivi here kuti uyo wamunozvipa kwaari \add muve\add* varanda voku\add mu\add*teerera, muri varanda vaiye wamunoteerera; kana vechivi chinoisa kurufu, kana vokuteerera kunoisa kukururama?
\v 17 Asi Mwari ngaavongwe, kuti imwi maimbova varanda vechivi, asi mukazoteerera kubva pamoyo rudzi urwu rwedzidziso yakakumikidzwa kwamuri,
\v 18 uye masunungurwa kubva pachivi, makava varanda vokururama.
\v 19 Ndinotaura somutauriro wavanhu, nokuda kweutera hwenyama yenyu; nokuti sezvamakapa mitezo yenyu \add kuva\add* varanda kutsvina, nekukudarika \add zvinoisa\add* kune zvisakarurama, saizvozvo zvino ipai mitezo yenyu kukururama \add kunoisa\add* kuutsvene.
\v 20 Nokuti pamaiva varanda vechivi, makanga makasununguka pakururama.
\v 21 Zvino maiva nezvibereko zveiko pazvinhu izvozvo zvamava kunyadziswa nazvo zvino? Nokuti kuguma kwazvo rufu.
\v 22 Asi zvino zvamakasunungurwa pachivi, mukava varanda kunaMwari, munechibereko chenyu \add chinoisa\add* kuutsvene, uye kuguma \add kwazvo\add* upenyu hwusingaperi.
\v 23 Nokuti mubairo wechivi rufu; asi chipo chenyasha chaMwari upenyu hwusingaperi kubudikidza naKristu Jesu Ishe wedu.

\c 6
\s Kufa kuzvivi ndihwo upenyu kuna Mwari
\p
\v 1 Zvino tichatiyi? Ticharambira muchivi kuti nyasha dziwande here?
\v 2 Ngazvisadaro! Isu takafa kuchivi, ticharamba tichirarama sei machiri?
\v 3 Ko hamuzivi here kuti isu tose takabhabhatidzwa muna Kristu Jesu, takabhabhatidzwa murufu rwake?
\v 4 Naizvozvo takavigwa pamwe naye murufu pakubhabhatidzwa; kuti saiye Kristu akamutswa kuvakafa nokubwinya kwaBaba, saizvozvo nesuwo tifambe pautsva hweupenyu.
\v 5 Nekuti kana takasimwa pamwe pakufanana korufu rwake, tichadarowo pakumuka;
\v 6 tichiziva izvi, kuti munhu wedu wekare wakarovererwa pamuchinjikwa pamwe \add naye\add*, kuti muviri wechivi uparadzwe kuti tisachiva tinoshumira chivi;
\v 7 nekuti uyo wakafa wasunungurwa pachivi.
\v 8 Zvino kana takafa pamwe naKristu, tinotenda kuti tichararamawo pamwe naye;
\v 9 tichiziva kuti Kristu amutswa kuvakafa haachazofizve; rufu haruchazovi nesimba pamusoro pake.
\v 10 Nekuti pane izvi wakafa, wakafa kamwe kuchivi; zvino pakuti mupenyu, mupenyu kuna Mwari.
\v 11 Saizvozvo nemwiwo muzviverenge semakafa zvirokwazvo kuchivi, asi vapenyu kuna Mwari kubudikidza naKristu Jesu Ishe wedu.
\v 12 Naizvozvo chivi ngachirege kutonga mumuviri wenyu unofa, kuti muteerere kuchiva kwawo;
\v 13 kana kupa mitezo yenyu \add ive\add* midziyo yekusarurama kuchivi; asi muzvipe imwi kuna Mwari, sevapenyu kuvakafa, nemitezo yenyu \add ive\add* midziyo yekururama kuna Mwari.
\v 14 Nekuti chivi hachitongi pamusoro penyu; nekuti hamusi pasi pemurairo, asi pasi penyasha.
\v 15 Zvino tichatiyi? Tichatadza here, nekuti hatisi pasi pemurairo, asi pasi penyasha? Ngazvisadaro!
\v 16 Hamuzivi here kuti uyo wamunozvipa kwaari \add muve\add* varanda veku\add mu\add*teerera, muri varanda vaiye wamunoteerera; kana vechivi chinoisa kurufu, kana vekuteerera kunoisa kukururama?
\v 17 Asi Mwari ngaavongwe, kuti imwi maiva varanda vechivi, asi mava kuteerera kubva pamoyo rudzi urwu rwedzidziso yamakakumikidzwa kwairi,
\v 18 uye masunungurwa kubva pachivi, makava varanda vekururama.
\v 19 Ndinotaura semutauriro wevanhu, nekuda kweutera hwenyama yenyu; nekuti sezvamakapa mitezo yenyu \add kuva\add* varanda kutsvina, neuipi \add zvinoisa\add* kune zvakaipa, saizvozvo zvino ipai mitezo yenyu ive varanda vekururama \add kunoisa\add* kuutsvene.
\v 20 Nekuti pamaiva varanda vechivi, makange makasununguka pakururama.
\v 21 Zvino maiva nezvibereko zvei pazvinhu izvo zvamava kunyadziswa nazvo zvino? Nekuti kuguma kwezvinhu izvo rufu.
\v 22 Asi zvino zvamakasunungurwa pachivi, mukava varanda kuna Mwari, mune chibereko chenyu \add chinoisa\add* kuutsvene, uye kuguma \add kwazvo\add* upenyu hwusingaperi.
\v 23 Nekuti mubairo wechivi rufu; asi chipo chenyasha chaMwari upenyu hwusingaperi kubudikidza naKristu Jesu Ishe wedu.

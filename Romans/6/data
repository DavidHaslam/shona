\c 6
\s Kufa kuzvivi ndihwo upenyu kunaMwari
\p
\v 1 Zvino tichatiyiko? Ticharambira muchivi here kuti nyasha dziwande?
\v 2 Ngazvisadaro! Isu takafa kuchivi, ticharamba tigere seiko mukati macho?
\v 3 Ko hamuzivi here kuti isu tose takabhabhatidzwa muna Kristu Jesu, takabhabhatidzwa murufu rwake?
\v 4 Naizvozvo takavigwa pamwe chete naye murufu pakubhabhatidzwa; kuti saiye Kristu akamutswa kuvakafa nokubwinya kwaBaba, saizvozvo nesuvo tifambe pautsva hweupenyu.
\v 5 Nokuti kana takasimwa pamwechete mumufananidzo worufu rwake tichadarowo pakumuka;
\v 6 tichiziva izvi, kuti munhu wedu wekare wakaroverwa pamwe chete \add naye\add*, kuti muviri wechivi uparadzwe kuti tirege kuzoshumirazve chivi;
\v 7 nokuti uyo wakafa, wasunungurwa pachivi.
\v 8 Zvino kana takafa pamwe naKristu, tinotenda kuti tichararamavo pamwe naye;
\v 9 tichiziva kuti Kristu amutswa kuvakafa, haachazofizve; rufu haruchazovi nesimba pamusoro pake.
\v 10 Nokuti panechizvi wakafa, wakafa kamwe kuchivi; zvino pakuti mupenyu, mupenyu kunaMwari.
\v 11 Saizvozvo nemivo muzviverenge semakafa zvirokwazvo kuzvivi, asi vapenyu kunaMwari kubudikidza naKristu Jesu Ishe wedu.
\v 12 Naizvozvo chivi ngachirege kutonga mumuviri wenyu unofa, kuti muteerere kuchiva kwawo;
\v 13 kana kupa chivi mitezo yenyu \add ive\add* midziyo yokusarurama kuchivi; asi muzvipei imwi kunaMwari, savanhu vapenyu kuvakafa, nemitezo yenyu \add ive\add* midziyo yokururama kunaMwari.
\v 14 Nokuti chivi hachitongi pamusoro penyu; nokuti hamusi pasi pomurairo asi pasi penyasha.
\v 15 Zvino tichatiyiko? Tichatadza here nokuti hatisi pasi pomurairo, asi pasi penyasha? Ngazvisadro!
\v 16 Hamuzivi here, kuti uyo wamunozvipa kwaari \add muve\add* varanda kumuteerera, muri varanda vaiye wamunoteerera; kana vezvivi zvinoisa kurufu, kana vokuteerera kunoisa kukururama?
\v 17 Asi Mwari ngaavongwe, nokuti imwi maimbova varanda vechivi, asi mukazoteerera nomoyo rudzi urwu rwedzidziso yakakumikidzwa kwamuri,
\v 18 uye makasunungurwa pachivi, mukava varanda vokururama.
\v 19 Ndinotaura nomutauriro wavanhu, nokuda kokushaiwa simba kwenyama yenyu; nokuti sezvamakapa mitezo yenyu kutsvina, navezvisakarurama \add zvinoisa\add* kune zvisakarurama, saizvozvo ipai mitezo yenyu kukururama \add kunoisa\add* kuvutsvene.
\v 20 Nokuti pamaiva varanda vechivi, makanga makasununguka pakururama.
\v 21 Zvino maiva nezvibereko zveiko pazvinhu izvo zvamunonyadziswa nazvo zvino? Nokuti kuguma kwazvo \add ndirwo\add* rufu.
\v 22 Asi zvino masunungurwa pazvivi, mukava varanda kunaMwari, munezvibereko zvenyu \add zvinoisa\add* kuvutsvene, uye kuguma \add kwazvo\add* vupenyu bwusingaperi.
\v 23 Nokuti mubairo wechivi rufu; asi chipo chaMwari upenyu bwusingaperi kubudikidza naKristu Jesu, Ishe wedu.

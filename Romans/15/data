\c 15
\s Gamuchirai vamwe sezvamakagamuchirwa naKristu
\p
\v 1 Zvino isu tinesimba tinofanira kutakura utera hwevasina simba, uye tisingazvifadzi isu.
\v 2 Umwe neumwe wedu ngaafadze mumwe wake pane zvakanaka pakusimbisa.
\v 3 Nekuti kunyange Kristu haana kuzvifadza; asi sezvazvakanyorwa, zvichinzi: Kuzvidza kwavakakuzvidza kwakawira pamusoro pangu.
\v 4 Nekuti zvose zvakagara zvanyorwa zakanyorerwa kudzidza kwedu kuti kubudikidza nemoyo murefu nekunyaradza kwemagwaro tive netariro.
\v 5 Zvino Mwari womoyo murefu nowokunyaradza ngaape kwamuri moyo mumwe, mumwe kune mumwe zvichienderana naKristu Jesu;
\v 6 kuti mukudze Mwari, ivo baba vaShe wedu Jesu Kristu nemoyo mumwe uye nemuromo mumwe.
\v 7 Naizvozvo gamuchiranai, Kristu sezvaakatigamuchirawo, ruve rukudzo rwaMwari.
\v 8 Zvino ndinoti, Jesu Kristu wakava muranda wokudzingiswa nokuda kwechokwadi chaMwari, kuti asimbise zvivimbiso zvamadzibaba.
\v 9 Uye kuti vahedheni vakudze Mwari nokuda kwengoni; sezvazvakanyorwa, \add zvichinzi\add*: Naizvozvo ndichakupupurirai pakati pavahedheni, nokuimbira zita renyu rumbidzo.
\v 10 Uyezve unoti: Farai imwi vahedheni \add pamwe\add* navanhu vake.
\v 11 Uyezve: Rumbidzai Ishe imwi vahedheni vose; mumukudze imwi vanhu vose.
\v 12 uyezve Isaya unoti: Uchavapo mudzi waJese, naiye uchasimuka kutonga vahedheni; navahedheni vachavimba naye.
\v 13 Zvino Mwari wetariro unokuzadzai nemufaro wose nerugare pakutenda, kuti mugare mutariro, kubudikidza nesimba reMweya Mutsvene.
\s Vuapositori hwaPauro
\p
\v 14 Zvino ini ndomene ndinogutsikana nemwi hama dzangu, kuti imwi pachenyu muzere nokunaka, makazadzwa neruzivo rwose, munogonawo kurairana.
\v 15 Asi hama, ndinokunyorerai ndakatsunga zvikuru neimwe nzira, ndichiita sendinokuyeukai nekuda kwenyasha dzandakapiwa naMwari,
\v 16 kuti ndive muranda waKristu Jesu kuvahedheni, ndichishumira evhangeri yaMwari, kuti zvibayiro zvavahedheni zvigamuchirwe, zvichiitwa zvitsvene noMweya Mutsvene.
\v 17 Naizvozvo ndine kuzvikudza munaKristu Jesu pazvinhu zvemaererano naMwari.
\v 18 Nekuti handingatyi kutaura chero chinhu chaizvo Kristu zvaasina kuita kubudikidza neni, kuti vahedheni vateerereswe neshoko nebasa,
\v 19 kubudikidza nesimba rezviratidzo nezvishamiso, nesimba roMweya waMwari; kuti kubva Jerusarema nekwakapoteredza kusvikira Irikomu, \add ndakaparidza\add* zvakazara evhangeri yaKristu;
\v 20 nokudaro ndakashingaira kuparidza evhangeri, apo pasina kumborehwa zita raKristu, kuti ndirege kuvaka pamusoro penheyo dzomumwe munhu;
\v 21 asi, sezvazvakanyorwa \add zvichinzi\add*: Kune vasina kuudzwa zvake, vachaona, naivo vasina kunzwa vachanzwisisa.
\v 22 Nokuda kweizvozvowo, ndakadziviswa kazhinji kuuya kwamuri;
\v 23 asi zvino zvandisisina nzvimbo pamatunhu awa, ndinechishuwo chikuru makore ose awa chekuuya kwamuri,
\v 24 kana zvakadaro ndichaenda Spania ndichauya kwamuri; nekuti ndinovimba kukuonai parwendo rwangu, ndiperekedzwe nemwi ikoko, kana ndatanga ndambogutswa zvishoma nemwi.
\v 25 Asi zvino ndomboenda Jerusarema kundoshumira vatsvene.
\v 26 Nekuti zvakavafadza veMakedhonia neAkaya vakati zvakanaka kuti vape zvipo varombo vatsvene vari paJerusarema.
\v 27 Zvakavafadza zvikuru \add nekuti\add* ivo ndivo vane ngava navo; nekuti kana vahedheni vakaitwa vagovani navo pazvinhu zvavo zveMweya, vane ngavawo rokuvashumira pazvinhu zvenyama.
\v 28 Naizvozvo kana ndapedza \add chinhu\add* ichi, ndikasimbisa chibereko \add ichi\add* kwavari, ndichaenda Spania ndichipfuura nokwenyu.
\v 29 Uye ndinechokwadi kuti kana ndichiuya kwamuri, ndichauya nekuzara kwemaropafadzo eevhangeri yaKristu.
\v 30 Zvino ndinokugombedzerai hama, nokuda kwaShe wedu Jesu Kristu, uye nokuda kwerudo rwoMweya, kuti murwise pamwe neni pakunyengetera kwenyu kuna Mwari pamusoro pangu;
\v 31 kuti ndisunungurwe kuna avo vasingatendi muJudhiya, uye kuti basa rangu kunaveJerusarema rigamuchirwe navatsvene;
\v 32 kuti ndiuye kwamuri nemufaro nekuda kwaMwari, ndivandudzwe pamwe nemwi.
\v 33 Zvino Mwari worugare \add ngaave\add* nemwi mose. Ameni.

\c 15
\s Gamuchirai vamwe sezvamakagamuchirwa naKristu
\p
\v 1 Zvino isu tinesimba tinofanira kutakura vutera bwavasinesimba, tisingazvifadzi isu.
\v 2 Mumwe nomumwe wedu ngaafadze muvakidzani wake pane zvakanaka zvinosimbisa.
\v 3 Nokuti kunyange Kristu haana kuzvifadza; asi sezvazvakanyorwa, zvichinzi: Kuzvidza kwavakakuzvidza kwakawira pamusoro pangu.
\v 4 Nokuti zvose zvakanyorwa kare, zakanyorerwa kudzidza kwedu kuti kubudikidza nemoyo murefu nokunyaradza kwaMagwaro tive netariro.
\v 5 Zvino Mwari nomoyo murefu nowokunyaradza ngaape kwamuri moyo mumwe kune mumwe muenzaniso waKristu Jesu;
\v 6 kuti mukudze Mwari, ivo baba vaShe wedu Jesu Kristu, nomoyo mumwe uye nomuromo mumwe.
\v 7 Naizvozvo gamuchiranai, Kristu sezvaakatigamuchira, ruve rukudzo rwaMwari.
\v 8 Zvino ndinoti: Jesu Kristu wakaitwa mushumiri wokudzingiswa kuratidza chokwadi chaMwari, kuti asimbise zvipikirwa zvamadzibaba.
\v 9 Vuye, kuti vahedheni vakudze Mwari nokuda kwengoni dzake; sezvazvakanyorwa, \add zvichinzi\add*: Naizvozvo ndichakupupurirai pakati pavahedheni, nokukuimbirai zita renyu.
\v 10 Vuyezve unoti: Farai imwi vahedheni \add pamwe\add* navanhu vake.
\v 11 Vuyezve: Rumbidzai Ishe, imwi vahedheni vose; mumukudze imwi vanhu vose.
\v 12 uyezve, Isaya unoti: Uchavapo mudzi waJese uchavapo, naiye uchasimuka, kutonga abate vahedheni; vahedheni vachamutarira iye;
\v 13 Zvino Mwari wetariro unokuzadzai nomufaro wose norugare pakutenda, kuti mugare mutariro, nesimba roMweya Mutsvene.
\s Vuapositora bwaPauro
\p
\v 14 Zvino ini ndomene hama dzangu ndinogutsikana nemwi kuti imwi mumene muzere nokunaka, makazadzwa nokuziva kose, munogonavo kurairana.
\v 15 Asi hama ndinokunyorerai neimwe nzira ndichinyanya kutsunga, ndichiita sendinokuyeukai nekuda kwenyasha dzandakapiwa naMwari,
\v 16 kuti ndive muranda waKristu Jesu kuvahedheni, ndichishumi ndichiita basa rovupristi paevhangeri yaMwari, kuti chibayiro chavahedheni chifadze Mwari, chakaitwa chitsvene noMweya Mutsvene.
\v 17 Naizvozvo ndingazvirumbidza munaKristu Jesu pazvinhu zvaMwari.
\v 18 Nokuti ndingatya kutaura zvimwe zvinhu, asi izvo Kristu zvaakaita neni, kuti vahedheni vateereswe neshoko namabasa,
\v 19 nesimba re zviratidzo nezvinoshamisa, nesimba roMweya Mutsvene; nokudaro kubva Jerusarema nenyika yakapoteredza, kusvikira Iriko, ndakaparidza kwazvo evhangeri yaKristu;
\v 20 ndichishingarira chinhu ichi kuti ndiparidze evhangeri, apo pasina kumborebwa zita raKristu, kuti ndirege kuvaka pamusoro penheyo dzomumwe munhu;
\v 21 asi, sezvazvakanyorwa, zvichinzi: Avo, vasina kuvudzwa zvake; vachavona; Naivo vasina kunzwa vachanzwisisa.
\v 22 Naizvozvo ndakadziviswavo kazhinji kuvuya kwamuri;
\v 23 zvino zvandisina pokubata panyika idzi, uye zvaava makore mazhinji ndichida zvikuru kuvuya kwamuri,
\v 24 kana ndichienda Spania, ndichavuya kwamuri; (nokuti ndinotarira kukuvonai parwendo rwangu, ndiperekedzwe nemwi ikoko, kana ndamboguta zvishoma nemi.)
\v 25 Asi zvino ndomboenda Jerusarema kundoshumira vatsvene.
\v 26 Nokuti veMakedhonia naveAkaya vakati zvakanaka kuti vagovane navarombo pavatsvene vari paJerusarema.
\v 27 Nokuti vakatiira zvakanaka; vanengava navo. Nokuti kana vahedheni vakaitwa vagovani navo pazvinhu zvoMweya, vanengavavo rokuvashumira pa zvinhu zvenyama.
\v 28 Naizvozvo kana ndapedza chinhu ichi, ndikavavigira chibereko ichi, ndichaenda Spania nokwenyu.
\v 29 Ndinoziva kuti kana ndichivuya kwenyu, ndichavuya nokuropafadza kwakazara kweevhangeri yaKristu.
\v 30 Zvino ndinokumbira zvikuru, hama dzangu, naShe wedu, Jesu Kristu, uye norudo rwoMweya, kuti murwe pamwe chete neni pakunyengetera kwenyu kunaMwari pamusoro pangu;
\v 31 kuti ndisunungurwe kuna vasingateereri muJudhiya, uye kuti kushumira kwangu kunaveJerusarema kufadze vatsvene;
\v 32 kuti ndivuye kwamuri nomufaro nokuda kwaMwari, ndiwane zororo pamwe chete nemi.
\v 33 Zvino Mwari worugare ngaave nemwi mose. Ameni.

\c 15
\s Gamuchirai vamwe sezvamakagamuchirwa naKristu
\p
\v 1 Zvino isu tine simba tinofanira kutakura utera hwevasina simba, uye tisingazvifadzi isu.
\v 2 Nekuti umwe neumwe wedu ngaafadze umwe wake pane zvakanaka pakusimbisa.
\v 3 Nekuti naKristu haana kuzvifadza iye, asi, sezvazvakanyorwa \add zvichinzi\add*: Kutuka kwevakakutukai kwakawira pamusoro pangu.
\v 4 Nekuti zvose zvakagara zvanyorwa, zakanyorerwa kudzidza kwedu, kuti nemoyo murefu uye nekunyaradza kwemagwaro tive netariro.
\v 5 Asi dai Mwari wemoyo murefu nenyaradzo apa kwamuri kuva nemoyo umwe pakati penyu maererano naKristu Jesu;
\v 6 kuti nemoyo umwe nemuromo umwe mukudze Mwari, ivo baba vaIshe wedu Jesu Kristu.
\v 7 Naizvozvo gamuchiranai, Kristu sezvaakatigamuchirawo, rwuve rukudzo rwaMwari.
\v 8 Zvino ndinoti, Jesu Kristu wakava muranda wedzingiso nekuda kwechokwadi chaMwari, kuti asimbise zvivimbiso zvemadzibaba;
\v 9 uye vahedheni vakudze Mwari nekuda kwetsitsi; sezvazvakanyorwa \add zvichinzi\add*: Nekuda kweizvozvi ndichakureururai pakati pevahedheni, nekuimbira zita renyu rumbidzo.
\v 10 Uyezve unoti: Farai, vahedheni, pamwe nevanhu vake.
\v 11 Uyezve: Rumbidzai Ishe imwi vahedheni vose; mumukudzewo imwi vanhu vose.
\v 12 uyezve Isaya unoti: Uchavapo mudzi waJese, neuchasimukira kutonga vahedheni; vahedheni vachavimba kwaari.
\v 13 Daiwo Mwari wetariro akuzadzai nemufaro wose uye nerugare muchitenda, kuti muwedzere patariro, nesimba reMweya Mutsvene.
\s Vuapositori hwaPauro
\p
\v 14 Zvino ini ndomene ndinozivisisa nezvenyu, hama dzangu, kuti nemwi pachenyu muzere nekunaka, makazadzwa neruzivo rwose, munogonawo kurairana.
\v 15 Asi, hama, ndinokunyorerai ndakatsunga zvikuru, neimwe nzira, ndichiita sendinokuyeuchidzai, nekuda kwenyasha dzandakapiwa naMwari,
\v 16 kuti ndive mushumiri waJesu Kristu kuvahedheni, ndichishumira evhangeri yaMwari, kuti zvibairo zvevahedheni zvigamuchirike, zvichiitwa zvitsvene neMweya Mutsvene.
\v 17 Naizvozvo ndine kuzvikudza muna Kristu Jesu pazvinhu zvemaererano naMwari;
\v 18 nekuti handingashingi kutaura chero chinhu chaizvo Kristu zvaasina kuita kubudikidza neni, kuti vahedheni vateerereswe, neshoko nebasa,
\v 19 musimba rezviratidzo nezvishamiso, nesimba reMweya waMwari; naizvozvo kubva paJerusarema nekwakapoteredza kusvikira Iririkumu ndaka\add paridza\add* zvakazara evhangeri yaKristu;
\v 20 nekudaro ndakashingaira kuparidza evhangeri, kwete paka\add mbo\add*danwa Kristu, kuti ndirege kuvaka pamusoro penheyo dzeumwe;
\v 21 asi, sezvazvakanyorwa \add zvichinzi\add*: Kune vasina kuudzwa zvake, vachaona, nevasina kunzwa vachanzwisisa.
\v 22 Nekuda kweizvozviwo ndakadzivirirwa kazhinji kuuya kwamuri;
\v 23 asi ikozvino zvandisisina nzvimbo pamatunhu awa, uye ndine chishuwo chikuru makore mazhinji chekuuya kwamuri,
\v 24 saizvozvo kana ndichaenda kuSipania, ndichauya kwamuri; nekuti ndinovimba kukuonai parwendo rwangu, nekuperekedzwa nemwi ikoko, kana ndatanga ndambogutswa muchikamu ndinemwi.
\v 25 Asi ikozvinowo ndinoenda kuJerusarema, kunoshumira vatsvene.
\v 26 Nekuti zvakavafadza Makedhonia neAkaya kupa zvimwe zvipo varombo kuvatsvene vari paJerusarema.
\v 27 Nekuti zvakavafadza, uye vane ngava navo. Nekuti kana vahedheni vakaitwa vagovani navo pazvinhu zvavo zvemweya, vane ngavawo rekuvashandira pazvinhu zvenyama.
\v 28 Naizvozvo kana ndapedza \add chinhu\add* ichi, ndasimbisa chibereko ichi kwavari, ndichabva ndienda Spania ndichipfuura nekwenyu.
\v 29 Uye ndinoziva kuti kana ndichiuya kwamuri ndichauya pakuzara kwemaropafadzo eevhangeri yaKristu.
\v 30 Zvino ndinokukumbirisai, hama, nekuda kwaIshe wedu Jesu Kristu, uye nekuda kwerudo rweMweya, kuti murwise pamwe neni paminyengetero kwenyu kuna Mwari pamusoro pangu;
\v 31 kuti ndisunungurwe kune vasingatendi muJudhiya, uye kuti basa rangu reJerusarema rigamuchirike kuvatsvene;
\v 32 kuti ndiuye kwamuri nemufaro nechido chaMwari, ndivandudzwe pamwe nemwi.
\v 33 Zvino Mwari werugare \add ngaave\add* nemwi mose. Ameni.

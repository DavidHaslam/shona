\c 15
\s Gamuchirai vamwe sezvamakagamuchirwa naKristu
\p
\v 1 Zvino isu tine simba tinofanira kutakura utera hwevasina simba, uye tisingazvifadzi isu.
\v 2 Umwe neumwe wedu ngaafadze umwe wake pane zvakanaka pakusimbisa.
\v 3 Nekuti kunyange Kristu haana kuzvifadza; asi sezvazvakanyorwa, \add zvichinzi\add*: Kutuka kwevakakutukai kwakawira pamusoro pangu.
\v 4 Nekuti zvose zvakagara zvanyorwa zakanyorerwa kudzidza kwedu kuti kubudikidza nemoyo murefu nekunyaradza kwemagwaro tive netariro.
\v 5 Zvino Mwari wemoyo murefu nenyaradzo ngaape kwamuri moyo umwe, umwe kune umwe zvichitevera Kristu Jesu;
\v 6 kuti nemoyo umwe uye nemuromo umwe mukudze Mwari, ivo baba vaIshe wedu Jesu Kristu.
\v 7 Naizvozvo gamuchiranai, Kristu sezvaakatigamuchirawo, rwuve rukudzo rwaMwari.
\v 8 Zvino ndinoti, Jesu Kristu wakava muranda wedzingiso nekuda kwechokwadi chaMwari, kuti asimbise zvivimbiso kumadzibaba.
\v 9 Uye kuti vahedheni vakudze Mwari nekuda kwengoni; sezvazvakanyorwa, \add zvichinzi\add*: Nekuda kweizvozvi ndichakupupurirai pakati pevahedheni, nekuimbira zita renyu rumbidzo.
\v 10 Uyezve unoti: Farai imwi vahedheni \add pamwe\add* nevanhu vake.
\v 11 Uyezve: Rumbidzai Ishe imwi vahedheni vose; mumukudze imwi vanhu vose.
\v 12 uyezve Isaya unoti: Uchavapo mudzi waJese, naiye uchasimuka kutonga vahedheni; vahedheni vachavimba naye.
\v 13 Dai Mwari wetariro akuzadzai nemufaro wose nerugare parutendo, kuti muwedzere patariro, kubudikidza nesimba reMweya Mutsvene.
\s Vuapositori hwaPauro
\p
\v 14 Zvino ini ndomene ndinogutsikana nemwi hama dzangu, kuti imwi pachenyu muzere nekunaka, makazadzwa neruzivo rwose, munogonawo kurairana.
\v 15 Asi hama, ndinokunyorerai ndakatsunga zvikuru neimwe nzira, ndichiita sendinokuyeukai nekuda kwenyasha dzandakapiwa naMwari,
\v 16 kuti ndive mushumiri waKristu Jesu kuvahedheni, ndichishumira evhangeri yaMwari, kuti zvibayiro zvevahedheni zvigamuchirike, zvichiitwa zvitsvene neMweya Mutsvene.
\v 17 Naizvozvo ndine kuzvikudza muna Kristu Jesu pazvinhu zvemaererano naMwari.
\v 18 Nekuti handingashingi kutaura chero chinhu chaizvo Kristu zvaasina kuita kubudikidza neni, kuti vahedheni vateerereswe neshoko nebasa,
\v 19 kubudikidza nezviratidzo nezvishamiso, nesimba reMweya waMwari; kuti kubva Jerusarema nekwakapoteredza kusvikira Iririkumu, \add ndakaparidza\add* zvakazara evhangeri yaKristu;
\v 20 nekudaro ndakashingaira kuparidza evhangeri, apo pasina kumborehwa Kristu, kuti ndirege kuvaka pamusoro penheyo dzeumwe munhu;
\v 21 asi, sezvazvakanyorwa \add zvichinzi\add*: Kune vasina kuudzwa zvake, vachaona, nevasina kunzwa vachanzwisisa.
\v 22 Nekuda kweizvozviwo, ndakadzivirirwa kazhinji kuuya kwamuri;
\v 23 asi zvino zvandisisina nzvimbo pamatunhu awa, uye ndine chishuwo chikuru makore ose awa chekuuya kwamuri,
\v 24 kana zvakadaro ndichaenda Sipania ndichauya kwamuri; nekuti ndinovimba kukuonai parwendo rwangu, ndiperekedzwe nemwi ikoko, kana ndatanga ndambogutswa zvishoma nemwi.
\v 25 Asi ikozvino ndinoenda Jerusarema kunoshumira vatsvene.
\v 26 Nekuti zvakavafadza veMakedhonia neAkaya vakati zvakanaka kuti vape zvipo varombo vatsvene vari paJerusarema.
\v 27 Zvakavafadza zvikuru, uye vane ngava navo; nekuti kana vahedheni vakaitwa vagovani navo pazvinhu zvavo zveMweya, vane ngavawo rekuvashumira pazvinhu zvenyama.
\v 28 Naizvozvo kana ndapedza \add chinhu\add* ichi, ndikasimbisa chibereko ichi kwavari, ndichaenda Spania ndichipfuura nekwenyu.
\v 29 Uye ndine chokwadi kuti kana ndichiuya kwamuri, ndichauya pakuzara kwemaropafadzo eevhangeri yaKristu.
\v 30 Zvino ndinokukumbirisai hama, nekuda kwaIshe wedu Jesu Kristu, uye nekuda kwerudo rweMweya, kuti murwise pamwe neni pakunyengetera kwenyu kuna Mwari pamusoro pangu;
\v 31 kuti ndisunungurwe kuna avo vasingatendi muJudhiya, uye kuti basa rangu kune veJerusarema rigamuchirwe nevatsvene;
\v 32 kuti ndiuye kwamuri nemufaro nekuda kwaMwari, ndivandudzwe pamwe nemwi.
\v 33 Zvino Mwari werugare \add ngaave\add* nemwi mose. Ameni.

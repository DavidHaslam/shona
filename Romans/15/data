\c 15
\s Gamuchirai vamwe sezvamakagamuchirwa naKristu
\p
\v 1 Zvino isu tinesimba tinofanira kutakura utera hwavasinesimba, uye tisingazvifadzi isu.
\v 2 Mumwe nomumwe wedu ngaafadze muvakidzani wake pane zvakanaka zvinosimbisa.
\v 3 Nokuti kunyange Kristu haana kuzvifadza; asi sezvazvakanyorwa, zvichinzi: Kuzvidza kwavakakuzvidza kwakawira pamusoro pangu.
\v 4 Nokuti zvose zvakagara zvanyorwa zakanyorerwa kudzidza kwedu kuti kubudikidza nemoyo murefu nokunyaradza kwaMagwaro tive netariro.
\v 5 Zvino Mwari nomoyo murefu nowokunyaradza ngaape kwamuri moyo mumwe, mumwe kune mumwe zvichienderana naKristu Jesu;
\v 6 kuti mukudze Mwari, ivo baba vaShe wedu Jesu Kristu, nomoyo mumwe uye nomuromo mumwe.
\v 7 Naizvozvo gamuchiranai, Kristu sezvaakatigamuchira, ruve rukudzo rwaMwari.
\v 8 Zvino ndinoti: Jesu Kristu wakava muranda wokudzingiswa nokuda kwechokwadi chaMwari, kuti asimbise zvivimbiso zvamadzibaba.
\v 9 Uye kuti vahedheni vakudze Mwari nokuda kwengoni dzake; sezvazvakanyorwa, \add zvichinzi\add*: Naizvozvo ndichakupupurirai pakati pavahedheni, nokuimbira zita renyu.
\v 10 Uyezve unoti: Farai imwi vahedheni \add pamwe\add* navanhu vake.
\v 11 Uyezve: Rumbidzai Ishe imwi vahedheni vose; mumukudze imwi vanhu vose.
\v 12 uyezve Isaya unoti: Uchavapo mudzi waJese, naiye uchasimuka, kutonga vahedheni; vahedheni vachamutarira iye.
\v 13 Zvino Mwari wetariro unokuzadzai nomufaro wose norugare pakutenda, kuti mugare mutariro, kubudikidza nesimba roMweya Mutsvene.
\s Vuapositori hwaPauro
\p
\v 14 Zvino ini ndomene hama dzangu ndinogutsikana nemwi kuti imwi pachenyu muzere nokunaka, makazadzwa nokuziva kose, munogonavo kurairana.
\v 15 Asi hama ndinokunyorerai ndakatsunga zvikuru neimwe nzira, ndichiita sendinokuyeukai nekuda kwenyasha dzandakapiwa naMwari,
\v 16 kuti ndive muranda waKristu Jesu kuvahedheni, ndichishumira evhangeri yaMwari ndichishumira evhangeri yaMwari, kuti chibayiro chavahedheni chigamuchirwe, chichiitwa chitsvene noMweya Mutsvene.
\v 17 Naizvozvo ndine kuzvikudza munaKristu Jesu pazvinhu zvemaererano naMwari.
\v 18 Nokuti handingatyi kutaura chero chinhu chaizvo Kristu zvaasina kuita neni, kuti vahedheni vateerereswe neshoko nebasa,
\v 19 kubudikidza nesimba rezviratidzo nezvishamiso, nesimba roMweya waMwari; kuti kubva Jerusarema nekwakapoteredza kusvikira Irikomu, ndakaparidza zvakazara evhangeri yaKristu;
\v 20 nokudaro ndakashingaira kuparidza evhangeri, apo pasina kumborehwa zita raKristu, kuti ndirege kuvaka pamusoro penheyo dzomumwe munhu;
\v 21 asi, sezvazvakanyorwa \add zvichinzi\add*: Kune vasina kuudzwa zvake, vachaona, naivo vasina kunzwa vachanzwisisa.
\v 22 Nokuda kwaizvozvovo, ndakadziviswa kazhinji kuuya kwamuri;
\v 23 asi zvino zvandisisina nzvimbo pamatunhu awa, ndinechishuwo chikuru makore ose awa chokuuya kwamuri,
\v 24 kana zvakadaro ndichaenda Spania ndichauya kwamuri; nokuti ndinovimba kukuonai parwendo rwangu, ndiperekedzwe nemwi ikoko, kana ndatanga ndambogutswa zvishoma nemwi.
\v 25 Asi zvino ndomboenda Jerusarema kundoshumira vatsvene.
\v 26 Nokuti zvakavafadza veMakedhonia neAkaya vakati zvakanaka kuti vape zvipo varombo vatsvene vari paJerusarema.
\v 27 Zvakafadza zvikuru \add nokuti\add* ivo ndivo vane ngava navo; nokuti kana vahedheni vakaitwa vagovani navo pazvinhu zvavo zvoMweya, vanengavavo rokuvashumira pazvinhu zvenyama.
\v 28 Naizvozvo kana ndapedza \add chinhu\add* ichi, ndikasimbisa chibereko \add ichi\add* kwavari, ndichaenda Spania ndichipfuura nokwenyu.
\v 29 Ndinechokwadi kuti kana ndichiuya kwamuri, ndichauya nokuzara kwamaropafadzo eevhangeri yaKristu.
\v 30 Zvino ndinokugombedzerai, hama nokuda kwaShe wedu, Jesu Kristu, uye nokuda kwerudo rwoMweya, kuti murwe pamwe chete neni pakunyengetera kwenyu kunaMwari pamusoro pangu;
\v 31 kuti ndisunungurwe kuna vasingatendi muJudhiya, uye kuti basa rangu kunaveJerusarema rigamuchirwe navatsvene;
\v 32 kuti ndiuye kwamuri nomufaro nokuda kwaMwari, ndivandudzwe pamwe chete nemwi.
\v 33 Zvino Mwari worugare \add ngaave\add* nemwi mose. Ameni.

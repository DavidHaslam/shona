\c 8
\s Upenyu hwoMweya
\p
\v 1 Naizvozvo zvino hakuchina kupiwa mhosva kunavari munaKristu Jesu vasingafambi nenyama asi nomweya.
\v 2 Nokuti murairo woMweya wovupenyu munaKristu Jesu wakandisunungura pamurairo wechivi norufu.
\v 3 Nokuti, zvakanga zvisingagoni kuitwa nomurairo, pakuti wakanga usina simba kubudikidza nenyama, Mwari achituma Mwanakomana, wake nomufananidzo wenyama yezvivi, nokuda kwechivi, wakapa mhosva chivi munyama;
\v 4 kuti kururama komurairo kuzadziswe matiri isu tisingafambi nenyama, asi nomweya.
\v 5 Nokuti vari venyama vanorangarira zvinhu zvenyama asi vomweya zvinhu zvomweya.
\v 6 Nokuti kufunga kwenyama rufu; asi kufunga kwemweya upenyu norugare;
\v 7 nokuti fungwa yenyama ruvengo kunaMwari; nokuti haizviisi pasi pomurairo waMwari; uye hakugonivo;
\v 8 naizvozvo zvino vari munyama havagoni kufadza Mwari.
\v 9 Asi imwi hamusi munyama, asi mumweya, kana zvakadaro Mweya waMwari unogara mamuri. Asi ani nani asinoMweya waKristu, haazi wake.
\v 10 Asi kana Kristu \add ari\add* mamuri, muviri wakafa nokuda kwechivi, asi mweya upenyu nokuda kokururama.
\v 11 Zvino kana Mweya waiyeyo wakamutsa Jesu kuvakafa achigara mamuri, iye wakamutsa Kristu kuvakafa, uchamutsawo miviri yenyu inofa kubudikidza noMweya wake unogara mamuri.
\v 12 Naizvozvo, hama, tinengava kwete kunyama, kuti tirarame maererano nenyama.
\v 13 Nokuti kana muchirarama maererano nenyama, muchafa; asi kana muchivuraya mabasa omuviri noMweya, muchararama;
\v 14 nokuti vose vanotungamirirwa noMweya waMwari, ndivo vana vaMwari.
\v 15 Nokuti hamuna kugamuchira mweya wovurandazve kuti mutye, asi makagamuchira mweya wokuitwa vana, watinodana nawo \add tichiti\add*: Abha*, baba.
\v 16 Mweya womene unopupurirana nomweya wedu, kuti tiri vana vaMwari;
\v 17 zvino kana \add tiri\add* vana, \add tiri\add* vadyi venhaka; vadyi venhaka vaMwari, vadyi venhaka pamwe chete naKristu; kana zvakadaro tichitambudzika \add naye\add*, kuti tikudzwewo pamwe chete.
\v 18 Nokuti ndinoti matambudziko enguva ino haafaniri \add kuenzaniswa\add* nokubwinya kuchazoratidzwa kwatiri.
\v 19 Nokuti zvinotarisirwa zvikuru zvechisikwa zvinomirira kuratidzwa kwavanakomana vaMwari.
\v 20 Nokuti chisikwa chakaiswa pasi pezvisina maturo, chisingadi hacho, asi nokuda kwaiye waka\add chi\add*isa pasi mutariro.
\v 21 Nokuti chisikwa chimene chichasunungurwavo pauranda hwokuvora, \add chiiswe\add* pakusunungurwa kokubwinya kwavana vaMwari.
\v 22 Nokuti tinoziva kuti zvisikwa zvose zvinogomera nokurwadziwa mumarwadzo pamwe chete kusvikira zvino.
\v 23 Zvisati zviri izvo bedzi, asi nesuvo, kunyange tine zvibereko zvokutanga zvoMweya, nesu timene tinogomera mukati medu, tichimirira kuitwa kwedu vana, \add ndiko\add* kudzikinurwa komuviri wedu.
\v 24 Nokuti takaponeswa netariro; asi tariro inoonekwa haisi tariro nokuti izvo zvinoonekwa nomunhu uchagozvitaririreiko?
\v 25 Asi kana tichitarira chatisingavoni, tinochimirira nomoyo murefu.
\v 26 Saizvozvo Mweyavo unobatsirawo kushaiwa simba kwedu; nokuti hatizivi chatinofanira kunyengeterera; asi Mweya amene unotireverera nokugomera kusingatauriki;
\v 27 uyo unonzera moyo, ndiye unoziva fungwa dzoMweya, nokuti unoreverera vatsvene maererano naMwari.
\v 28 Tinoziva kuti zvinhu zvose zvinobata pamwechete kuti zvinakire avo vanoda Mwari, avo vakadamwa sezvaaronga.
\v 29 Nokuti vaakaziva kare, ndivo vaakatemeravo kare, kuti vafanane nomufananidzo woMwanakomana wake, kuti ave dangwe pakati pehama zhinji.
\v 30 Pamusoro pazvo, avo vaakatemera kare, ndivo vaakadanavo; ivo vaakadana, ndivo vaakaruramisavo; vaakaruramisa, ndivo vaakakudzavo.
\v 31 Zvino tichatiyiko pazvinhu izvi? Kana Mwari ari wedu, ndianiko uchatirwisa?
\v 32 Iye usina kuomera kunyange noMwanakomana wake, asi wakamukumikidza chose nokuda kwedu tose, ungarega seiko nayevo kutipavo pachena zvinhu zvose?
\v 33 Ndianiko uchapa mhosva vasanangurwa vaMwari? NdiMwari unoruramisa;
\v 34 ndianiko unopa mhosva? Kristu Jesu iye wakafa, zvikuru ndiye wakamutswazve, uri kuruoko rworudyi rwaMwari, unotirevererawo.
\v 35 Ndianiko uchatiparadzanisa nerudo rwaKristu? Kutambudzika \add here\add*, kana kumanikidzwa, kana kushushwa, kana nzara, kana kushaiwa zvokufuka, kana njodzi, kana munondo here?
\v 36 Sezvazvakanyorwa \add zvichinzi\add*: Nokuda kwenyu tinourawa zuva rose; tinoverengwa semakwai okubayiwa.
\v 37 Kwete, pazvinhu izvi zvose tiri vakundi nokupfuvurisa kubudikidza naiye wakatida.
\v 38 Nokuti ndinechokwadi kuti kunyange rufu, kana upenyu, kana vatumwa, kana ukuru ukuru, kana masimba nezvinhu zvazvino kana zvinovuya.
\v 39 kana urefu kana udzamu, kana chisikwa chimwe nechimwe, chingagona kutiparadzanisa norudo rwaMwari ruri munaKristu Jesu Ishe wedu.

\c 8
\s Upenyu hweMweya
\p
\v 1 Naizvozvo ikozvino hakuna kupiwa mhosva kune vari muna Kristu Jesu vasingafambi maererano nenyama, asi maererano nemweya.
\v 2 Nekuti murairo weMweya weupenyu muna Kristu Jesu wakandisunungura kubva pamurairo wechivi newerufu.
\v 3 Nekuti zvakange zvisingagoneki nemurairo, pakuti wakange une utera nekuda kwenyama, Mwari achituma Mwanakomana wake mumufananidzo wenyama yezvivi, uye nekuda kwechivi, wakapa mhosva chivi munyama;
\v 4 kuti kururama kwemurairo kuzadziswe matiri, tisingafambi maererano nenyama, asi maererano neMweya.
\v 5 Nekuti vari venyama vanorangarira zvinhu zvenyama; asi vari maererano neMweya zvinhu zveMweya.
\v 6 Nekuti kufunganya kwenyama rufu; asi kufunganya kweMweya upenyu nerugare;
\v 7 nekuti kufunganya kwenyama ruvengo kuna Mwari; nekuti hakuzviisi pasi pemurairo waMwari; nekuti zvirokwazvo hakugoni;
\v 8 neavo vari munyama havagoni kufadza Mwari.
\v 9 Asi imwi hamusi munyama, asi muMweya, kana zvirokwazvo Mweya waMwari achingogara mamuri. Asi ani nani asina Mweya waKristu, haasi wake.
\v 10 Asi kana Kristu \add ari\add* mamuri, muviri wakafa nekuda kwechivi, asi mweya upenyu nekuda kwekururama.
\v 11 Zvino kana Mweya waiye wakamutsa Jesu kuvakafa achigara mamuri, iye wakamutsa Kristu kuvakafa uchararamisawo miviri yenyu inofa, neMweya wake anogara mamuri.
\v 12 Naizvozvo, hama, tine ngava, kwete kunyama, kuti tirarame maererano nenyama;
\v 13 nekuti kana muchirarama maererano nenyama, muchafa; asi kana muchiuraya mabasa emuviri neMweya, muchararama.
\v 14 Nekuti vose vanotungamirirwa neMweya waMwari, ndivo vanakomana vaMwari.
\v 15 Nekuti hamuna kugamuchira mweya weuranda kuti mutyezve, asi makagamuchira mweya wekuitwa vana, watinodana nawo \add tichiti\add*: Abha*, Baba.
\v 16 Mweya amene unopupurirana nemweya wedu, kuti tiri vana vaMwari;
\v 17 zvino kana \add tiri\add* vana, \add tiri\add* vadyi venhakawo; vadyi venhaka vaMwari, nevadyi venhaka pamwe naKristu; kana zvakadaro kuti tinotambudzika \add naye\add*, kuti nesu tikudzwewo pamwe naye.
\v 18 Nekuti ndinoona kuti matambudziko enguva ino haana kufanira \add kuenzaniswa\add* nekubwinya kuchazoratidzwa kwatiri.
\v 19 Nekuti tarisiro huru yechisikwa inomirira kubudiswa pachena kwevanakomana vaMwari.
\v 20 Nekuti chisikwa chakaiswa pasi pekushaiwa maturo, kwete nekuda, asi nekuda kwaiye waka\add chi\add*isa pasi; mutariro
\v 21 nekuti chisikwa pachachowo chichasunungurwa kubva pauranda hwekuora, \add chiiswe\add* parusununguko rwekubwinya kwevana vaMwari.
\v 22 Nekuti tinoziva kuti chisikwa chose chinogomera nekurwadziwa pamwe chete kusvikira ikozvino.
\v 23 Zvisati zviri \add izvo\add* chete, asi nesu tomene kunyange tine chibereko chekutanga cheMweya, nesu tomene tinogomera mukati medu, tichimirira kuitwa vana, rudzikunuro rwemuviri wedu.
\v 24 Nekuti tinoponeswa netariro; asi tariro inoonekwa haisi tariro; nekuti izvo munhu zvaanoona, uchazvitaririreizve?
\v 25 Asi kana tichitarisira chatisingaoni, tino\add chi\add*mirira nemoyo murefu.
\v 26 Saizvozvo neMweyawo unobatsira utera hwedu; nekuti hatizivi chatinofanira kunyengeterera sezvinofanira, asi Mweya amene unotireverera nekugomera kusingatauriki;
\v 27 zvino iye unonzvera moyo unoziva fungwa dzeMweya, nekuti unoreverera vatsvene maererano naMwari.
\v 28 Uye tinoziva kuti zvinhu zvose zvinobata pamwe kuti zvinakire avo vanoda Mwari, avo vakadanwa maererano nezano \add rake\add*.
\v 29 Nekuti vaakagara aziva, wakagarawo avatemera kuti vafanane nechimiro cheMwanakomana wake, kuti iye ave dangwe pakati pehama zhinji;
\v 30 neavo vaakagara atemera, ndivo vaakadanawo; nevaakadana, ndivo vaakaruramisawo; nevaakaruramisa, ndivo vaakakudzawo.
\v 31 Ko zvino tichatiyi kuzvinhu izvi? Kana Mwari \add ari\add* wedu, ndiani uchatirwisa?
\v 32 Iye usina kutongoramba neMwanakomana wake, asi wakamukumikidza nekuda kwedu tose, ungarega sei kutipa zvose pachena pamwe naye?
\v 33 Ndiani uchapa mhosva vasanangurwa vaMwari? \add Ndi\add*Mwari unovati vakarurama;
\v 34 ndiani unopa mhosva? \add ndi\add*Kristu wakafa, uye zvikuru wakamutswa, uri kuruoko rwerudyi rwaMwari, uye unotireverera.
\v 35 Ndiani uchatiparadzanisa nerudo rwaKristu? Kutambudzika, kana kumanikidzika, kana kushushwa, kana nzara, kana kushama, kana njodzi, kana munondo here?
\v 36 Sezvazvakanyorwa kuti: Nekuda kwenyu tinourawa zuva rose; tinoverengwa semakwai ekubaiwa.
\v 37 Asi pazvinhu izvi zvose tiri vakundi nekupfuurisa naiye wakatida.
\v 38 Nekuti ndine chokwadi kuti harwusi rufu kana upenyu kana vatumwa kana ukuru ukuru kana masimba kana zvinhu zvazviripo, kana zvinhu zvinouya,
\v 39 kana urefu kana udzamu kana chimwe chisikwa chipi zvacho chingagona kutiparadzanisa nerudo rwaMwari rwuri muna Kristu Jesu Ishe wedu.

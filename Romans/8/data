\c 8
\s Upenyu hweMweya
\p
\v 1 Naizvozvo zvino hakuna kupiwa mhosva kune vari muna Kristu Jesu vasingafambi nenyama asi nemweya.
\v 2 Nekuti murairo weMweya weupenyu muna Kristu Jesu wakandisunungura pamurairo wechivi nerufu.
\v 3 Nekuti zvakange zvisingagoni kuitwa nemurairo, pakuti wakange une utera kubudikidza nenyama, Mwari achituma Mwanakomana wake nemufananidzo wenyama yezvivi, uye nekuda kwechivi, wakapa mhosva chivi munyama;
\v 4 kuti kururama kwemurairo kuzadziswe matiri, tisingafambi nenyama, asi nemweya.
\v 5 Nekuti vari venyama vanorangarira zvinhu zvenyama asi vemweya zvinhu zvemweya.
\v 6 Nekuti kufunganya kwenyama rufu; asi kufunganya kwemweya upenyu nerugare;
\v 7 nekuti kufunganya kwenyama ruvengo kuna Mwari; nekuti hakuzviisi pasi pomurairo waMwari; uye hakugoniwo;
\v 8 naizvozvo zvino vari munyama havagoni kufadza Mwari.
\v 9 Asi imwi hamusi munyama, asi mumweya, kana zvirokwazvo Mweya waMwari uchigara mamuri. Asi ani nani asina Mweya waKristu haazi wake.
\v 10 Asi kana Kristu \add ari\add* mamuri, muviri wakafa nekuda kwechivi, asi mweya upenyu nekuda kwekururama.
\v 11 Zvino kana Mweya waiye wakamutsa Jesu kuvakafa achigara mamuri, iye wakamutsa Kristu kuvakafa uchamutsawo miviri yenyu inofa kubudikidza neMweya wake unogara mamuri.
\v 12 Naizvozvo, hama, tine ngava, kwete kunyama, kuti tirarame zvinoenderana nenyama;
\v 13 nekuti kana muchirarama panyama, muchafa; asi kana muchiuraya mabasa emuviri neMweya, muchararama.
\v 14 Nekuti vose vanotungamirirwa neMweya waMwari, ndivo vana vaMwari.
\v 15 Nekuti hamuna kugamuchira mweya weurandazve kuti mutye, asi makagamuchira mweya wekuitwa vana, watinodana nawo \add tichiti\add*: Abha*, Baba.
\v 16 Mweya amene unopupurirana nemweya wedu, kuti tiri vana vaMwari;
\v 17 zvino kana \add tiri\add* vana, \add tiri\add* vadyi venhaka; vadyi venhaka vaMwari, vadyi venhaka pamwe naKristu; kana zvakadaro kuti tinotambudzika \add naye\add*, kuti tikudzwewo pamwe.
\v 18 Nekuti ndinoona kuti matambudziko enguva ino haafaniri \add kuenzaniswa\add* nekubwinya kuchazoratidzwa kwatiri.
\v 19 Nekuti tarisiro huru yechisikwa inomirira kuratidzwa kwevanakomana vaMwari.
\v 20 Nekuti chisikwa chakaiswa pasi pechisina maturo, kwete nekuda, asi nekuda kwaiye waka\add chi\add*isa pasi mutariro.
\v 21 Nekuti chisikwa pachachowo chichasunungurwa pauranda hwekuora, \add chiiswe\add* parusununguko rwekubwinya kwevana vaMwari.
\v 22 Nekuti tinoziva kuti chisikwa chose chinogomera nekurwadziwa mumarwadzo pamwe kusvikira zvino.
\v 23 Zvisati zviri izvo chete, asi isuwo, kunyange tine chibereko chekutanga chemweya, nesu tomene tinogomera mukati medu, tichimirira kuitwa kwedu vana, \add ndirwo\add* rudzikunuro rwemuviri wedu.
\v 24 Nekuti tinoponeswa netariro; asi tariro inoonekwa haisi tariro; nekuti izvo munhu zvaanoona uchakazvitaririrei?
\v 25 Asi kana tichitarisira chatisingaoni, tino\add chi\add*mirira nemoyo murefu.
\v 26 Saizvozvo Mweyawo unobatsira utera hwedu; nekuti hatizivi chatinofanira kunyengeterera sezvatinofanira; asi Mweya amene unotireverera nekugomera kusingatauriki;
\v 27 zvino iye unonzvera moyo, ndiye unoziva fungwa dzeMweya, nekuti unoreverera vatsvene maererano naMwari.
\v 28 Uye tinoziva kuti zvinhu zvose zvinobata pamwe kuti zvinakire avo vanoda Mwari, avo vakadamwa maererano nezano \add rake\add*.
\v 29 Nekuti vaakagara aziva, wakagarawo avatemera kuti vafanane nemufananidzo weMwanakomana wake, kuti ave dangwe pakati pehama zhinji.
\v 30 Pamusoro pazvo, avo vaakagara atemera, ndivo vaakadanawo; ivo nevaakadana, ndivo vaakaruramisawo; nevaakaruramisa, ndivo vaakakudzawo.
\v 31 Zvino tichatiyi kuzvinhu izvi? Kana Mwari \add ari\add* wedu, ndiani uchatirwisa?
\v 32 Iye usina kutongoomera neMwanakomana wake, asi wakamukumikidza nekuda kwedu tose, ungarega sei nayewo kutipa pachena zvinhu zvose?
\v 33 Ndiani uchapa mhosva vasanangurwa vaMwari? \add Ndi\add*Mwari unoruramisa;
\v 34 ndiani unopa mhosva? \add ndi\add*Kristu wakafa, zvikuru wakamutswazve, uri kuruoko rworudyi rwaMwari, unotirevererawo.
\v 35 Ndiani uchatiparadzanisa nerudo rwaKristu? Kutambudzika, kana kumanikidzika, kana kushushwa, kana nzara, kana kushama, kana njodzi, kana munondo here?
\v 36 Sezvazvakanyorwa \add zvichinzi\add*: Nekuda kwenyu tinourawa zuva rose; tinoverengwa semakwai okubayiwa.
\v 37 Asi pazvinhu izvi zvose tinodarika vakundi kubudikidza naiye wakatida.
\v 38 Nekuti ndinechokwadi kuti harwusi rufu, kana upenyu, kana vatumwa, kana ukuru ukuru, kana masimba, kana zvinhu zvazvino, kana zvinhu zvinouya,
\v 39 kana urefu, kana udzamu, kana chimwe chisikwa chipi zvacho, chingagona kutiparadzanisa nerudo rwaMwari rwuri muna Kristu Jesu Ishe wedu.

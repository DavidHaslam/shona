\c 2
\s Vanhu vose vanofanira kutongwa
\p
\v 1 Saka hauna manzvengero iwe munhu, upi noupi, unotonga; nokuti pachinhu icho chaunotonga mumwe nacho, unozvipa mhosva iwe, nokuti iwe, unotonga unoita zvinhu zvakadaro.
\v 2 Asi tinoziva kuti kutonga kwaMwari kunoenderana nechokwadi kunavanoita zvinhu izvozvo.
\v 3 Unofungireiko zvinhu izvi iwe munhu unotonga vanoita zvinhu zvakadai, iwe uchiitavo zvakadaro, ungatiza kutonga kwaMwari here?
\v 4 Unozvidza kanhi fuma yovunyoro hwake, nomoyo wake munyoro, nomoyo wake murefu, usingazivi here kuti vunyoro hwaMwari hwunokuisa pakutendevuka?
\v 5 Asi novukukutu bwako, nomoyo usingadi kutendevuka, unozvivunganidzira kutsamwa nezuva rokutsamwa, nokuratidzwa kokutonga kwakarurama kwaMwari;
\v 6 iye uchapa mumwe nomumwe maererano nemabasa ake:
\v 7 Ivo vane moyo mirefu vanorambira mumabasa akanaka vanotsvaka kubwinya, nokukudzwa, nokusafa, \add uchavapa\add* upenyu husingaperi.
\v 8 Asi kunavanenharo, vasingateereri chokwadi, vanoteerera zvisakarurama, kuchavapo kutsamwa nehasha.
\v 9 Kutambudzika nenhamo kumweya mumwe nomumwe womunhu kunoita zvakaipa, pakutanga womuJudha, nowomuGiriki;
\v 10 asi kubwinya, nokukudzwa, norugare kunomumwe nomumwe unoita zvakanaka, kumuJudha pakutanga, nokumuGirikivo.
\v 11 Nokuti hakuna rusarura gomunhu kunaMwari.
\v 12 Nokuti vose vakatadza pasinomurairo; vachaparadzwavo pasinomurairo; vose vakatadza vanomurairo, vachatongwa nomurairo;
\v 13 nokuti havasi vanzwi vomurairo vakarurama pamberi paMwari, asi vaiti vomurairo ndivo vacharuramiswa;
\v 14 nokuti kana vahedheni vasinomurairo vachiita pachizvarigo zvinhu zviri mumurairo, ivo vasina murairo vachava murairo wavo vamene;
\v 15 vanoratidza basa romurairo wakanyorwa mumoyo yavo, hana yavo ichipupuravo, nemirangariro \add yavo\add* zvavanofunga pakati pavo zvichivapa mhosva kana kuvarwira;
\v 16 nezuva iro Mwari raanozotonga naro zvakavanzika zvavanhu, naJesu Kristu, maererano neevhangeri yangu.
\s VaJudha havane-pembedzo
\p
\v 17 Tarira iwe unonzi muJudha, unovimba nomurairo, unozvirumbidza munaMwari,
\v 18 unoziva kuda nokutsaura kuti zvakanaka ndezvipi, uchidzidziswa nomurairo,
\v 19 unozviti iwe uri mutungamiriri wamapofu, nechiedza chavari murima,
\v 20 nomurairi wamapenzi, nomudzidzisi wavacheche, zvaunomufananidzo wokuziva nowechokwadi pamurairo;
\v 21 zvino iwe unodzidzisa mumwe, unoregereiko kuzvidzidzisa? Iwe unoparidza kuti munhu arege kuba, unobireiko iwe?
\v 22 Iwe unoti munhu arege kuita vupombwe, unoitireiko vupombwe iwe? Iwe unosema zvifananidzo, unobireiko iwe tembere dzavo?
\v 23 Iwe unozvirumbidza nomurairo, unoshovora Mwari nokudarika murairo neiko?
\v 24 Nokuti, sezvazvakanyorwa zita raMwari rinomhurwa pakati pavahedheni nokuda kwenyu.
\v 25 Nokuti kudzingiswa kunobatsira, kana iwe uri muiti womurairo; asi kana uri mudariki womurairo, kudzingiswa kwako kwava kusadzingiswa.
\v 26 Zvino. Kana iye usina kudzingiswa achichengeta zviga zvomurairo, ko kusadzingiswa kwake hakunganzi kudzingiswa here?
\v 27 Nousina kudzingiswa kubva pakuzvarwa kwake, kana achichengeta murairo, haangakutongi here iwe unodarika murairo, iwe unomurairo wakanyorwa, vuyevo kudzingiswa?
\v 28 Nokuti uyo haazi muJudha, uri muJudha pakuvonekwa chete; nokudzingiswa hakuzi iko kunovonekwa, kuri panyama;
\v 29 asi muJudha ndiye uri muJudha nechomukati; nokudzingiswa ndiko komoyo, mumweya, kusati kuri kwezvakanyorwa; iye haarumbidzwi navanhu, asi naMwari.

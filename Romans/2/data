\c 2
\s Vanhu vose vanofanira kutongwa
\p
\v 1 Naizvozvo hauna manzvengero iwe munhu upi noupi unotonga; nokuti pachinhu icho chaunotonga mumwe nacho, unozvipa mhosva iwe, nokuti iwe unotonga unoita zvinhu zvakangodaro.
\v 2 Asi tinoziva kuti kutonga kwaMwari kunoenderana nechokwadi kunavanoita zvinhu izvozvo.
\v 3 Zvino unofunga izvi, iwe munhu unotonga vanoita zvinhu zvakadai, \add iwe\add* uchiitavo zvakadaro, ungatiza kutonga kwaMwari here?
\v 4 Unozvidza ufumi hwounyoro hwake nomoyo wake murefu; hauzivi here kuti nyasha dzaMwari dzinokuisa pakutendeuka?
\v 5 Asi noukukutu hwako, nomoyo usingatendeuki, unozviunganidzira kutsamwa nezuva rokutsamwa nokuzarurwa kwekutonga kwakarurama kwaMwari;
\v 6 iye uchapa mumwe nomumwe maererano nemabasa ake;
\v 7 kuna ivo vanemoyo mirefu vanorambira mumabasa akanaka vachitsvaka kuhwinya, nokukudzwa, nokusafa, \add uchavapa\add* upenyu husingaperi.
\v 8 Asi kuna vane nharo, vasingateereri chokwadi, asi vanoteerera zvisakarurama, \add kuchavapo\add* kutsamwa nehasha.
\v 9 Kutambudzika nenhamo pamusoro pemweya mumwe nomumwe womunhu unoita zvakaipa, pakutanga womuJudha, nowomuGiriki;
\v 10 asi kuhwinya nokukudzwa, norugare kunomumwe nomumwe unoita zvakanaka, kumuJudha pakutanga, nokumuGirikivo.
\v 11 Nokuti hakuna rusarura gomunhu kunaMwari.
\v 12 Nokuti vose vakatadza pasinomurairo; vachaparadzwavo pasinomurairo; vose vakatadza mumurairo, vachatongwa nomurairo;
\v 13 nokuti havasi vanzwi vomurairo vakarurama pamberi paMwari, asi vaiti vomurairo ndivo vachanzi vakarurama;
\v 14 nokuti kana vahedheni vasinomurairo vachiita pachizvarigo zvinhu zviri mumurairo, ava vasina murairo vachava murairo wavo vamene;
\v 15 vanoratidza basa romurairo wakanyorwa mumoyo yavo, hana yavo ichipupuravo, nemirangariro panguva iyi ichipa mhosva kana kurwira pakati pavo;
\v 16 nezuva iro Mwari paachatonga zvakavanzika zvavanhu, naJesu Kristu, maererano neevhangeri yangu.
\s VaJudha havane-pembedzo
\p
\v 17 Tarira iwe unonzi muJudha, unogutsikana nomurairo, unozvikudza munaMwari,
\v 18 unoziva kuda nokugamuchira zvakanakisisa, uchidzidziswa nomurairo,
\v 19 unozvivimba kuti iwe womene uri mutungamiriri wamapofu, nechiedza chavari murima,
\v 20 nomurairi wamapenzi, \add no\add*mudzidzisi wavacheche, unechimiro choruzivo nechechokwadi mumurairo;
\v 21 Naizvozvo iwe unodzidzisa mumwe hauzvidzidzisi here? Iwe unoparidza kuti munhu arege kuba, iwe haubi here?
\v 22 Iwe unoti munhu asaita upombwe, unoita upombwe here? Iwe unosema zvifananidzo, unopamba tembere \add dzavo\add* here?
\v 23 Iwe unozvirumbidza nomurairo, unoshovora Mwari nokudarika murairo here?
\v 24 Nokuti zita raMwari rinomhurwa pakati pavahedheni kubudikidza nemwi sezvazvakanyorwa.
\v 25 Nokuti kudzingiswa kunobatsira zvirokwazvo, kana iwe uchichengeta murairo; asi kana uri mudariki womurairo, kudzingiswa kwako kunoitwa kusadzingiswa.
\v 26 Naizvozvo kana iye usina kudzingiswa achichengeta zviga zvomurairo, ko kusadzingiswa kwake hakunganzi kudzingiswa here?
\v 27 Nousina kudzingiswa kubva pachizvarigo achizadzisa murairo, \add haanga\add*kutongi here iwe unemurairo wakanyorwa nokudzingiswa, mudariki womurairo?
\v 28 Nokuti haazi muJudha, uri \add muJudha\add* gokunze; hakuzi kudzingiswa kokunze kuri panyama;
\v 29 asi iye muJudha \add uri iye\add* nechomukati; nokudzingiswa komoyo mumweya, kwete mumagwaro; kurumbidzwa kwake hakubvi kuvanhu asi kunaMwari.

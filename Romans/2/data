\c 2
\s Vanhu vose vanofanira kutongwa
\p
\v 1 Naizvozvo hauna manzvengero, iwe munhu, upi noupi unotonga; nekuti pachinhu icho chaunotonga mumwe, unozvipa mhosva iwe, nekuti iwe unotonga unoita zvinhu zvakangodaro.
\v 2 Asi tinoziva kuti kutonga kwaMwari kunoenderana nechokwadi pamusoro pevanoita zvinhu izvozvo.
\v 3 Zvino unofunga izvi here, iwe munhu unotonga avo vanoita zvinhu zvakadai, uchiitawo zvakadaro, kuti ungatiza kutonga kwaMwari?
\v 4 Kana unozvidza ufumi hwenyasha dzake nomoyo murefu, nemoyo munyoro; usingazivi kuti nyasha dzaMwari dzinokuisa pakutendeuka?
\v 5 Asi neukukutu hwako, nemoyo usingatendeuki, unozviunganidzira hasha nezuva rekutsamwa nekuzarurwa kwekutonga kwakarurama kwaMwari;
\v 6 iye uchapa kune umwe neumwe maererano nemabasa ake;
\v 7 kuna ivo vane moyo mirefu vanorambira mumabasa akanaka vachitsvaka kubwinya, nokukudzwa, nokusafa, \add uchavapa\add* upenyu husingaperi.
\v 8 Asi kuna vane nharo, vasingateereri chokwadi, asi vanoteerera kusarurama, \add kuchavapo\add* hasha nokutsamwa;
\v 9 kutambudzika nenhamo pamusoro pemweya mumwe nomumwe womunhu unoita zvakaipa, pakutanga womuJudha, nowomuGiriki;
\v 10 asi kubwinya nokukudzwa, norugare kunomumwe nomumwe unoita zvakanaka, kumuJudha pakutanga, nokumuGirikiwo.
\v 11 Nekuti hakuna rusarura gomunhu kuna Mwari.
\p
\v 12 Nekuti vose vakatadza vakatadza vasina murairo; vachaparara vasina murairo; uye vose vakatadza mumurairo, vachatongwa nemurairo;
\v 13 nekuti havasi vanzwi vemurairo vakarurama pamberi paMwari, asi vaiti vemurairo ndivo vachanzi vakarurama;
\v 14 nekuti kana vahedheni vasina murairo vachiita pachisikirwo zvinhu zviri mumurairo, ava vasina murairo ndivo murairo wavo vamene;
\v 15 vanoratidza basa remurairo wakanyorwa mumoyo yavo, hana yavo ichipupurawo, nemirangariro panguva iyi ichipa mhosva kana kurwira pakati pavo;
\v 16 nezuva iro Mwari paachatonga zvakavanzika zvevanhu, naJesu Kristu, maererano neevhangeri yangu.
\s VaJudha havana pembedzo
\p
\v 17 Tarira iwe unonzi muJudha, unozembera pamurairo, unozvikudza pamusoro paMwari,
\v 18 unoziva chido nekugamuchira zvakanakisisa, uchidzidziswa nemurairo,
\v 19 unozvivimba kuti iwe uri mutungamiriri wemapofu, chiedza chevari murima,
\v 20 murairi wemapenzi, mudzidzisi wevacheche, une chimiro cheruzivo nechechokwadi mumurairo;
\v 21 Naizvozvo iwe unodzidzisa mumwe, hauzvidzidzisi here? Iwe unoparidza kuti munhu arege kuba, iwe haubi here?
\v 22 Iwe unoti usapombwe, unoita upombwe here? Iwe unosema zvifananidzo, unopamba tembere \add dzavo\add* here?
\v 23 Iwe unozvirumbidza nemurairo, unoshoora Mwari nekudarika murairo here?
\v 24 Nekuti zita raMwari rinonyombwa pakati pevahedheni kubudikidza nemwi sezvazvakanyorwa.
\v 25 Nekuti kudzingiswa kunobatsira zvirokwazvo, kana uchichengeta murairo; asi kana uri mudariki wemurairo, kudzingiswa kwako kunoitwa kusadzingiswa.
\v 26 Naizvozvo kana kusadzingiswa kuchichengeta zviga zvemurairo, ko kusadzingiswa kwake hakuveregwi sekudzingiswa here?
\v 27 Nekusadzingiswa kwepachizvarigo, achizadzisa murairo, \add haanga\add*kutongi here iwe mudariki wemurairo nemagwaro uye kudzingiswa?
\v 28 Nekuti haazi muJudha, uri \add muJudha\add* gokunze; hakuzi kudzingiswa kuri kokunze panyama;
\v 29 asi iye muJudha uri iye nechomukati; nekudzingiswa ndekwemoyo mumweya, kwete mumagwaro; kurumbidzwa kwake hakubvi kuvanhu asi kuna Mwari.

\c 2
\s Vanhu vose vanofanira kutongwa
\p
\v 1 Naizvozvo hauna manzvengero iwe munhu upi noupi unotonga; nekuti pachinhu icho chaunotonga mumwe nacho, unozvipa mhosva iwe, nekuti iwe unotonga unoita zvinhu zvakangodaro.
\v 2 Asi tinoziva kuti kutonga kwaMwari kunoenderana nechokwadi kuna vanoita zvinhu izvozvo.
\v 3 Zvino unofunga izvi here, iwe munhu unotonga avo vanoita zvinhu zvakadai, \add iwe\add* uchiitawo zvakadaro, kuti ungatiza kutonga kwaMwari?
\v 4 Kana unozvidza ufumi hwenyasha dzake nomoyo murefu, nomoyo munyoro; hauzivi here kuti nyasha dzaMwari dzinokuisa pakutendeuka?
\v 5 Asi noukukutu hwako, nomoyo usingatendeuki, unozviunganidzira kutsamwa nezuva rokutsamwa nokuzarurwa kwekutonga kwakarurama kwaMwari;
\v 6 iye uchapa kune mumwe nomumwe maererano nemabasa ake;
\v 7 kuna ivo vane moyo mirefu vanorambira mumabasa akanaka vachitsvaka kubwinya, nokukudzwa, nokusafa, \add uchavapa\add* upenyu husingaperi.
\v 8 Asi kuna vane nharo, vasingateereri chokwadi, asi vanoteerera kusarurama, \add kuchavapo\add* hasha nokutsamwa;
\v 9 kutambudzika nenhamo pamusoro pemweya mumwe nomumwe womunhu unoita zvakaipa, pakutanga womuJudha, nowomuGiriki;
\v 10 asi kubwinya nokukudzwa, norugare kunomumwe nomumwe unoita zvakanaka, kumuJudha pakutanga, nokumuGirikiwo.
\v 11 Nekuti hakuna rusarura gomunhu kunaMwari.
\p
\v 12 Nekuti vose vakatadza vakatadza pasina murairo; vachaparara pasinomurairo; uye vose vakatadza mumurairo, vachatongwa nomurairo;
\v 13 nekuti havasi vanzwi vomurairo vakarurama pamberi paMwari, asi vaiti vomurairo ndivo vachanzi vakarurama;
\v 14 nekuti kana vahedheni vasinomurairo vachiita pachisikirwo zvinhu zviri mumurairo, ava vasina murairo ndivo murairo wavo vamene;
\v 15 vanoratidza basa romurairo wakanyorwa mumoyo yavo, hana yavo ichipupurawo, nemirangariro panguva iyi ichipa mhosva kana kurwira pakati pavo;
\v 16 nezuva iro Mwari paachatonga zvakavanzika zvavanhu, naJesu Kristu, maererano neevhangeri yangu.
\s VaJudha havana pembedzo
\p
\v 17 Tarira iwe unonzi muJudha, unozembera pamurairo, unozvikudza pamusoro paMwari,
\v 18 unoziva kuda nokugamuchira zvakanakisisa, uchidzidziswa nomurairo,
\v 19 unozvivimba kuti iwe womene uri mutungamiriri wamapofu, chiedza chavo ivo vari murima,
\v 20 murairi wamapenzi, mudzidzisi wavacheche, unechimiro choruzivo nechechokwadi mumurairo;
\v 21 Naizvozvo iwe unodzidzisa mumwe, hauzvidzidzisi here? Iwe unoparidza kuti munhu arege kuba, iwe haubi here?
\v 22 Iwe unoti asaita upombwe, unoita upombwe here? Iwe unosema zvifananidzo, unopamba tembere \add dzavo\add* here?
\v 23 Iwe unozvirumbidza nomurairo, unoshoora Mwari nokudarika murairo here?
\v 24 Nekuti zita raMwari rinomhurwa pakati pavahedheni kubudikidza nemwi sezvazvakanyorwa.
\v 25 Nekuti kudzingiswa kunobatsira zvirokwazvo, kana iwe uchichengeta murairo; asi kana uri mudariki womurairo, kudzingiswa kwako kunoitwa kusadzingiswa.
\v 26 Naizvozvo kana iye kusadzingiswa kuchichengeta zviga zvomurairo, ko kusadzingiswa kwake hakuveregwi sokudzingiswa here?
\v 27 Nokusadzingiswa kubva pachizvarigo kuchizadzisa murairo, \add haanga\add*kutongi here iwe unemurairo nemagwaro nokudzingiswa, mudariki womurairo?
\v 28 Nekuti haazi muJudha, uri \add muJudha\add* gokunze; hakuzi kudzingiswa kuri kokunze panyama;
\v 29 asi iye muJudha \add uri iye\add* nechomukati; nokudzingiswa ndokwemoyo, mumweya, kwete mumagwaro; kurumbidzwa kwake hakubvi kuvanhu asi kunaMwari.

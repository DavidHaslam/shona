\c 2
\s Vanhu vose vanofanira kutongwa
\p
\v 1 Naizvozvo hauna manzvengero, iwe munhu, upi neupi anotonga; nekuti neicho chaunotonga nacho umwe, unozvipa mhosva iwe, nekuti iwe unotonga unoita zvinhu zvakangodaro.
\v 2 Asi tinoziva kuti kutonga kwaMwari kunoenderana nechokwadi pamusoro pevanoita zvinhu zvakadaro.
\v 3 Zvino unofunga izvi, haiwa munhu anotonga vanoita zvinhu zvakadaro, uchiitawo zvakadaro, kuti iwe uchatiza kutonga kwaMwari here?
\v 4 Kana unozvidza here fuma yenyasha dzake nemoyo murefu nemoyo munyoro, usingazivi kuti nyasha dzaMwari dzinokuisa pakutendeuka?
\v 5 Asi neukukutu hwako nemoyo usingatendeuki unozviunganidzira hasha nezuva rehasha nekuzarurwa kwekutonga kwakarurama kwaMwari,
\v 6 iye achapa mubairo kune umwe neumwe maererano nemabasa ake;
\v 7 upenyu husingaperi kune vane moyo murefu pakuita kwakanaka vanotsvaka kubwinya nekukudzwa nekusafa;
\v 8 asi kune vane nharo, uye vasingateereri chokwadi asi vanoteerera kusarurama, kuchava\add po\add* kutsamwa nehasha,
\v 9 dambudziko nekumanikidzika, pamusoro pemweya umwe neumwe wemunhu anoita zvakaipa, pakutanga wemuJudha newemuGirikiwo;
\v 10 asi kubwinya nerukudzo nerugare kune umwe neumwe anoita zvakanaka, kumuJudha pakutanga, nekumuGirikiwo;
\v 11 nekuti hakuna rusarura rwemunhu kuna Mwari.
\p
\v 12 Nekuti vose vakatadza vasina murairo, vachapararawo vasina murairo; uye vose vakatadza mumurairo, vachatongwa nemurairo;
\v 13 nekuti havasi vanzwi vemurairo vakarurama pamberi paMwari, asi vaiti vemurairo vachanzi vakarurama.
\v 14 Nekuti kana vahedheni vasina murairo vachiita pachisikirwo zviri pamurairo, ivo, vasina murairo, ndivo murairo kwavari vamene;
\v 15 vanoratidza basa remurairo wakanyorwa mumoyo yavo; hana yavo ichipupurawo, nemirangariro ichipa mhosva kanawo kuvarwira pakati pavo,
\v 16 nezuva Mwari raachatonga zvakavanzika zvevanhu, naJesu Kristu, maererano neevhangeri yangu.
\s VaJudha havana pembedzo
\p
\v 17 Tarira iwe unonzi muJudha, uye unozembera pamurairo, unozvikudza muna Mwari,
\v 18 uye unoziva chido \add chake,\add* nekugamuchira zvakanakisa, uchidzidziswa kubva pamurairo,
\v 19 uye unozvivimba kuti iwe uri mutungamiriri wemapofu, chiedza chevari murima,
\v 20 murairiri wemapenzi, mudzidzisi wevacheche, une chimiro cheruzivo nechechokwadi mumurairo;
\v 21 naizvozvo iwe anodzidzisa mumwe, hauzvidzidzisi here? Iwe anoparidza kuti usaba, unoba here?
\v 22 Iwe anoti usapomba, unopomba here? Iwe anosema zvifananidzo, unopamba tembere here?
\v 23 Iwe anozvirumbidza nemurairo, unoshoora Mwari nekudarika murairo here?
\v 24 Nekuti zita raMwari rinonyombwa pakati pevahedheni nekuda kwenyu, sezvo zvakanyorwa.
\v 25 Nekuti kudzingiswa kunobatsira zvirokwazvo, kana uchiita murairo; asi kana uri mudariki wemurairo, kudzingiswa kwako kwava kusadzingiswa.
\v 26 Naizvozvo kana kusadzingiswa kuchichengeta zviga zvemurairo, kusadzingiswa kwake hakuverengwi kuti kudzingiswa here?
\v 27 Nekusadzingiswa kwepachisikirwo, kana kuchizadzisa murairo, \add hakunga\add*kutongi here iwe mudariki wemurairo nerugwaro uye kudzingiswa?
\v 28 Nekuti haasi muJudha, ari \add muJudha\add* rwekunze, kana kudzingiswa kuri kwekunze panyama;
\v 29 asi iye muJudha ari \add iye\add* makavanda, nekudzingiswa \add nde\add*kwemoyo mumweya, kwete murugwaro; ane kurumbidzwa kwake kusingabvi kuvanhu asi kuna Mwari.

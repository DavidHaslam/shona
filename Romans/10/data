\c 10
\nb
\v 1 Hama chishuvo zvirokwazvo chomoyo wangu, nomukumbiro wangu kunaMwari pamusoro paIsraeri ndezveruponeso.
\v 2 Nokuti ndinovapupurira kuti vanoshingairira Mwari, asi kwete maererano neruzivo.
\v 3 Nokuti ivo zvavakanga vasingazivi kururama kwaMwari, vakatsvaka kumisa kururama kwavo vamene, vakasazviisa pasi pokururama kwaMwari.
\v 4 Nokuti Kristu mugumo womurairo pakururama, kuno mumwe nomumwe unotenda.
\v 5 Nokuti Mozisi unotsanangura kururama, kuri komurairo, kuti unoita zvinhu izvi uchararama nazvo.
\v 6 Asi kururama kunobva pakutenda, kunoreva sezvizvi: Usati mumoyo mako: Ndianiko uchakwira kudenga? (ndiko kuti kuburusa Kristu;)
\v 7 kana kuti: Ndianiko uchaburukira kwakadzikadzika? (ndiko kuti kubudisa Kristu kuvakafa.)
\v 8 Asi kunoreveiko? Shoko riri pedo newe, mumuromo mako, nomumoyo mako; ndiro shoko rokutenda ratinoparidza;
\v 9 kuti, kana iwe uchipupura nomuromo wako Ishe Jesu, nokutenda mumoyo mako kuti Mwari wakamumutsa kuvakafa, uchaponeswa;
\v 10 nokuti nemoyo munhu unotenda, kuve kururama; unopupura nomuromo, kuve kuponeswa.
\v 11 Nokuti Rugwaro runoti: Ani nani unotenda kwaari haanganyadziswi,
\v 12 Nokuti hapana musiyano pakati pemuJudha nomuGiriki; nokuti ishe mumwe chete wavose, wakafuma kunavose vanodana kwaari;
\v 13 nokuti ani nani unodana kuzita raShe, uchaponeswa.
\v 14 Zvino vachagodana seiko kunaiye, wavasina kutenda kwaari? Uye vachatenda seiko kunaiye wavasina kunzwa? Vachanzwa seiko kana kusina muparidzi?
\v 15 Vachaparidza seiko kana vasingatumwi? Sezvazvakanyorwa \add zvichinzi\add*: Dzakanaka sei tsoka dzavanoparidza evhangeri yorugare, namashoko omufaro ezvinhu zvakanaka?
\v 16 Asi vose havana kuteerera evhangeri. Nokuti Isaya unoti: Ishe, ndianiko wakatenda zvatakaparidza?
\v 17 Naizvozvo kutenda \add kunovuya \add*nokunzwa, nokunzwa neshoko raMwari.
\v 18 Asi ndinoti: Havana kunzwa here? Hongu, zvirokwazvo, Inzwi ravo rakaendabuda kunyika yose, Namashoko avo kumigumo yenyika.
\v 19 Asi ndinoti: VaIsraeri havanakuziva here? Pakutanga Mozisi unoti: Ndichamutsa kutsamwa kwenyu norudzi rusinganzwisisi.
\v 20 NaIsaya, asingatyi, unoti: Ndakavonekwa navasina kundibvunza.
\v 21 Asi kuvaIsraeri unoti: Ndakatambanudzira mavoko angu zuva rose kuvanhu vasingateereri, navanokakavara.

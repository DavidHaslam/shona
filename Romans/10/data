\c 10
\nb
\v 1 Hama, chishuwo chemoyo wangu nemukumbiro kuna Mwari pamusoro paIsraeri ndezveruponeso \add rwavo\add*.
\v 2 Nekuti ndinovapupurira kuti vanoshingairira Mwari, asi kwete maererano neruzivo;
\v 3 nekuti vasingazivi kururama kwaMwari, uye vachitsvaka kumisa kururama kwavo pachavo, vakasazviisa pasi pekururama kwaMwari.
\v 4 Nekuti Kristu mugumo wemurairo mukururama kuna ani nani unotenda.
\v 5 Nekuti Mozisi unonyora kururama kuri kwemurairo, kuti munhu unoita zvinhu izvi uchararama nazvo.
\v 6 Asi kururama kunobva parutendo kunotaura sezvizvi: Usati mumoyo mako: Ndiani uchakwira kudenga? ndiko kuti kuburusa Kristu;
\v 7 kana \add kuti\add*: Ndiani uchaburukira mukudzika? ndiko kuti kukwidza Kristu kubva kuvakafa.
\v 8 Asi kunoti kudini? Shoko riri pedo newe, mumuromo mako nemumoyo mako; iri ishoko rerutendo ratinoparidza;
\v 9 kuti kana iwe wakabvuma nemuromo wako Ishe Jesu, uye uchitenda mumoyo mako kuti Mwari wakamumutsa kubva kuvakafa, uchaponeswa;
\v 10 nekuti nemoyo \add umwe\add* unotenda mukururama, uye nemuromo unobvuma mukuponeswa.
\v 11 Nekuti rugwaro rwunoti: Ani nani unotenda kwaari haangazonyadziswi.
\v 12 Nekuti hapana musiyano pakati pemuJudha nemuGiriki; nekuti Ishe ndeumwe wevose, wakafuma kune vose vanodana kwaari.
\v 13 Nekuti wose ani nani uchadana kuzita raIshe uchaponeswa.
\v 14 Zvino vachadana sei wavasina kutenda kwaari? Uye vachatenda sei wavasina kunzwa nezvake? Uye vachanzwa sei vasina muparidzi?
\v 15 Zvino vachaparidza sei kana vasina kutumwa? Sezvazvakanyorwa \add zvichinzi\add*: Dzakanaka sei tsoka dzevanoparidza evhangeri yerugare, dzevanoparidza evhangeri yezvakanaka?
\v 16 Asi vose havana kuteerera evhangeri. Nekuti Isaya unoti: Ishe, ndiani wakatenda zvatakasuma?
\v 17 Naizvozvo rutendo rwunobva mukunzwa, nekunzwa neShoko raMwari.
\v 18 Asi ndinoti: Havana kunzwa here? Hongu zvirokwazvo, inzwi ravo rakabuda kunyika yose, nemashoko avo kumigumo yenyika.
\v 19 Asi ndinoti: Israeri haana kunzwisisa here? Pakutanga Mozisi unoti: Ini ndichakumutsirai godo na\add ivo\add* \add va\add*siri vatorwa, nerudzi rusingafungi ndichakutsamwisai.
\v 20 NaIsaya une ushingi uye unoti: Ndakawanikwa nevasina kunditsvaka, ndakaonekwa kune vasina kundibvunza.
\v 21 Asi kuna Israeri unoti: Zuva rose ndakatandavadza maoko angu kuvanhu vasingateereri nevanokakavara.

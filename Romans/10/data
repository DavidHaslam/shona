\c 10
\nb
\v 1 Hama chishuvo zvirokwazvo chomoyo wangu, nomukumbiro wangu kunaMwari pamusoro paIsraeri ndecheruponeso \add rwavo\add*.
\v 2 Nokuti ndinovapupurira kuti vanoshingairira Mwari, asi kwete maererano neruzivo.
\v 3 Nokuti ivo zvavakanga vasingazivi kururama kwaMwari, vakatsvaka kumisa kururama kwavo vamene, vakasazviisa pasi pokururama kwaMwari.
\v 4 Nokuti Kristu mugumo womurairo pakururama, kuna ani nani unotenda.
\v 5 Nokuti Mozisi unotsanangura kururama kuri komurairo, kuti munhu unoita zvinhu izvozvo uchararama nazvo.
\v 6 Asi kururama kunobva pakutenda, kunotaura sezvizvi: Usati mumoyo mako: Ndianiko uchakwira kudenga? uku ndiko kuti kuburusa Kristu;
\v 7 kana kuti: Ndianiko uchaburukira kwakadzikadzika? uku ndiko kuti kubudisa Kristuzve kuvakafa.
\v 8 Asi kunoreveiko? Shoko riri pedo newe, mumuromo mako nomumoyo mako; ndiro shoko rokutenda ratinoparidza;
\v 9 kuti, kana iwe uchipupura nomuromo wako Ishe Jesu, nokutenda mumoyo mako kuti Mwari wakamumutsa kuvakafa, uchaponeswa;
\v 10 nokuti nemoyo munhu unotenda kuve kururama; unopupura nomuromo, kuve kuponeswa.
\v 11 Nokuti rugwaro runoti: Ani nani unotenda kwaari haanganyadziswi.
\v 12 Nokuti hapana musiyano pakati pemuJudha nomuGiriki; nokuti ishe mumwe chete wavose, wakafuma kunavose vanodana kwaari.
\v 13 Nokuti ani nani unodana kuzita raShe, uchaponeswa.
\v 14 Zvino vachagodana seiko kunaiye wavasina kutenda kwaari? Uye vachatenda seiko kunaiye wavasina kunzwa? Vachanzwa seiko kana vasina muparidzi?
\v 15 Vachaparidza seiko kana vasingatumwi? Sezvazvakanyorwa \add zvichinzi\add*: Dzakanaka sei tsoka dzavanoparidza evhangeri yorugare, navanoparidza mashoko omufaro ezvinhu zvakanaka?
\v 16 Asi vose havana kuteerera evhangeri. Nokuti Isaya unoti: Ishe, ndianiko wakatenda zvatakaparidza?
\v 17 Naizvozvo kutenda \add kunovuya \add*nokunzwa, nokunzwa neshoko raMwari.
\v 18 Asi ndinoti: Havana kunzwa here? Hongu, zvirokwazvo, Inzwi ravo rakaenda kunyika yose; namashoko avo kumigumo yenyika.
\v 19 Asi ndinoti: Israeri haana kuziva here? Pakutanga Mozisi unoti: Ndichakumutsirai godo kwete nevechirudzi \add chenyu\add*, norudzi rusingafungi ndichakutsamisai.
\v 20 NaIsaya usingatyi unoti: Ndakawanikwa navasina kunditsvaka; ndicharatidzwa kune vasina kundibvunzatsvaka.
\v 21 Asi kunaIsraeri unoti: Zuva rose ndakatambanudza mavoko angu kuvanhu vasingateereri, navanokakavara.

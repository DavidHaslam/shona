\c 14
\s Nzira yekubata vane utera parutendo
\p
\v 1 Zvino ane utera parutendo mugamuchirei, kwete negakava pamaonero.
\v 2 umwe anotenda kudya zvose, asi ane utera anodya miriwo.
\v 3 Anodya ngaarege kuzvidza asingadyi, uye asingadyi ngaarege kutonga anodya; nekuti Mwari wakamugamuchira.
\v 4 Iwe ndiwe ani anotonga muranda weumwe? Anomira kana kuwa kuna ishe wake pachake. Achamiswa zvirokwazvo; nekuti Mwari anogona kumumisa.
\v 5 Umwe anotemera zuva kupfuura \add rimwe \add*zuva; umwe anotemera zuva rimwe nerimwe \add zvakafanana\add*. Umwe neumwe ngaazivisise mumurangariro wake pachake.
\v 6 Uyo anorangarira zuva, ano\add ri\add*rangarira muna Ishe; neasingarangariri zuva, haarangariri muna Ishe; anodya anodya kuna Ishe, nekuti anovonga Mwari; uye asingadyi haadyi muna Ishe, uye anovonga Mwari.
\v 7 Nekuti hakuna umwe kwatiri anozviraramira, uye hakuna anozvifira.
\v 8 Nekuti kana tichirarama, tinoraramira Ishe; uye kana tichifa, tinofira Ishe; naizvozvo kana tichirarama, kana tichifa, tiri vaIshe.
\v 9 Nekuti naKristu wakafira izvozvi, uye akamuka, akararamazve kuti ave Ishe wevose vakafa nevapenyu.
\v 10 Zvino iwe unotongerei hama yako? Kana newe unozvidzirei hama yako? Nekuti isu tose tichamira pamberi pechigaro chekutonga chaKristu.
\v 11 Nekuti kwakanyorwa \add kuchinzi\add*: Ini ndinorarama, anodaro Ishe; ibvi rimwe nerimwe richandifugamira, nerurimi rumwe nerumwe rwuchareurura kuna Mwari.
\v 12 Naizvozvo zvino umwe neumwe wedu achazvidavirira pachake kuna Mwari.
\v 13 Naizvozvo ngatirege kuva tichatongana; asi zviri nani mutonge izvi, kuti tisaisira hama chigumbuso kana chipinganidzo.
\v 14 Ndinoziva uye ndine chokwadi muna Ishe Jesu, kuti hakuna chinhu chakasviba pachacho; asi kune uyo anofunga kuti chakasviba, kwaari chakasviba.
\v 15 Asi kana hama yako ichishungurudzwa nekudya, hauchafambi maererano nerudo. Usamuparadza nekudya kwako, uyo Kristu waakafira.
\v 16 Naizvozvo zvakanaka zvenyu ngazvirege kunyombwa.
\v 17 Nekuti ushe hwaMwari hahwusi kudya nechinwiwa, asi kururama nerugare nemufaro muMweya Mutsvene.
\v 18 Nekuti anoshumira Kristu pazvinhu izvi, anogamuchirika kuna Mwari, uye anotendwa kuvanhu.
\v 19 Naizvozvo zvino ngatitsvakisise zvinhu zverugare, nezvinhu zvekuvakana.
\v 20 Rega kuparadza basa raMwari nekuda kwekudya. zvese zvakachena, asi zvakaipa kumunhu anodya nechigumbuso.
\v 21 Zvakanaka kusadya nyama, kana kunwa waini, kana \add chimwe\add* hama yako chaingagumburwa nacho kana kukanganiswa kana kushaiwa simba.
\v 22 Iwe une rutendo here? Iva na\add rwo\add* pachako pamberi paMwari. Wakaropafadzwa asingazvitongi pachinhu chaanotendera.
\v 23 Asi anokahadzika, kana achidya, wava nemhosva, nekuti haa\add dyi\add* nerutendo; uye chose chisingabvi parutendo, chivi.

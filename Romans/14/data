\c 14
\s Nzira yokubata vasinesimba pakutenda
\p
\v 1 Zvino usinesimba pakutenda mugamuchirei, kwete negakava pamaonero ake.
\v 2 Mumwe unokutenda kuti ungadya zvinhu zvose; asi usinesimba unodya mirivo.
\v 3 Unodya ngaarege kuzvidza usingadyi; usingadyi ngaarege kupa mhosva unodya; nokuti Mwari wakamugamuchira.
\v 4 Iwe ndiwe aniko unotonga muranda womumwe munhu? Iye unomira kana kuwa pamberi paShe wake. Uchamiswa hake, nokuti Ishe unogona kumumisa.
\v 5 Mumwe munhu unokudza rimwe zuva kupfuura rimwe; mumwe unkudza mazuva ose akafanana. Mumwe nomumwe ngaazive kwazvo mumoyo make.
\v 6 Uyo unochengeta zuva, uno\add ri\add*chengeta munaShe; uyo usingachengeti zuva haarichengeti munaShe, uyo unodya, unodya nokuda kwaShe, nokuti unovonga Mwari. Uyo usingadyi kunaShe haadyi asi unovonga Mwari.
\v 7 Nokuti hakunomumwe wedu unozviraramira iye oga, uye hakuna unozvifira.
\v 8 Nokuti kana tichirarama tinoraramira Ishe; zvino kana tichifa, tinofira Ishe; zvino kana tichirarama, kana tichifa tiri vaShe.
\v 9 Nokuti Kristu wakafira izvezvi, akamuka akararamazve kuti ave Ishe wavose vapenyu navakafa.
\v 10 Zvino iwe, unopireiko hama yako mhosva? Kana newevo, unozvidzireiko hama yako? Nokuti isu tose tichamira pamberi pechigaro chokutonga chaKristu.
\v 11 Nokuti kwakanyorwa, \add kuchinzi\add*: Ini ndinorarama ndizvo zvinoreva Ishe ibvi rimwe nerimwe richandifugamira, Rurimi rumwe norumwe ruchapupura Mwari.
\v 12 Naizvozvo zvino mumwe nomumwe wedu uchazvidavirira kunaMwari pamusoro pake.
\v 13 Naizvozvo ngatirege kuramba tichitongana; asi zvirinani mutonge izvi, kuti kusava nomunhu unoisa chigumbuso kana chinopinganidza pamberi pehama \add yake\add*.
\v 14 Ndinoziva, nokuzivisisa kwazvo naShe Jesu, kuti hakuna chinhu chinetsvina chimene; asi uyo unoti, chinetsvina, kwaari chinetsvina.
\v 15 Asi kana hama yako ichirwadziwa nokudya, zvino iwe hauchafambi norudo. Usaparadza nezvokudya zvako uyo wakafirwa naKristu.
\v 16 Naizvozvo kunaka kwenyu ngakurege kuzvidzwa.
\v 17 Nokuti vushe bwaMwari hazvizi zvokudya kana zvokumwa, asi kururama, norugare, nomufaro muMweya Mutsvene.
\v 18 Nokuti unobatira Kristu pazvinhu izvi, unogamuchurwa naMwari, uye unotendwa navanhu.
\v 19 Naizvozvo ngatitsvakisise izvo zvinovuyisa rugare nezvatingavakana nazvo.
\v 20 Regai kuparadza basa raMwari nokuda kwezvokudya. Zvinhu zvose zvakarurama, asi zvakaipa kunounodya akagumbuka.
\v 21 Zvakanaka kusadya nyama, kana kumwa waini, kana kuita chingagumbusa hama yako, kana kukanganiswa kana kushaiswa simba.
\v 22 Unokutenda here? Iva na\add ko\add* umene pamberi paMwari, wakaropafadzwa usingazvipi mhosva pachinhu chaanotendera.
\v 23 Asi uyo unokahadzika wava nemhosva kana achidya, nokuti haa\add dyi\add* nokutenda; nokuti zvose zvisingabvi pakutenda chivi.

\c 14
\s Nzira yokubata vasinesimba pakutenda
\p
\v 1 Zvino usinesimba pakutenda mugamuchirei, kwete negakava pamaonero.
\v 2 Mumwe unokutenda kuti ungadya zvinhu zvose; asi usinesimba unodya mirivo.
\v 3 Unodya ngaarege kuzvidza usingadyi, usingadyi ngaarege kupa mhosva unodya; nokuti Mwari wakamugamuchira.
\v 4 Iwe ndiwe aniko unotonga muranda womumwe munhu? Iye unomira kana kuwa kunaShe wake. Uchamiswa hake, nokuti Mwari unogona kumumisa.
\v 5 Mumwe munhu unotemera rimwe zuva kupfuura rimwe; mumwe unotemera zuva rimwe nerimwe \add zvakafanana\add*. Mumwe nomumwe ngaave nechokwadi mumoyo make.
\v 6 Uyo unorangarira zuva, uno\add ri\add*rangarira munaShe; uyo usingarangariri zuva munaShe, haarirangariri, nounodya unodya nokuda kwaShe, nokuti unovonga Mwari. Uye uyo usingadyi munaShe haadyi asi unovonga Mwari.
\v 7 Nokuti hakunomumwe wedu unozviraramira iye oga, uye hakuna unozvifira.
\v 8 Nokuti kana tichirarama tinoraramira Ishe; zvino kana tichifa, tinofira Ishe; naizvozvo kana tichirarama, kana tichifa tiri vaShe.
\v 9 Nokuti Kristu wakafira izvozvi, akamuka akararamazve kuti ave Ishe wavose vapenyu navakafa.
\v 10 Zvino iwe unopireiko hama yako mhosva? Kana newevo, unozvidzireiko hama yako? Nokuti isu tose tichamira pamberi pechigaro chokutonga chaKristu.
\v 11 Nokuti kwakanyorwa \add kuchinzi\add*: Ini ndinorarama, ndizvo zvinoreva Ishe ibvi rimwe nerimwe richandifugamira, Rurimi rumwe norumwe ruchapupura kunaMwari.
\v 12 Naizvozvo zvino mumwe nomumwe wedu uchazvidavirira pachake kunaMwari.
\v 13 Naizvozvo ngatirege kuramba tichitongana; asi zvirinani mutonge izvi, kuti kusava nomunhu unoisa chigumbuso kana chinopinganidza pamberi pehama \add yake\add*.
\v 14 Ndinoziva, uye ndinechokwadi munaShe Jesu, kuti hakuna chinhu chinetsvina chomene; asi kune uyo unofunga kuti chinetsvina, kwaari chinetsvina.
\v 15 Asi kana hama yako ichirwadziwa nokudya, zvino iwe hauchafambi norudo. Usamuparadza nezvokudya zvako uyo wakafirwa naKristu.
\v 16 Naizvozvo kunaka kwenyu ngakurege kuzvidzwa.
\v 17 Nokuti ushe hwaMwari hahwusi zvokudya kana zvokumwa, asi kururama, norugare, nomufaro muMweya Mutsvene.
\v 18 Nokuti unobatira Kristu pazvinhu izvi, unogamuchurwa kunaMwari, uye unotendwa navanhu.
\v 19 Naizvozvo ngatitsvakisise izvo zvinouyisa rugare nezvatingavakana nazvo.
\v 20 Regai kuparadza basa raMwari nokuda kwezvokudya. Zvinhu zvose zvakarurama, asi zvakaipa kunounodya akagumbuka.
\v 21 Zvakanaka kusadya nyama, kana kumwa waini, kana kuita chingagumbusa hama yako, kana kukanganiswa kana kushaiswa simba.
\v 22 Unokutenda here? Iva na\add ko\add* umene pamberi paMwari, wakaropafadzwa usingazvipi mhosva pachinhu chaanotendera.
\v 23 Asi uyo unokahadzika kana achidya wava nemhosva, nokuti haa\add dyi\add* nokutenda; nokuti zvose zvisingabvi pakutenda chivi.

\c 14
\s Nzira yekubata vasina simba pakutenda
\p
\v 1 Zvino usina simba parutendo mugamuchirei, kwete negakava pamaonero.
\v 2 Mumwe unotenda kuti ungadya zvinhu zvose; asi usina simba unodya miriwo.
\v 3 Unodya ngaarege kuzvidza usingadyi, usingadyi ngaarege kupa mhosva unodya; nekuti Mwari wakamugamuchira.
\v 4 Iwe ndiwe ani unopa muranda weumwe mhosva? Unomira kana kuwa kuna Ishe wake. Uchamiswa zvirokwazvo, nekuti Mwari unogona kumumisa.
\v 5 Umwe unotemera rimwe zuva kupfuura rimwe; mumwe unotemera zuva rimwe nerimwe \add zvakafanana\add*. Umwe neumwe ngaave nechokwadi mufungwa dzake.
\v 6 Uyo unorangarira zuva, uno\add ri\add*rangarira muna Ishe; neusingarangariri zuva muna Ishe, haarirangariri, neunodya unodya nekuda kwaShe, nekuti unovonga Mwari. Uye usingadyi, haadyi muna Ishe, uye unovonga Mwari.
\v 7 Nekuti hakuna umwe wedu unozviraramira, uye hakuna unozvifira.
\v 8 Nekuti kana tichirarama, tinoraramira Ishe; uye kana tichifa, tinofira Ishe; naizvozvo kana tichirarama, kana tichifa tiri vaShe.
\v 9 Nekuti Kristu wakafira izvozvi, akamuka akararamazve kuti ave Ishe wevose vapenyu nevakafa.
\v 10 Zvino iwe unopireiko hama yako mhosva? Kana newe, unozvidzireiko hama yako? Nekuti isu tose tichamira pamberi pechigaro chekutonga chaKristu.
\v 11 Nekuti kwakanyorwa \add kuchinzi\add*: Ini ndinorarama, ndizvo zvinoreva Ishe ibvi rimwe nerimwe richandifugamira, nerurimi rumwe nerumwe rwuchapupura kuna Mwari.
\v 12 Naizvozvo zvino umwe neumwe wedu uchazvidavirira pachake kuna Mwari.
\v 13 Naizvozvo ngatirege kuramba tichipana mhosva; asi zviri nani mutonge izvi, kuti kusava neunoisa chigumbuso kana chinopinganidza pamberi pehama.
\v 14 Ndinoziva, uye ndine chokwadi muna Ishe Jesu, kuti hakuna chinhu chakasviba chomene; asi kune uyo unofunga kuti chakasviba, kwaari chakasviba.
\v 15 Asi kana hama yako ichirwadziwa nechikafu, hauchafambi nerudo. Usamuparadza nechikafu chako uyo wakafirwa naKristu.
\v 16 Naizvozvo kunaka kwenyu ngakurege kuzvidzwa.
\v 17 Nekuti ushe hwaMwari hahwusi chikafu kana chimwiwa, asi kururama, nerugare, nemufaro muMweya Mutsvene.
\v 18 Nekuti uyo unobatira Kristu pazvinhu izvi, unogamuchirwa kuna Mwari, uye unotendwa nevanhu.
\v 19 Naizvozvo ngatitsvakisise zvinhu zvinouyisa rugare nezvinhu zvekuvakana.
\v 20 Regai kuparadza basa raMwari nekuda kwechikafu. Zvinhu zvose zvakarurama, asi zvakaipa kune unodya achigumbusa.
\v 21 Zvakanaka kusadya nyama, kana kumwa waini, kana kuita chingagumbusa hama yako, kana kukanganiswa kana kushaiswa simba.
\v 22 Une rutendo here? Iva na\add rwo\add* umene pamberi paMwari, wakaropafadzwa usingazvipi mhosva pachinhu chaanotendera.
\v 23 Asi uyo unokahadzika kana achidya wava nemhosva, nekuti haa\add dyi\add* nerutendo; nekuti zvose zvisingabvi parutendo chivi.

\c 14
\s Nzira yekubata vasina simba pakutenda
\p
\v 1 Zvino usina simba pakutenda mugamuchirei, kwete negakava pamaonero.
\v 2 Mumwe une kutenda kuti ungadya zvinhu zvose; asi usinesimba unodya miriwo.
\v 3 Unodya ngaarege kuzvidza usingadyi, usingadyi ngaarege kupa mhosva unodya; nekuti Mwari wakamugamuchira.
\v 4 Iwe ndiwe aniko unotonga muranda womumwe munhu? Iye unomira kana kuwa kuna Ishe wake. Uchamiswa hake, nekuti Mwari unogona kumumisa.
\v 5 Mumwe munhu unotemera rimwe zuva kupfuura rimwe; mumwe unotemera zuva rimwe nerimwe \add zvakafanana\add*. Mumwe nomumwe ngaave nechokwadi mumoyo make.
\v 6 Uyo unorangarira zuva, uno\add ri\add*rangarira munaShe; uyo usingarangariri zuva munaShe, haarirangariri, nounodya unodya nokuda kwaShe, nekuti unovonga Mwari. Uye uyo usingadyi munaShe haadyi asi unovonga Mwari.
\v 7 Nekuti hakunomumwe wedu unozviraramira iye oga, uye hakuna unozvifira.
\v 8 Nekuti kana tichirarama tinoraramira Ishe; zvino kana tichifa, tinofira Ishe; naizvozvo kana tichirarama, kana tichifa tiri vaShe.
\v 9 Nekuti Kristu wakafira izvozvi, akamuka akararamazve kuti ave Ishe wavose vapenyu navakafa.
\v 10 Zvino iwe unopireiko hama yako mhosva? Kana newewo, unozvidzireiko hama yako? Nekuti isu tose tichamira pamberi pechigaro chekutonga chaKristu.
\v 11 Nekuti kwakanyorwa \add kuchinzi\add*: Ini ndinorarama, ndizvo zvinoreva Ishe ibvi rimwe nerimwe richandifugamira, Rurimi rumwe norumwe ruchapupura kunaMwari.
\v 12 Naizvozvo zvino mumwe nomumwe wedu uchazvidavirira pachake kunaMwari.
\v 13 Naizvozvo ngatirege kuramba tichitongana; asi zviri nani mutonge izvi, kuti kusava nomunhu unoisa chigumbuso kana chinopinganidza pamberi pehama \add yake\add*.
\v 14 Ndinoziva, uye ndinechokwadi munaShe Jesu, kuti hakuna chinhu chinetsvina chomene; asi kune uyo unofunga kuti chinetsvina, kwaari chinetsvina.
\v 15 Asi kana hama yako ichirwadziwa nokudya, zvino iwe hauchafambi norudo. Usamuparadza nechikafu chako uyo wakafirwa naKristu.
\v 16 Naizvozvo kunaka kwenyu ngakurege kuzvidzwa.
\v 17 Nekuti ushe hwaMwari hahwusi chikafu kana chimwiwa, asi kururama, norugare, nomufaro muMweya Mutsvene.
\v 18 Nekuti uyo unobatira Kristu pazvinhu izvi, unogamuchirwa kunaMwari, uye unotendwa navanhu.
\v 19 Naizvozvo ngatitsvakisise izvo zvinouyisa rugare nezvatingavakana nazvo.
\v 20 Regai kuparadza basa raMwari nokuda kwechikafu. Zvinhu zvose zvakarurama, asi zvakaipa kunounodya akagumbuka.
\v 21 Zvakanaka kusadya nyama, kana kumwa waini, kana kuita chingagumbusa hama yako, kana kukanganiswa kana kushaiswa simba.
\v 22 Unokutenda here? Iva na\add ko\add* umene pamberi paMwari, wakaropafadzwa usingazvipi mhosva pachinhu chaanotendera.
\v 23 Asi uyo unokahadzika kana achidya wava nemhosva, nekuti haa\add dyi\add* nokutenda; nekuti zvose zvisingabvi pakutenda chivi.

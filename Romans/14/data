\c 14
\s Nzira yekubata vane utera parutendo
\p
\v 1 Zvino une utera parutendo mugamuchirei, kwete negakava pamaonero.
\v 2 umwe  unotenda kudya zvose, asi une utera unodya miriwo.
\v 3 Unodya ngaarege kuzvidza usingadyi, uye usingadyi ngaarege kutonga unodya; nekuti Mwari wakamugamuchira.
\v 4 Iwe ndiwe ani unotonga muranda weumwe? Unomira kana kuwa kuna ishe wake pachake. Uchamiswa zvirokwazvo; nekuti Mwari unogona kumumisa.
\v 5 Umwe unotemera zuva kupfuura \add rimwe \add*zuva; umwe  unotemera zuva rimwe nerimwe \add zvakafanana\add*. Umwe neumwe ngaazivisise mumurangariro wake pachake.
\v 6 Uyo unorangarira zuva, uno\add ri\add*rangarira muna Ishe; neusingarangariri zuva, haarangariri muna Ishe; unodya unodya kuna Ishe, nekuti unovonga Mwari; uye usingadyi haadyi muna Ishe, uye unovonga Mwari.
\v 7 Nekuti hakuna umwe kwatiri unozviraramira, uye hakuna unozvifira.
\v 8 Nekuti kana tichirarama, tinoraramira Ishe; uye kana tichifa, tinofira Ishe; naizvozvo kana tichirarama, kana tichifa, tiri vaIshe.
\v 9 Nekuti naKristu wakafira izvozvi, uye akamuka, akararamazve kuti ave Ishe wevose vakafa nevapenyu.
\v 10 Zvino iwe unotongerei hama yako? Kana newe unozvidzirei hama yako? Nekuti isu tose tichamira pamberi pechigaro chekutonga chaKristu.
\v 11 Nekuti kwakanyorwa \add kuchinzi\add*: Ini ndinorarama, unodaro Ishe; ibvi rimwe nerimwe richandifugamira, nerurimi rumwe nerumwe rwuchareurura kuna Mwari.
\v 12 Naizvozvo zvino umwe neumwe wedu uchazvidavirira pachake kuna Mwari.
\v 13 Naizvozvo ngatirege kuva tichatongana; asi zviri nani mutonge izvi, kuti tisaisira hama chigumbuso kana chipinganidzo.
\v 14 Ndinoziva uye ndine chokwadi muna Ishe Jesu, kuti hakuna chinhu chakasviba pachacho; asi kune uyo unofunga kuti chakasviba, kwaari chakasviba.
\v 15 Asi kana hama yako ichishungurudzwa nekudya, hauchafambi maererano nerudo. Usamuparadza nekudya kwako, uyo Kristu waakafira.
\v 16 Naizvozvo zvakanaka zvenyu ngazvirege kunyombwa.
\v 17 Nekuti ushe hwaMwari hahwusi kudya nechinwiwa, asi kururama nerugare nemufaro muMweya Mutsvene.
\v 18 Nekuti unoshumira Kristu pazvinhu izvi, unogamuchirika kuna Mwari, uye unotendwa kuvanhu.
\v 19 Naizvozvo zvino ngatitsvakisise zvinhu zverugare, nezvinhu zvekuvakana.
\v 20 Rega kuparadza basa raMwari nekuda kwekudya. Zvose zvakachena, asi zvakaipa kumunhu unodya nechigumbuso.
\v 21 Zvakanaka kusadya nyama, kana kunwa waini, kana \add chimwe\add* hama yako chaingagumburwa nacho kana kukanganiswa kana kushaiwa simba.
\v 22 Iwe une rutendo here? Iva na\add rwo\add* pachako pamberi paMwari. Wakaropafadzwa usingazvitongi pachinhu chaanotendera.
\v 23 Asi unokahadzika, kana achidya, wava nemhosva, nekuti haa\add dyi\add* nerutendo; uye chose chisingabvi parutendo, chivi.

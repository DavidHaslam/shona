\c 1
\s Kwaziso
\p
\v 1 Pauro, muranda waKristu Jesu, wakadamwa \add kuva\add* muapositora, akatsaurirwa evhangeri yaMwari,
\v 2 (yaakavimbisa kare navaporofita vake mumagwaro matsvene,)
\v 3 maererano neMwanakomana wake, wakabva kuzvizvarwa zvaDhavhidhi panyama;
\v 4 wakatemerwa kuva Mwanakomana waMwari nesimba maererano noMweya woutsvene, nokumuka kuvakafa; ndiye Jesu Kristu, Ishe wedu,
\v 5 watakagamuchira naye nyasha novuapositora, kuti kuve kuteerera kokutenda pakati pavahedheni vose nokuteerera kokutenda, nokuda kwezita rake;
\v 6 nemwivo muri pakati pavo, vakadamwa vaJesu Kristu;
\v 7 kunavose vari muRoma, vadikamwa vaMwari, vakadamwa \add kuva\add* vatsvene: Nyasha kwamuri norugare zvinobva kunaMwari baba vedu naShe Jesu Kristu.
\s Rudo rwaPauro kuvaRoma
\p
\v 8 Pakutanga ndinovonga Mwari wangu kubudikidza naJesu Kristu pamusoro penyu mose, kuti kutenda kwenyu kunoparidzirwa panyika yose.
\v 9 Nokuti Mwari ndiye chapupu changu, iye wandinoshumira nomweya wangu muevhangeri yoMwanakomana wake, kuti ndisingaregi, ndinoreva zita renyu nguva dzose muminyengetero yangu,
\v 10 ndichikumbira nguva dzose pakunyengetera kwangu, zvimwe ndifambiswe hangu zvakanaka ndivuye kwamuri nokuda kwaMwari.
\v 11 Nokuti ndinoda zvikuru kukuvonai, kuti ndikupei chimwe chipo chomweya, kuti musimbiswe.
\v 12 Ndokuti ini ndinyaradzwe pamwe chete nemwi pakati penyu, mumwe nomumwe nokutenda komumwe, kwenyu nokwangu.
\v 13 Handidi kuti musaziva, hama dzangu, kuti kazhinji ndaida kuvuya kwamuri, (ndikadziviswa kusvikira zvino), kuti ndive nezvibereko kwamurivo, sapakati pavamwe vahedheni.
\v 14 Ndinengava zvose kuvaGiriki nokuvatorwa, zvose kuvakachenjera nokunavasina kuchenjera.
\v 15 Naizvozvo, kana ndirini, ndakazvigadzira kuparidza evhangeri kwamuri, imwi muri paRomavo.
\v 16 Nokuti handinyari neevhangeri yaKristu; nokuti isimba raMwari rokuponesa kune mumwe nomumwe unotenda, kumuJudha pakutanga, uye muGirikivo.
\v 17 Nokuti mairi kururama kwaMwari kunoratidzwa kubva pakutenda kusvika pakutenda; sezvazvakanyorwa, \add zvichinzi\add*: Wakarurama uchararama nokutenda.
\s Kurashika kwavahedheni
\p
\v 18 Nokuti kutsamwa kwaMwari kunoratidzwa, kubva kudenga, pamusoro pokusada Mwari kose nokusarurama kwavanhu, vanodzivisa chokwadi nokusarurama;
\v 19 nokuti izvo zvingazikamwa zvaMwari zvinoratidzwa pakati pavo; nokuti Mwari wakazviratidza izvo kwavari.
\v 20 Nokuti zvisingaonekwi zvake kubvira pakusikwa kwenyika zvakazikamwa pazvinhu zvakaitwa, zvikaoneswa pachena, iro simba rake risingaperi pamwe novuMwari hwake; kuti varege kuva nemanzvengero;
\v 21 nokuti vakati vaiziva Mwari, asi havana ku\add mu\add*kudza saMwari, kana kuvonga; asi vakava vasina matura mukufunga kwavo, nemoyo yavo ine udofo, ikasvibiswa.
\v 22 Vachizvipupurira \add kuti\add*, takachenjera, vakava mapenzi;
\v 23 vakashandura kuhwinya kwaMwari usingafi, ku\add ita\add* chifananidzo chakaitwa somunhu unofa, neshiri, nemhuka dzinamakumbo mana, nezvinokambaira.
\v 24 Saka Mwari, wakavapa kutsvina kubudikidza nokuchiva kwemoyo yavo, kuti vasakudza miviri yavo pakati pavo.
\v 25 Avo vakashandura chokwadi chaMwari nhema, vakanamata nokushumira chisikwa kupfuvura musiki, iye unorumbidzwa nokusingaperi. Ameni.
\v 26 Nokuda kwaizvozvo Mwari wakavapa kukukuchiva kunonyadzisa; nokuti kunyange navanhukadzi vavo vakashandura basa rechisikigo, rive basa rinopesana nechisikigo;
\v 27 saizvozvo vanhurumevo vakasiya basa rechisikigo wavanhukadzi, vakapiswa nokuchiva mumwe \add achichiva\add* mumwe, munhurume nemunhurume vachiita zvisina kufanira, vachigamuchira mukati mavo mubairo wakafanira kurashika kwavo.
\v 28 Sezvavakanga vasingadi kugara naMwari muruzivo, Mwari wakavapa kumirangariro wakarashika, kuti vaite zvinhu zvo zvisakafanira;
\v 29 vakazadzwa nokusarururama kose, kuipa, ruchiva, kuvenga kwakazara negodo, kuvuraya, gakava, kunyengera, unhubu; vanhu vanoita zeve-zeve,
\v 30 vacheri, vavengi vaMwari, vanodada, vanozvikudza, vanozvirumbidza, vavambi vezvakaipa, vasingatereri vabereki,
\v 31 matofo vaputsi vesungano, vasinorudo rwechisikigo, vasingagoni kuregererwa vasinengoni.
\v 32 Avo, kunyange vachiziva havo murairo waMwari, kuti vanoita zvakadai vakafanirwa norufu, havaiti izvo bedzi, asi vanotenderana navanozviita.

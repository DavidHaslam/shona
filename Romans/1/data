\c 1
\s Kwaziso
\p
\v 1 Pauro, muranda waJesu Kristu, wakadanwa \add kuva\add* muapositori, atsaurirwa evhangeri yaMwari,
\v 2 (yaakagara avimbisa nevaporofita vake mumagwaro matsvene),
\v 3 maererano neMwanakomana wake, wakabva kumbeu yaDhavhidhi maererano nenyama,
\v 4 wakatemerwa \add kuva\add* Mwanakomana waMwari nesimba, maererano neMweya weutsvene, nekumuka kuvakafa, \add ndiye\add* Jesu Kristu Ishe wedu;
\v 5 watakagamuchira naye nyasha nevuapositori kuti kuve kuteerera kwerutendo pakati pevahedheni vose, nekuda kwezita rake,
\v 6 vamuri pakati pavo nemwi, vakadanwa vaJesu Kristu;
\v 7 kune vose vari muRoma, vadikanwa vaMwari, vakadanwa \add kuva\add* vatsvene: Nyasha kwamuri nerugare rwunobva kuna Mwari Baba vedu naIshe Jesu Kristu.
\s Rudo rwaPauro kuvaRoma
\p
\v 8 Kutangawo ndinovonga Mwari wangu nemuna Jesu Kristu pamusoro penyu mose, kuti rutendo rwenyu rwunoparidzirwa panyika yose.
\v 9 Nekuti Mwari chapupu changu, wandinoshumira pamweya wangu muevhangeri yeMwanakomana wake, kuti handiregi kukurangarirai,
\v 10 panguva dzose muminyengetero yangu ndinokumbira, kuti kana zvichigoneka nechido chaMwari, ndibudirire kuuya kwamuri pakuguma.
\v 11 Nekuti ndinoshuva kukuonai, kuti ndikupei chimwe chipo chemweya, kuti musimbiswe,
\v 12 ndiko kuti, tinyaradzwe pamwe pakati penyu, nerutendo rweumwe neumwe, zvese rwenyu nerwangu.
\v 13 Zvino handidi kuti musaziva, hama, kuti kazhinji ndaizvipira kuuya kwamuri (ndokubatikana kusvikira ikozvino), kuti ndive nechimwe chibereko pakati penyuwo, sepakati pevamwe vahedheniwo.
\v 14 Ndine ngava kuvaGiriki nekuvatorwawo, kuvakachenjera nekune vasina kuchenjerawo;
\v 15 saizvozvo sezviri mandiri ndakagadzirira kuparidza evhangeri kwamuriwo \add imwi\add* muri paRoma.
\p
\v 16 Nekuti handinyadzisvi neevhangeri yaKristu; nekuti isimba raMwari rinoendesa kuruponeso kune umwe neumwe anotenda, kumuJudha pakutanga, nekumuGirikiwo.
\v 17 Nekuti kururama kwaMwari kunoratidzwa mairi kubva parutendo kusvika parutendo; sezvazvakanyorwa \add zvichinzi\add*: Asi wakarurama achararama nerutendo.
\s Kurasika kwevahedheni
\p
\v 18 Nekuti kutsamwa kwaMwari kunoratidzwa kubva kudenga pamusoro pekusanamata Mwari kose nekusarurama kwevanhu vanodzivisa chokwadi nekusarurama;
\v 19 nekuti izvo zvinozikanwa pamusoro paMwari zviri pachena pakati pavo; nekuti Mwari waka\add zvi\add*ratidza kwavari.
\v 20 Nekuti zvisingaonekwi zvake, kubva pakusikwa kwenyika, zvinonzwisisika pazvinhu zvakaitwa, zvinooneswa pachena, simba rake rekusingaperi pamwe neuMwari \add hwake\add*, kuti vasava nemanzvengero;
\v 21 nekuti vakati vaziva Mwari, havana ku\add mu\add*rumbidza saMwari kana kuvonga, asi vakava vasina maturo mumirangariro yavo, nemoyo wavo usinganzwisisi wakaitwa mutema.
\v 22 Vachizvipupurira kuva vakachenjera vakava mapenzi,
\v 23 uye vakashandurira kubwinya kwaMwari asingafi kumufananidzo wechifananidzo chemunhu anofa nekushiri nekuzvine makumbo mana nekuzvinokambaira.
\v 24 Naizvozvowo Mwari wakavapa kutsvina kubudikidza nekuchiva kwemoyo yavo, kuti vazvidze miviri yavo pakati pavo;
\v 25 avo vakashandurira chokwadi chaMwari kunhema, uye vakanamata nekushumira chisikwa kupfuura musiki, iye anorumbidzwa nekusingaperi. Ameni.
\v 26 Nekuda kweizvozvo Mwari wakavapa kukuchiva kunonyadzisa; nekuti kunyange vanhukadzi vavo vakashandura basa rechisikirwo rive rinopesana nechisikirwo;
\v 27 uye saizvozvowo vanhurume vakasiya basa rechisikirwo kumunhukadzi, vakapiswa nekuchivana kwavo, vanhurume nevanhurume vachiita zvinonyadzisa vachigamuchira mukati mavo muripo wakafanira kurashika kwavo.
\v 28 Uye zvavakaona zvisina kufanira kugara naMwari muruzivo, Mwari wakavapa kumurangariro wakarashwa, kuti vaite zvinhu zvisakafanira;
\v 29 vakazadzwa nekusarururama kose, ufeve, kuipa, ruchiva, unhubu, kuzara negodo, umhondi, gakava, kunyengera, utsotsi, vanoita makuhwa,
\v 30 vacheri, vavengi vaMwari, vazvidzi, vadadi, vanozvikudza, vavambi vezvakaipa, vasingateereri vabereki,
\v 31 vasinganzwisisi, vaputsi vesungano, vane utsinye, vasingaregereri, vasina tsitsi,
\v 32 avo vanoti vachiziva murairo wekururama kwaMwari, kuti vanoita zvakadai vakafanirwa nerufu, havaiti izvo chete, asiwo vanotenderana nevanozviita.

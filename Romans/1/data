\c 1
\s Kwaziso
\p
\v 1 Pauro, muranda waKristu Jesu, wakadamwa \add kuva\add* muapositori, akatsaurirwa evhangeri yaMwari,
\v 2 (yaakavimbisa kare navaporofita vake mumagwaro matsvene),
\v 3 maererano neMwanakomana wake, wakabva kumbeu yaDhavhidhi panyama;
\v 4 wakatemerwa kuva Mwanakomana waMwari nesimba, maererano noMweya woutsvene, nokumuka kuvakafa, \add ndiye\add* Jesu Kristu Ishe wedu,
\v 5 watakagamuchira naye nyasha novuapositori, kuti kuve kuteerera kokutenda pakati pavahedheni vose nokuda kwezita rake;
\v 6 vamuri pakati pavo, vakadamwa vaJesu Kristu;
\v 7 kuna vose vari muRoma, vadikamwa vaMwari, vakadamwa \add kuva\add* vatsvene: Nyasha kwamuri norugare rwunobva kuna Mwari baba vedu naShe Jesu Kristu.
\s Rudo rwaPauro kuvaRoma
\p
\v 8 Pakutanga ndinovonga Mwari wangu kubudikidza naJesu Kristu pamusoro penyu mose, kuti kutenda kwenyu kunoparidzirwa panyika yose.
\v 9 Nokuti Mwari ndiye chapupu changu, iye wandinoshumira nomweya wangu muevhangeri yoMwanakomana wake, kuti handiregi kukutaurai,
\v 10 nenguva dzose muminyengetero yangu, ndinokumbira kuti kana zvichigoneka ndive nerwendo rwunobudirira norudo rwaMwari kusvika kwamuri.
\v 11 Nokuti ndinoshuva kukuonai, kuti ndikupei chimwe chipo chomweya kuti musimbiswe,
\v 12 ndiko kuti ini ndinyaradzwe pamwe nemwi pakati penyu, mumwe nomumwe nokutenda komumwe, zvose kwenyu nokwangu.
\v 13 Zvino handidi kuti musaziva hama, kuti kazhinji ndaizvipira kuuya kwamuri, (asi ndikabatikana kusvikira zvino), kuti zvimwe ndive nechibereko kwamuriwo, sapakati pavamwe vahedheni.
\v 14 Ndinengava zvose kuvaGiriki nokuvatorwa, zvose kuvakachenjera nokuna vasina kuchenjera;
\v 15 naizvozvo kana ndiri ini, ndakazvigadzira kuparidza evhangeri kwamuri imwi muri paRomawo.
\p
\v 16 Nokuti handinyari neevhangeri yaKristu; nokuti isimba raMwari rinoendesa kuruponeso kune mumwe nomumwe unotenda, kumuJudha pakutanga, uye kumuGirikiwo.
\v 17 Nokuti mairi kururama kwaMwari kunoratidzwa kubva pakutenda kusvika pakutenda; sezvazvakanyorwa \add zvichinzi\add*: Asi wakarurama uchararama nokutenda.
\s Kurashika kwavahedheni
\p
\v 18 Nokuti kutsamwa kwaMwari kunoratidzwa kubva kudenga, pamusoro pokusada Mwari kose nokusarurama kwavanhu vanodzivisa chokwadi nokusarurama;
\v 19 nokuti izvo zvinozikamwa pamusoro paMwari zvinoratidzwa pakati pavo; nokuti Mwari waka\add zvi\add*ratidza kwavari.
\v 20 Nokuti zvinhu zvisingaonekwi zvake kubvira pakusikwa kwenyika zvakanzwisisika pazvinhu zvakaitwa, zvikaoneswa pachena, simba rake risingaperi pamwe nouMwari hwake; kuti varege kuva nemanzvengero;
\v 21 nokuti vakati vaziva Mwari, havana ku\add mu\add*kudza saMwari kana kuvonga; asi vakava vasina matura mukufunga kwavo, nemoyo yavo ine upenzi, yakasvibiswa.
\v 22 Vachizvipupurira kuva vakachenjera, vakava mapenzi;
\v 23 vakashandura kubwinya kwaMwari usingaparari, kumufananidza nechifananidzo chomunhu unofa, neshiri, nemhuka dzinamakumbo mana, nezvinokambaira.
\v 24 Saka Mwari wakavapa kutsvina kubudikidza nokuchiva kwemoyo yavo, kuti vasakudza miviri yavo pakati pavo.
\v 25 Avo vakashandurira chokwadi chaMwari kunhema, vakanamata nokushumira chisikwa kupfuura musiki; iye unorumbidzwa nokusingaperi. Ameni.
\v 26 Nokuda kwaizvozvo Mwari wakavapa kukuchiva kunonyadzisa; nokuti kunyange vanhukadzi vavo vakashandura basa rechisikirwo rive riya rinopesana nechisikirwo;
\v 27 saizvozvo vanhurumewo vakasiya basa rechisikirwo chavanhukadzi, vakapiswa nokuchivana, munhurume nemunhurume vachiita zvinonyadzisa, vachigamuchira mukati mavo muripo wakafanira kurashika kwavo.
\v 28 Sezvavakanga vasingadi kugara naMwari muruzivo, Mwari wakavapa kumirangariro yakarashwa, kuti vaite zvinhu zvisakafanira;
\v 29 vakazadzwa nokusarururama kose, ufeve, kuipa, makaro, unhubu, kuzara negodo, umhondi, gakava, kunyengera, utsotsi, vanoita makuhwa,
\v 30 vacheri, vavengi vaMwari, vazvidzi, vanodada, vanozvikudza, vavambi vezvakaipa, vasingateereri vabereki,
\v 31 vasingafungi, vaputsi vesungano, vasinorudo rwechisikirwo, vasingagoni kuchenurwa, vasinengoni.
\v 32 Avo kunyange vachiziva havo murairo waMwari, kuti vanoita zvakadai vakafanirwa norufu, havaiti izvo chete, asi vanotenderana navanozviita.

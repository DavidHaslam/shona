\c 16
\s Wonekano
\p
\v 1 Ndinorumbidza kwamuri Febhe hanzvadzi yedu, unova murandakadzi wekereke iri paKenikireya;
\v 2 kuti mumugamuchire muna Ishe sezvinofanira vatsvene, uye kuti mumubatsire panhau ipi neipi yaangashaiwa kwamuri; nekuti iyewo wakava mumiririri wevazhinji, newangu ndomene.
\v 3 Kwazisai Prisira naAkwira vashandi pamwe neni muna Kristu Jesu.
\v 4 Ivo nekuda kweupenyu hwangu vakaradzika mutsipa wavo pachavo, vandisingavongi ini ndoga, asi nekereke dzose dzevahedheni;
\v 5 \add kwazisai\add*wo kereke iri paimba yavo. Kwazisai Epaeneto mudikanwa wangu, unova chibereko chekutanga cheAkaya muna Kristu.
\v 6 Kwazisai Maria, wakatishandira zvikuru.
\v 7 Kwazisai Andoroniko naJunia hama dzangu nevakasungwa pamwe neni, vane mbiri pakati pevaapositori, vakanditangirawo kuva muna Kristu.
\v 8 Kwazisai Amupiriyasi mudikanwa wangu muna Ishe.
\v 9 Kwazisai Obhano mushandi pamwe nesu muna Kristu, naStako mudikanwa wangu.
\v 10 Kwazisai Apere unotendwa muna Kristu. Kwazisai vekwaArisitobhuro.
\v 11 Kwazisai Herodhio hama yangu. Kwazisai vekwaNakiso, vari muna Ishe.
\v 12 Kwazisai Trufaina naTrufosa \add vakadzi\add* vanoshanda muna Ishe. Kwazisai Perisisi \add mukadzi\add* unodikanwa, wakashanda zvikuru muna Ishe.
\v 13 Kwazisai Rufosi wakasanangurwa muna Ishe, namai vake vari vanguwo.
\v 14 Kwazisai Asingirita, Firegoni, Herimasi, Patrobhasi, Herimesi, nehama dzinavo.
\v 15 Kwazisai Firorogosi naJuria, Nerusi nehanzvadzi yake, naOrimba, nevatsvene vose vanavo.
\v 16 Kwazisanai nekutsvoda kutsvene. Kereke dzaKristu dzinokukwazisai.
\v 17 Zvino ndinokukumbirisai, hama, ngwarirai avo vanoita mhesaniso uye zvigumbuso, zvinopesana nedzidziso yamakadzidza imwi, uye muvanzvenge.
\v 18 Nekuti vakadaro havashandiri Ishe wedu Jesu Kristu, asi dumbu ravo; uye neshoko rakanaka nekutaura kwakanaka vanonyengera moyo yevasina mhosva.
\v 19 Nekuti kuteerera kwenyu kwakasvika kune vose. Naizvozvo ndinofara pamusoro penyu; asi ndinoda kuti muve vakachenjera kune chakanaka, asi vasina chavangapomerwa kune chakaipa.
\v 20 Zvino Mwari werugare uchakurumidza kupwanya Satani pasi petsoka dzenyu. Nyasha dzaIshe wedu Jesu Kristu \add ngadzive\add* nemwi. Ameni.
\v 21 Timotio, mushandi pamwe neni, naRukio naJasoni naSosipatro hama dzangu vanokukwazisai.
\v 22 Ini Tetiosi, unonyora tsamba iyi, ndinokukwazisai muna Ishe.
\v 23 Gayosi, mugamuchiri wangu nekereke yose, unokukwazisai. Erastosi muchengeti wemari yeguta unokukwazisai, naKwaritosi hama.
\v 24 Nyasha dzaIshe wedu Jesu Kristu \add ngadzive\add* nemwi mose. Ameni.
\v 25 Zvino kune une simba rekukusimbisai sezvinoreva evhangeri yangu nekuparidzwa kwaJesu Kristu, zvichienderana nekuzarurwa kwezvakavanzika, zvisina kutaurwa zvakavanzwa nguva dzakare,
\v 26 asi ikozvino zvinoratidzwa, uye nemagwaro evaporofita semurairo waMwari wekusingaperi, wakaziviswa kumarudzi ose pakuteerera kwerutendo,
\v 27 kuna Mwari iye wakachenjera oga \add ngakuve\add* nekurumbidzwa naJesu Kristu, kusvika narinhi. Ameni.

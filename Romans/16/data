\c 16
\s Wonekano
\p
\v 1 Ndinoreverera kwamuri Fibhi, hanzvadzi yedu, mushandiri wekereke iri paKenikireya.
\v 2 Kuti mumugamuchire munaShe, sezvinofanira vatsvene, uye kuti mumubatsire pazvinhu zvose, zvaangashaiwa kwamuri; nokuti iye amene wakamiririra vazhinji, nenivo ndomene.
\v 3 Kwazisai Prisira naAkwira, vanoshanda pamwe neni munaKristu Jesu.
\v 4 Ivo nokuda kweupenyu hwangu vakaradzika mitsipa yavo, vandisingavongi ini ndoga asivo nekereke dzose dzavahedheni;
\v 5 nekerekevo iri paimba yavo. Kwazisai Epaeneto, mudikamwa wangu, ndiye chibereko chokutanga munaKristu paAkaya.
\v 6 Kwazisai Maria, wakatishandira zvikuru.
\v 7 Kwazisai Andoroniko naJunia, hama dzangu, navakasungwa pamwe chete neni, vanembiri pakati pavaapositora, vakanditangiravo kuva munaKristu.
\v 8 Kwazisai Ambiriyasi, mudikamwa wangu munaShe.
\v 9 Kwazisai Obhano, mushandi pamwe nesu munaKristu, naStako mudikamwa wangu.
\v 10 Kwazisai Apere, wakatendwa munaKristu. Kwazisai vokwaArisitobhuro.
\v 11 Kwazisai Herodhio hama yangu. Kwazisaivo vokwaNakiso, vari munaShe.
\v 12 Kwazisai Trufaina naTrufosa, vanobata munaShe. Kwazisai Pesisi mudikamwa, wakabata zvikuru munaShe.
\v 13 Kwazisai Rufosi, wakasanangurwa munaShe, namai vake navangu.
\v 14 Kwazisai Asinkrito, Fregoni, Hermesi, Patrobasi, Heramasi, nehama dzavanadzo.
\v 15 Kwazisai Firorogasi, Juria, Nerea, nehanzvadzi yake, naOraimpasi, navatsvene vose vavanavo.
\v 16 Kwazisanai nokusveta kutsvene. Kereke dzaKristu ndinokukwazisai.
\v 17 Zvino ndinokugombetedzai hama, kuti munzvenge avo vanopesanisa, navanogumbusa, vachiita zvinopesana nedzidziso yamakadzidziswa imwi.
\v 18 Nokuti vakadaro havashumiri Ishe wedu Jesu Kristu, asi dumbu ravo; uye namashoko akanaka nokutaura kwakanaka, vanonyengera moyo yavasina mano.
\v 19 Nokuti kuteerera kwenyu kwakasvika kuvanhu vose. Naizvozvo ndinofara pamusoro penyu; asi ndinoda kuti muve vakachenjeravo kune zvakanaka, asi vasinenjere kune zvakaipa.
\v 20 Zvino Mwari worugare uchakurumidza kupwanya Satani pasi petsoka dzenyu. Nyasha dzaShe wedu Jesu Kristu \add ngadzive\add* nemi. Ameni.
\v 21 Timotio, unoshanda pamwe chete neni naRukio naJasoni naSosipatrosi hama yangu vanokukwazisai.
\v 22 Ini Tetiosi, unonyora mwadhi \add iyi\add*, ndinokukwazisai munaShe.
\v 23 Gaiosi,wakandigamuchira ini nekereke yose, unokukwazisai. Erastosi, muchengeti wemari yeguta, unokukwazisai, naKwaritosi hama.
\v 24 Nyasha dzaShe wedu Jesu Kristu, \add ngadzive\add* nemwi mose. Ameni.
\v 25 Zvino kuna iye, unogona kukusimbisai, sezvinoreva evhangeri yangu, nokuparidzwa kwaJesu Kristu, nokuzarurwa kwezvakavanzika, zvakavanzwa nguva dzekare.
\v 26 asi zvino zvinoratidzwa naMagwaro avaporofita, sezvakarairwa naMwari usingaperi nokuziviswa kumarudzi ose, kuti vateerere nokutenda.;
\v 27 iye Mwari wakachenjera oga, ngaave nokubwinya naJesu Kristu nokusingaperi. Ameni.

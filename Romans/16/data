\c 16
\s Wonekano
\p
\v 1 Ndinoreverera kwamuri Fibhi, hanzvadzi yedu, mushandiri wekereke iri paKenikireya.
\v 2 Kuti mumugamuchire munaShe, sezvinofanira vatsvene, uye kuti mumubatsire pazvinhu zvose, zvaangashaiwa kwamuri; nokuti iye amene wakamiririra vazhinji, nenivo ndimene.
\v 3 Kwazisai Priska naAkwira, vanoshanda neni munaKristu Jesu.
\v 4 vakaradzika mitsipa nokuda kweupenyu hwangu, vandisingavongi ini ndoga asi nekereke dzose dzavahedheni;
\v 5 nekerekevo iri paimba yavo. Kwazisai Epaeneto, mudikamwa wangu, ndiye chibereko chokutanga munaKristu paAsia.
\v 6 Kwazisai Maria, wakatishandira zvikuru.
\v 7 Kwazisai Andoroniko naJunia, hama dzangu, navakasungwa pamwe chete neni, nembiri pakati pavaapositora, vakanditangiravo kuva munaKristu.
\v 8 Kwazisai Ampriato, mudikamwa wangu munaShe.
\v 9 Kwazisai Uribhano, mushandi pamwe nesu munaKristu, naStako, mudikamwa wangu.
\v 10 Kwazisai Apere, wakatendwa munaKristu. Kwazisai vokwaAristoburo.
\v 11 Kwazisai Herodhio hama yangu. Kwazisaivo vokwaNakiso, vari munaShe.
\v 12 Kwazisai Trifania naTrifosa, vanobata munaShe. Kwazisai Perisisi mudikamwa, wakabata zvikuru munaShe.
\v 13 Kwazisai Rufosi, wakasanangurwa munaShe, namai vake navangu.
\v 14 Kwazisai Asinkrito, Fregoni, Hermesi, Patrobasi, Heramasi, nehama dzairi kwavari.
\v 15 Kwazisai Firorogosi, naJuria, naNerea, nehanzvadzi yake, naOraimpasi, navatsvene vose vari kwavari.
\v 16 Kwazisanai nokusveta kutsvene. Kereke dzose dzaKristu ndinokukwazisai.
\v 17 Zvino ndinokumbira zvikuru kwamuri, hama dzangu, kuti mucherekedze avo vanopesanisa, navanogumbusa, vachiita zvinopesana nedzidziso yamakadzidziswa imi; muvanzvenge.
\v 18 Nokuti vakadaro havabatiri Ishe wedu Jesu Kristu, asi dumbu ravo; vanonyengera moyo yavasina mano namashoko avo akanaka, nokubata kumeso.
\v 19 Nokuti kuteerera kwenyu kwakasvika kuvanhu vose. Naizvozvo ndinofara pamusoro penyu; asi ndinoda kuti muve vakachenjera kune zvakanaka, asi vasinenjere kune zvakaipa.
\v 20 Zvino Mwari worugare uchakurumidza kupwanya Satani pasi petsoka dzenyu. Nyasha dzaShe wedu Jesu Kristu ngadzive nemi.
\v 21 Timotio, unobata neni, unokukwazisai; naRukio, naJasoni, naSosipatrosi, vorudzi rwangu.
\v 22 Ini Tertiosi, unonyora mwadhi iyi, ndinokukwazisai munaShe.
\v 23 Gaiosi,wakandigamuchira ini nekereke yose, unokukwazisai. Erastosi, muchengeti wemariyeguta, unokukwazisai, naKwaritosivo, hama.
\v 24 Nyasha dzaShe wedu Jesu Kristu, ngadzive nemwi mose. Ameni.
\v 25 Zvino iye, unogona kukusimbisai, sezvinoreva evhangeri yangu, nokuparidzwa kwaJesu Kristu, nokuzarurwa kwezvakavanzika, zvisina kurebwa nguva dzisingaperi.
\v 26 asi zvino zvinoratidzwa nokuziviswa kumarudzi ose, naMagwaro avaporofita, sezvakarairwa naMwari usingaperi, kuti vateerere nokutenda.;
\v 27 iye Mwari wakachenjera oga, ngaave nokubwinya naJesu Kristu nokusingaperi. Ameni.

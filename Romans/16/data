\c 16
\s Wonekano
\p
\v 1 Ndinoreverera kwamuri Fibhi, hanzvadzi yedu, murandakadzi wekereke iri paKenikireya.
\v 2 Kuti mumugamuchire muna Ishe, sezvinofanira vatsvene, uye kuti mumubatsire pazvinhu zvose, zvaangashaiwa kwamuri; nekuti iye amene wakava mumiririri wevazhinji, newanguwo ndomene.
\v 3 Kwazisai Prisira naAkwira, vanoshanda pamwe neni muna Kristu Jesu.
\v 4 Ivo nekuda kweupenyu hwangu vakaradzika mitsipa yavo, vandisingavongi ini ndoga asiwo nekereke dzose dzevahedheni;
\v 5 nekereke iri paimba yavo. Kwazisai Epaeneto, mudikamwa wangu, unova chibereko chekutanga cheAkaya muna Kristu.
\v 6 Kwazisai Maria, wakatishandira zvikuru.
\v 7 Kwazisai Andoroniko naJunia, hama dzangu, navakasungwa pamwe neni, vane mbiri pakati pavaapositori, vakanditangirawo kuva muna Kristu.
\v 8 Kwazisai Ambiriyasi, mudikamwa wangu muna Ishe.
\v 9 Kwazisai Obhano, mushandi pamwe nesu muna Kristu, naStako mudikamwa wangu.
\v 10 Kwazisai Apere unotendwa muna Kristu. Kwazisai vokwaArisitobhuro.
\v 11 Kwazisai Herodhio hama yangu. Kwazisaiwo vokwaNakiso, vari muna Ishe.
\v 12 Kwazisai Trufaina naTrufosa, vanobata muna Ishe. Kwazisai Pesisi mudikamwa, wakabata zvikuru muna Ishe.
\v 13 Kwazisai Rufosi wakasanangurwa muna Ishe, namai vake nevangu.
\v 14 Kwazisai Asingirita, Firegoni, Hemasi, Patrobhasi, Hemesi, nehama dzinavo.
\v 15 Kwazisai Firorogosi naJuria, Nerusi, nehanzvadzi yake, naOrimba, navatsvene vose vanavo.
\v 16 Kwazisanai nekutsvoda kutsvene. Kereke dzaKristu dzinokukwazisai.
\v 17 Zvino ndinokukumbirisai hama, kuti mungwarire avo vanopesanisa nezvigumbuso, zvinopesana nedzidziso yamakadzidza imwi, muvanzvenge.
\v 18 Nekuti vakadaro havashumiri Ishe wedu Jesu Kristu, asi dumbu ravo; uye nemashoko akanaka nekutaura kwakanaka, vanonyengera moyo yevasina mhosva.
\v 19 Nekuti kuteerera kwenyu kwakasvika kune vose. Naizvozvo ndinofara pamusoro penyu; asi ndinoda kuti muve vakachenjera kune zvakanaka, asi vasina mhosva kune zvakaipa.
\v 20 Zvino Mwari werugare uchakurumidza kupwanya Satani pasi petsoka dzenyu. Nyasha dzaIshe wedu Jesu Kristu \add ngadzive\add* nemwi. Ameni.
\v 21 Timotio, mushandi pamwe neni naRukio naJasoni naSosipatro hama dzangu vanokukwazisai.
\v 22 Ini Tetiosi, unonyora tsamba \add iyi\add*, ndinokukwazisai muna Ishe.
\v 23 Gayosi, muchingamiri wangu newekereke yose, unokukwazisai. Erastosi, muchengeti wemari yeguta, unokukwazisai, naKwatosi hama.
\v 24 Nyasha dza Ishe wedu Jesu Kristu, \add ngadzive\add* nemwi mose. Ameni.
\v 25 Zvino kuna iye unogona kukusimbisai sezvinoreva evhangeri yangu nekuparidzwa kwaJesu Kristu, nekuzarurwa kwezvakavanzika, zvakange zvakavanzwa nguva dzakare.
\v 26 asi ikozvino zvinoratidzwa, uye neMagwaro evaporofita semurairo waMwari wekusingaperi, wakaziviswa kumarudzi ose, pakuteerera kwerutendo;
\v 27 kuna Mwari iye wakachenjera oga, \add ngakuve\add* nokurumbidzwa naJesu Kristu nekusingaperi. Ameni.

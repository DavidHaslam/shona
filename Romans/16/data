\c 16
\s Wonekano
\p
\v 1 Ndinoreverera kwamuri Fibhi, hanzvadzi yedu, murandakadzi wekereke iri paKenikireya.
\v 2 Kuti mumugamuchire munaShe, sezvinofanira vatsvene, uye kuti mumubatsire pazvinhu zvose, zvaangashaiwa kwamuri; nekuti iye amene wakamiririra vazhinji, neniwo ndomene.
\v 3 Kwazisai Prisira naAkwira, vanoshanda pamwe neni munaKristu Jesu.
\v 4 Ivo nokuda kweupenyu hwangu vakaradzika mitsipa yavo, vandisingavongi ini ndoga asiwo nekereke dzose dzavahedheni;
\v 5 nekerekewo iri paimba yavo. Kwazisai Epaeneto, mudikamwa wangu, unova chibereko chekutanga muna Kristu paAkaya.
\v 6 Kwazisai Maria, wakatishandira zvikuru.
\v 7 Kwazisai Andoroniko naJunia, hama dzangu, navakasungwa pamwe neni, vanembiri pakati pavaapositori, vakanditangirawo kuva munaKristu.
\v 8 Kwazisai Ambiriyasi, mudikamwa wangu munaShe.
\v 9 Kwazisai Obhano, mushandi pamwe nesu munaKristu, naStako mudikamwa wangu.
\v 10 Kwazisai Apere unovimbiwa munaKristu. Kwazisai vokwaArisitobhuro.
\v 11 Kwazisai Herodhio hama yangu. Kwazisaiwo vokwaNakiso, vari munaShe.
\v 12 Kwazisai Trufaina naTrufosa, vanobata munaShe. Kwazisai Pesisi mudikamwa, wakabata zvikuru munaShe.
\v 13 Kwazisai Rufosi wakasanangurwa munaShe, namai vake navangu.
\v 14 Kwazisai Asinkrito, Fregoni, Hemasi, Patrobhasi, Hemesi, nehama dzavanadzo.
\v 15 Kwazisai Firorogosi naJuria, Nerusi, nehanzvadzi yake, naOrimba, navatsvene vose vavanavo.
\v 16 Kwazisanai nokutsvoda kutsvene. Kereke dzaKristu dzinokukwazisai.
\v 17 Zvino ndinokugombetedzai hama, kuti mungwarire avo vanopesanisa, zvigumbuso, zvinopesana nedzidziso yamakadzidziswa imwi, muvatize.
\v 18 Nekuti vakadaro havashumiri Ishe wedu Jesu Kristu, asi dumbu ravo; uye namashoko akanaka nokutaura kwakanaka, vanonyengera moyo yavasina mhaka.
\v 19 Nekuti kuteerera kwenyu kwakasvika kuna vose. Naizvozvo ndinofara pamusoro penyu; asi ndinoda kuti muve vakachenjerawo kune zvakanaka, asi vasina mhaka kune zvakaipa.
\v 20 Zvino Mwari worugare uchakurumidza kupwanya Satani pasi petsoka dzenyu. Nyasha dzaShe wedu Jesu Kristu \add ngadzive\add* nemwi. Ameni.
\v 21 Timotio, mushandi pamwe neni naRukio naJasoni naSosipatrosi hama yangu vanokukwazisai.
\v 22 Ini Tetiosi, unonyora tsamba \add iyi\add*, ndinokukwazisai munaShe.
\v 23 Gaiosi, muchingamiri wangu nowekereke yose, unokukwazisai. Erastosi, muchengeti wemari yeguta, unokukwazisai, naKwatosi hama.
\v 24 Nyasha dzaShe wedu Jesu Kristu, \add ngadzive\add* nemwi mose. Ameni.
\v 25 Zvino kuna iye unogona kukusimbisai sezvinoreva evhangeri yangu nokuparidzwa kwaJesu Kristu, nokuzarurwa kwezvakavanzika, zvakanga zvakavanzwa nguva dzakaresa.
\v 26 asi zvino zvinoratidzwa, uye naMagwaro avaporofita semurairo waMwari wokusingaperi, wakaziviswa kumarudzi ose, kuti vateerere nokutenda;
\v 27 kuna Mwari iye wakachenjera oga, \add ngakuve\add* nokurumbidzwa naJesu Kristu nokusingaperi. Ameni.

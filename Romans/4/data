\c 4
\s Abhurahamu wakanzi haana mhosva nerutendo
\p
\v 1 Ko zvino tichati Abhurahamu baba vedu wakawanei panyama?
\v 2 Nekuti kana Abhurahamu akanzi wakarurama nemabasa, une kuzvikudza, asi kwete pamberi paMwari.
\v 3 Nekuti rugwaro runoti kudini? \add Runoti\add*: Abhurahamu wakatenda kuna Mwari, zvikaverengwa kwaari kuti kururama.
\v 4 Asi kune unoshanda mubairo hauverengwi sewenyasha, asi sewengava.
\v 5 Asi kune usingashandi, asi unotenda kuna iye unoshaisa mhosva usingadi Mwari, rutendo rwake rwunoverengerwa kuti kukururama.
\v 6 Uye sezvo Dhavhidhi achitsanangura kuropafadzwa kwemunhu, Mwari waanoverengera kururama kunze kwemabasa, \add achiti\add*:
\v 7 Vakaropafadzwa vane kudarika kwakakanganwirwa, uye vane zvivi zvakafukidzirwa.
\v 8 Wakaropafadzwa munhu Ishe waasingatongoverengeri chivi.
\v 9 Naizvozvo kuropafadzwa uku \add kuri\add* pamusoro pekudzingiswa here, kana pamusoro pekusadzingiswawo? Nekuti tinoti: Rutendo rwakaverengwa kuna Abhurahamu kuti kururama.
\v 10 Ko kwakaverengwa sei? Paakange ari mukudzingiswa here, kana mukusadzingiswa? Kwete mukudzingiswa, asi mukusadzingiswa.
\v 11 Zvino wakagamuchira chiratidzo chekudzingiswa, mucherechedzo wekururama kwerutendo, \add rwaakanga anarwo\add* mukusadzingiswa; kuti ave baba vevose vanotenda mukusadzingiswa, kuti kururama kuverengerwe kwavariwo;
\v 12 uye baba vekudzingiswa kune avo vasiri vanobva mukudzingiswa chete, asi vanofambawo mumakwara erutendo rwababa vedu Abhurahamu kwa\add vaiva nako\add* vasati vadzingiswa.
\v 13 Nekuti hakusi nemurairo \add kuva \add*chivimbiso kuna Abhurahamu kana kumbeu yake, chekuva mugari wenhaka yenyika, asi nekururama kwerutendo.
\v 14 Nekuti kana ivo vanobva pamurairo \add vari\add* vagari venhaka, rutendo rwunoshaiswa maturo, nechivimbiso chinoshaiswa maturo;
\v 15 nekuti murairo unouyisa kutsamwa; nekuti pasina murairo, hapana kudarikawo.
\v 16 Naizvozvo \add nde\add*zverutendo, kuti \add zvive\add* zvenyasha, kuti chivimbiso chisimbiswe kumbeu yose; chisati chiri chemurairo chete asi neicho cherutendo rwaAbhurahamu, unova baba vedu tose,
\v 17 (sezvazvakanyorwa zvichinzi: Ndakakugadza \add uve\add* baba vemarudzi mazhinji) pamberi paiye waakatenda, \add iye\add* Mwari, unoraramisa vakafa, neunodana zvisipo sekunge zviripo.
\v 18 Iye achipokana netariro wakatenda kutariro, kuti uchava baba vemarudzi mazhinji sezvakange zvataurwa \add kuti:\add* Ichaita saizvozvo mbeu yako.
\v 19 Uye haana kushaiwa simba parutendo, haana kurangarira muviri wake womene wakange watofa, ava nemakore anenge zana, uye kufa kwechizvaro chaSara;
\v 20 asi haana kukahadzika pachivimbiso chaMwari nekusatenda, asi wakasimbiswa parutendo, achipa rumbidzo kuna Mwari,
\v 21 achipwisa zvakazara kuti icho chaakavimbisa, wakange achigonawo kuchiita.
\v 22 Zvino naizvozvo zvakaverengerwa kwaari kuti kururama.
\v 23 Asi zvakanga zvisina kunyorwa nekuda kwake oga, kuti zvakaverengerwa kwaari;
\v 24 asi nekuda kweduwo, tichaverengerwa icho, tinotenda kune wakamutsa Jesu Ishe wedu kubva kuvakafa,
\v 25 wakakumikidzwa \add kurufu\add* nekuda kwezvitadzo zvedu, akamutswazve nekuda kwekunzi takarurama kwedu.

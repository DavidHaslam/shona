\c 4
\s Abhurahamu wakaruramiswa nokutenda
\p
\v 1 Zvino tichati Abhurahamu teteguru vedu wakawanei panyama?
\v 2 Nekuti dai Abhurahamu akanzi wakarurama namabasa ake, ungazvikudza; asi kwete pamberi paMwari.
\v 3 Nekuti Rugwaro runoti kudini? \add Runoti\add*: Abhurahamu wakatenda Mwari, zvikaverengwa kwaari kuti kururama.
\v 4 Zvino kune unoshanda, mubairo hautorwi sowenyasha, asi wengava.
\v 5 Asi kune usingashandi, asi unotenda kunaiye unoruramisa usingadi Mwari, kutenda kwake kunoverengerwa \add kuti\add* kururama.
\v 6 SaDhavhidhiwo achitsanangura kuropafadzwa komunhu unoverengwa naMwari sewakarurama kunze kwemabasa, \add achiti\add*:
\v 7 Vakaropafadzwa vakakangamwirwa zvakaipa zvavo, vanezvivi zvakafukidzirwa;
\v 8 Wakaropafadzwa munhu Ishe waasingaverengeri chivi.
\v 9 Zvino kuropafadzwa uku \add kuri\add* pamusoro pokudzingiswa here kana pamusoro pokusadzingiswawo? Nekuti tinoti kutenda kwakaverengwa kunaAbhurahamu kuti kururama.
\v 10 Zvino kwakaverengwa sei? Ari mukudzingiswa here kana mukusadzingiswa? kwete mukudzingiswa, asi mukusadzingiswa.
\v 11 Zvino wakagamuchira chiratidzo chekudzingiswa, \add chive\add* chisimbiso chekururama kokutenda, \add kwaakanga anako\add* asati adzingiswa; kuti ave baba vavose avo vanotenda, kunyange vasina kudzingiswa, kuti kururama kuverengerwe kwavarivo;
\v 12 uye baba vokudzingiswa kunaivo vasiri vokudzingiswa chete, asi vanofambawo mumakwara okutenda kwababa vedu Abhurahamu, \add kwavaiva nako\add* vasati vadzingiswa.
\v 13 Nekuti hakusi kubudikidza nomurairo \add kwakava ne\add*chivimbiso kuna Abhurahamu kana kumbeu yake chekuva mugari wenhaka yenyika, asi kubudikidza nokururama kokutenda.
\v 14 Nekuti kuna ivo vari vomurairo, \add vari\add* vagari venhaka, kutenda kunoshaiswa maturo, nechivimbiso chinoshaiswa basa;
\v 15 nekuti murairo unouyisa kutsamwa; nekuti pasina murairo hapana kudarika.
\v 16 Naizvozvo \add nde\add*zvokutenda kuti \add zvive\add* zvenyasha; kuti chivimbiso chisimbiswe kumbeu yake yese; chisati chiri chemurairo chete, asi naicho chekutenda kwaAbhurahamuwo, unova baba vedu tose,
\v 17 (sezvazvakanyorwa, \add zvichinzi\add*: Ndakakugadza \add uve\add* baba vamarudzi mazhinji) pamberi paiye waakatenda, \add iye\add* Mwari unomutsa vakafa, nokudana zvisipo sekunge zviripo.
\v 18 Iye pasina tariro wakatenda kutariro, kuti uchava baba vamarudzi mazhinji maererano nezvakanga zvataurwa, ndizvo zvichaita mbeu yako.
\v 19 Uye haana kushaiwa simba pakutenda, akasarangarira muviri wake zvino wakanga watofa, zvaakanga ava namakore anenge zana, kana kufa kwechizvaro chaSara;
\v 20 Asi haana kukahadzika pachivimbiso chaMwari kubudikidza nokusatenda, asi wakasimbiswa pakutenda, achipa rumbidzo kunaMwari,
\v 21 achitendeseka zvakazara kuti icho chaakavimbisa, wakanga achigonawo kuchiita.
\v 22 Saka zvakaverengerwa kwaari kuti kururama.
\v 23 Zvino zvakanga zvisina kunyorwa nokuda kwake oga, kuti zvakaverengerwa kwaari;
\v 24 asi nokuda kweduwo; tichaverengerwa icho, tinotenda kunowakamutsa Jesu Ishe wedu kuvakafa,
\v 25 iye wakakumikidzwa \add kurufu\add* nokuda kwemhosva dzedu, akamutswazve kuti tinzi takarurama.

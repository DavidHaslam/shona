\c 4
\s Abhurahamu wakaruramiswa nokutenda
\p
\v 1 Zvino tichati Abhurahamu baba vedu wakawanei panyama?
\v 2 Nekuti dai Abhurahamu akanzi wakarurama nemabasa ake, une kuzvikudza; asi kwete pamberi paMwari.
\v 3 Nekuti Rugwaro runoti kudini? \add Runoti\add*: Abhurahamu wakatenda Mwari, zvikaverengwa kwaari kuti kururama.
\v 4 Asi kune unoshanda, mubairo hautorwi sowenyasha, asi wengava.
\v 5 Asi kune usingashandi, asi unotenda kuna iye unoruramisa usingadi Mwari, rutendo rwake rwunoverengerwa \add kuti\add* kururama.
\v 6 SaDhavhidhiwo achitsanangura kuropafadzwa kwemunhu unoverengwa naMwari sewakarurama kunze kwemabasa, \add achiti\add*:
\v 7 Vakaropafadzwa vakakangamwirwa zvakaipa zvavo, vane zvivi zvakafukidzirwa;
\v 8 Wakaropafadzwa munhu Ishe waasingaverengeri chivi.
\v 9 Zvino kuropafadzwa uku \add kuri\add* pamusoro pokudzingiswa here kana pamusoro pokusadzingiswawo? Nekuti tinoti rutendo rwakaverengwa kuna Abhurahamu kuti kururama.
\v 10 Zvino kwakaverengwa sei? Ari mukudzingiswa here kana mukusadzingiswa? kwete mukudzingiswa, asi mukusadzingiswa.
\v 11 Zvino wakagamuchira chiratidzo chekudzingiswa, \add chive\add* chisimbiso chekururama kokutenda, \add kwaakanga anako\add* asati adzingiswa; kuti ave baba vevose avo vanotenda, kunyange vasina kudzingiswa, kuti kururama kuverengerwe kwavariwo;
\v 12 uye baba vekudzingiswa kune avo vasiri vekudzingiswa chete, asi vanofambawo mumakwara erutendo rwababa vedu Abhurahamu, \add kwevaiva nako\add* vasati vadzingiswa.
\v 13 Nekuti hakusi kubudikidza nomurairo \add kwakava ne\add*chivimbiso kuna Abhurahamu kana kumbeu yake chekuva mugari wenhaka yenyika, asi kubudikidza nokururama kokutenda.
\v 14 Nekuti kana ivo vari vemurairo, \add vari\add* vagari venhaka, rutendo rwunoshaiswa maturo, nechivimbiso chinoshaiswa basa;
\v 15 nekuti murairo unouyisa kutsamwa; nekuti pasina murairo hapana kudarika.
\v 16 Naizvozvo \add nde\add*zverutendo kuti \add zvive\add* zvenyasha; kuti chivimbiso chisimbiswe kumbeu yake yese; chisati chiri chemurairo chete, asi neicho cherutendo rwaAbhurahamuwo, unova baba vedu tose,
\v 17 (sezvazvakanyorwa, \add zvichinzi\add*: Ndakakugadza \add uve\add* baba vemarudzi mazhinji) pamberi paiye waakatenda, \add iye\add* Mwari unomutsa vakafa, nekudana zvisipo sekunge zviripo.
\v 18 Iye pasina tariro wakatenda kutariro, kuti uchava baba vemarudzi mazhinji maererano nezvakanga zvataurwa, ndizvo zvichaita mbeu yako.
\v 19 Uye haana kushaiwa simba parutendo, akasarangarira muviri wake zvino wakange wafa, nekuti akange ava nemakore anenge zana, kana kufa kwechizvaro chaSara;
\v 20 Asi haana kukahadzika pachivimbiso chaMwari kubudikidza nekusatenda, asi wakasimbiswa parutendo, achipa rumbidzo kuna Mwari,
\v 21 achipwisa zvakazara kuti icho chaakavimbisa, wakanga achigonawo kuchiita.
\v 22 Saka zvakaverengerwa kwaari kuti kururama.
\v 23 Zvino zvakanga zvisina kunyorwa nekuda kwake oga, kuti zvakaverengerwa kwaari;
\v 24 asi nekuda kweduwo; tichaverengerwa icho, tinotenda kune wakamutsa Jesu Ishe wedu kuvakafa,
\v 25 wakakumikidzwa \add kurufu\add* nekuda kwemhosva dzedu, akamutswazve kuti tinzi takarurama.

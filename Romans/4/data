\c 4
\s Abhurahamu wakaruramiswa nokutenda
\p
\v 1 Zvino tichatiiko? Abhurahamu teteguru vedu wakawaneiko panyama?
\v 2 Nokuti dai Abhurahamu akanzi wakarurama namabasa ake, ungazvikudza; asi kwete pamberi paMwari.
\v 3 Nokuti Rugwaro runoti kudiniko? \add Runoti\add*: Abhurahamu wakatenda Mwari, zvikaverengwa kwaari kuti kururama.
\v 4 Zvino kuno unoshanda, mubairo hautorwi sowenyasha, asi wengava.
\v 5 Asi kunousingabati, asi unotenda kunaiye unoruramisa, usingadi Mwari, kutenda kwake kunoverengerwa \add kuti\add* kururama.
\v 6 SaDhavhidhi achitsananguravo kuropafadzwa komunhu unonzi naMwari wakarurama, kunze kwamabasa, \add achiti\add*:
\v 7 Vakaropafadzwa vakakangamwirwa zvakaipa zvavo, vanezvivi zvakafukidzirwa;
\v 8 Wakaropafadzwa munhu Ishe waasingaverengeri chivi.
\v 9 Zvino kuropafadzwa uku \add kuri\add* pamusoro pavakadzingiswa here kana pamusoro pavasina kudzingiswavo? Nokuti tinoti kutenda kwakaverengwa kunaAbhurahamu kuti kururama.
\v 10 Zvino kwakaverengwa seiko? Ari mukudzingiswa here kana mukusadzingiswa? kwete mukudzingiswa, asi mukusadzingiswa.
\v 11 Zvino wakagamuchira chiratidzo chokudzingiswa, \add chive\add* chisimbiso chokururama kokutenda, \add kwaakanga anako\add* asati adzingiswa; kuti ave baba vavose avo vanotenda, kunyange vasina kudzingiswa, kuti kururama kuverengwe kwavarivo;
\v 12 uye baba vokudzingiswa kunaivo vasiri vokudzingiswa chete, asi vanofambavo mumakwara okutenda kwababa vedu Abhurahamu, \add kwavaiva nako\add* vasati vadzingiswa.
\v 13 Nokuti chivimbiso chokuti uchava mugari wenhaka yenyika \add hachina\add* kupiwa kunaAbhurahamu kana kuzvizvarwa zvake kubudikidza nomurairo, asi nokururama kokutenda.
\v 14 Nokuti kuna ivo vomurairo \add vari\add* vagari venhaka, kutenda kuunoitwa kusina maturo, nechivimbiso chinoshaiswa basa;
\v 15 nokuti murairo unovuyisa kutsamwa; nokuti pasina murairo hapana kudarika.
\v 16 Naizvozvo \add nde\add*zvokutenda kuti \add zvive\add* zvenyasha; kuti chipikirwa chisimbiswe nesimba kuzvizvarwa zvose; rusati ruri rwomurairo bedzi, asi norwokutenda kwaAbhurahamuvo, iye baba vedu tose,
\v 17 (sezvazvakanyorwa, \add zvichinzi\add*: Ndakagadza \add uve\add* baba vamarudzi mazhinji) pamberi paiye waakatenda, \add iye\add* Mwari unomutsa vakafa, nokudana zvisipo sezvinenge zviripo.
\v 18 Iye pasina tariro wakatenda kutariro, kuti uchava baba vamarudzi mazhinji maererano nezvakanga zvataurwa, ndizvo zvichaita chizvarwa chakovo
\v 19 Uye haana kushaiwa simba pakutenda, akasafunga muviri wake zvino wakanga watofanokuti waiva namakore anenge zana, kana kufa kwechizvaro chaSara;
\v 20 Asi haana kukahadzika nechipikirwa chaMwari, nokusatenda, asi wakasimbiswa pakutenda, achipa rumbidzo kunaMwari,
\v 21 achitendeseka kwazvo kuti icho chaakapikira, wakanga achigonawo kuchiitanesimba rokuchiitavo.
\v 22 Saka zvakaverengerwa kwaari kuti ndiko kururama.
\v 23 Zvino zvakanga zvisina kunyorwa nokuda kwake bedzi, kuti zvakaverengerwa kwaari;
\v 24 asi nokuda kweduvo; tichaverengerwa iko, tinotenda kunowakamutsa Jesu Ishe wedu kuvakafa.
\v 25 iye wakaiswa kurufu nokuda kwemhosva dzedu, akamutswazve kuti tinzi takarurama.

\c 4
\s Abhurahamu wakaruramiswa nokutenda
\p
\v 1 Zvino tichatiiko? Abhurahamu, teteguru vedu wakawaneiko panyama?
\v 2 Nokuti dai Abhurahamu akaruramiswa namabasa ake, ungazvikudza; asi kwete pamberi paMwari.
\v 3 Nokuti Rugwaro runoti kudiniko? \add Runoti\add*: Abhurahamu wakatenda Mwari, zvikaverengwa kwaari kuti kururama.
\v 4 Zvino kuno unobate-basa, mubairo hautorwi sowenyasha, asi ndowengava.
\v 5 Asi kunousingabati, asi unotenda kunaiye unoruramisa, usingadi Mwari, kutenda kwake kunoverengerwa \add kuti\add* kururama.
\v 6 SaDhavhidhivo achitsanangura kuropafadzwa komunhu unonzi naMwari wakarurama, kunze kwamabasa, \add achiti\add*
\v 7 Vakaropafadzwa vakakangamwirwa zvakaipa zvavo, vanezvivi zvakafukidzirwa;
\v 8 Wakaropafadzwa munhu usingaverengerwi chivi naShe.
\v 9 Zvino kuropafadzwa uku kuri pamusoro pavakadzingiswa here kana pavasina kudzingiswavo? Nokuti tinoti, kutenda kwakaverengwa kunaAbhurahamu kuti kururama.
\v 10 Zvino kwakaverengwa seiko? Ari mukudzingiswa here kana mukusadzingiswa? kwete mukudzingiswa, asi mukusadzingiswa.
\v 11 Zvino wakapiwa chiratidzo chokudzingiswa, \add chive\add* chisimbiso chokururama kokutenda, kwaakanga anako asati adzingiswa; kuti ave baba vavose vanotenda, kunyange vasina kudzingiswa, kuti vagonzi vakarurama;
\v 12 ave baba vokudzingiswa kunaivo vasina kudzingiswa bedzi, asi vanofambavo mumakwara okutenda kwababa vedu Abhurahamu, kwavaiva nako vasati vadzingiswa.
\v 13 Nokuti chipikirwa chokuti uchava mugari wenhaka yenyika hachina kupiwa Abhurahamu kana rudzi rwake nomurairo, asi nokururama kokutenda.
\v 14 Nokuti dai vomurairo vari vagari venhaka, kutenda hakunamaturo, nechipikirwa chinokoneswa;
\v 15 nokuti murairo unovuyisa kutsamwa; pasina murairo hapana kudarika vo.
\v 16 Saka ndezvokutenda, kuti, zvive zvenyasha; kuti chipikirwa chive nesimba kurudzi rwose; rusati ruri rwomurairo bedzi, asi norwokutenda kwaAbhurahamuvo, iye baba vedu tose,
\v 17 (sezvazvakanyorwa, zvichinzi: Ndakakuita baba vamarudzi mazhinji) pamberi paiye waakatenda, iye Mwari unopa vakafa vupenyu, nokudana zvisipo sezvinenge zviripo.
\v 18 Wakatenda netariro pasinetariro, kuti ave baba vamarudzi mazhinji,sezvazvakanga zvataurwa Rudzi rwako ruchadaro
\v 19 Haana kushaiwa simba pakutenda, achifunga muviri wake wakanga watofa hawo(zvaiva namakore anenge zana), nokufa kwechizvaro chaSara;
\v 20 akatarira chipikirwa chaMwari, haana kunyunyuta nokusatenda, asi wakasimbiswa pakutenda, akakudza Mwari,
\v 21 achiziva kwazvo, kuti icho chaakapikira, wakanga anesimba rokuchiitavo.
\v 22 Saka zvakanzi kwaari ndiko kururama.
\v 23 Zvino hazvina kunyorwa nokuda kwake bedzi, kuti zvakanzarwo kwaari;
\v 24 asi nokuda kweduvo; nesu tichanzarwo, iyesu, tinotenda kunowakamutsa Jesu Ishe wedu, kuvakafa.
\v 25 iye wakaiswa kurufu nokuda kokudarika kwedu, akamutswa nokuda kokururamiswa kwedu.

\c 11
\s VaIsraeri vachadzokera zvekunaMwari
\p
\v 1 Zvino ndinoti: Ko Mwari wakarasha vanhu vake here? Ngazvisadaro! Nokuti nenivo ndiri muIsraeri, worudzi rwaAbhurahamu, weimba yaBenjanimi.
\v 2 Mwari haana kurasha vanhu vake vaakagara aziva. Ko hamuzivi kuti Rugwaro runoti kudini Kubva kunaEria here? Kuti unoreverera sei kunaMwari pamusoro pavaIsraeri, achiti:
\v 3 Ishe, vakavuraya vaporofita venyu, vakaputsira pasi aritari dzenyu, ini ndangosiyiwa ndoga, zvino vanotsvaka upenyu hwangu.
\v 4 Asi mhinduro yaMwari inoti kudii kwaari? Unoti: Ndakazvisiyira zvuru zvinomwe zvavarume, vasina kufugamira mabvi Baari.
\v 5 Zvino saizvozvo nenguva inovo variko vakasara, maererano nekusanangura kwenyasha.
\v 6 Zvino kana zviri zvenyasha, \add ha\add*zvizati zvichiri zvemabasa; asi kana zvisakadaro, nyasha hadzichiri nyasha. Asi kana zvichibva kumabasa hazvizati zvichiri nyasha; kana zvisakadaro basa harizati richibasa.
\v 7 Ko zvino? Israeri haana kuwana zvaakanga achitsvaka, asi vasanangurwa vakazviwana; vamwe vakawomeswa,
\v 8 sezvazvakanyorwa, \add zvichinzi\add*: Mwari wakavapa mweya wekutsumwaira; meso kuti varege kuvona; nenzeve kuti varege kunzwa, kusvikira zuva ranhasi.
\v 9 NaDhavhidhivo unoti: Tafura yavo ngaiitwe rudzingi, nemusungo nechigumbuso nekutsiva kwavari,
\v 10 Meso avo ngaasvibirwe kuti varege kuvona; uye mukotamise musana yavo nokusingaperi.
\v 11 Zvino ndinoti: Vakagumbuswa kuti vawe here? Ngazvisadaro! Asi kubudikidza nokuwa kwavo ruponeso \add rwakasvika\add* kuvahedheni, kuvamutsirwe godo.
\v 12 Zvino kana kuwa kwavo kuri fuma yenyika, nokutapudzwa kwavo kuri fuma yavahedheni, zvikuru sei kuzara kwavo?
\v 13 Ndinotaura kwamuri vahedheni; zvandiri muapositora wavahedheni, ndinokudza basa rangu.
\v 14 Kuti zvimwe ndingamutsira godo \add ve\add*nyama yangu, ndiponese vamwe vavo.
\v 15 Nokuti kana kurashwa kwavo \add kuri\add* kuyananiswa kwenyika, kugamuchirwa kwavo ku\add cha\add*goveiko, kunze kweupenyu hunobva kuvakafa?
\v 16 Zvino kana chibereko chokutanga \add chiri\add* chitsvene, nebundu rakadarovo; kana mudzi \add uri\add* mutsvene, matavi akadarovo;
\v 17 Zvino, kana mamwe matavi akavhuniwa kuti iwe uri muorivhi wokudondo ukabatanidzwa pakati payo, ukava nomugove pamwe chete nawo pamudzi napamafuta omuorivhi;
\v 18 usazvikudza pamusoro pamatavi; asi kana uchizvikudza hauzi iwe unotakura mudzi, asi mudzi ndiwo \add unokutakura\add* iwe.
\v 19 Zvino iwe uchati: Matavi akavhuniwa, kuti ini ndibatanidzwe.
\v 20 Ndizvozvo; nokusatenda vakavhuniwa, iwe unomira nokutenda, usazvikudza, asi utye;
\v 21 nokuti kana Mwari asina kurega matavi omusikigo, zvimwe haangakuregi newevo.
\v 22 Zvino tarira vunyoro nokuomarara kwaMwari, kuwa kune vakaomarara asi kwauri unyoro, kana uchigara pavunyoro \add bwake\add*; kana zvisakadaro, newe uchatemwavo.
\v 23 Naivovo, kana vasingagari pakusatenda, vachabatanidzwa; nokuti Mwari unogona kuvabatanidzazve.
\v 24 Nokuti kana iwe wakatemwa kumuti womuorivhi uri wokudondo pachisikigo, ukabatanidzwa pamuorivhi wakanaka, zvichipesana nechisikigo chawo, vangabatanidzwa zvikuru sei avo vari matavi pamuti wavo womuorivhi!
\v 25 Nokuti handidi hama, kuti musaziva chakavanzika ichi, kuti murege kungwara mumanyawi enyu; kuti kuwomeswa komoyo kwakaitika pamusoro pavamwe vavaIsraeri kusvikira kuzara kwavahedheni kwapinda;
\v 26 naizvozvo Israeri wose uchaponeswa; sezvazvakanyorwa \add zvichinzi\add*: PaZiyoni pachabuda Musununguri; uchabvisa kusada Mwari kunaJakobho;
\v 27 Uye iyi isungano yangu kwavari, pandichabvisa zvivi zvavo.
\v 28 Zvino maererano neevhangeri, vavengi nokuda kwenyu; asi maererano nokusanangurwa, vadikamwa nokuda kwamadzibaba.
\v 29 Nokuti zvipo nokudana KwaMwari hazvishanduki.
\v 30 Nokuti semwi kare makanga musina kuteerera Mwari, asi zvino makagamuchira ngoni kubudikidza nokusateerera kwavo;
\v 31 saizvozvo naivava zvino havana kuteerera, kuti kubudikidza nengoni dzenyu naivo vawevo ngoni.
\v 32 Nokuti Mwari wakavapfigira vose pakusatenda kwavo, kuti ave nengoni pane vose.
\v 33 Haiwa kudzika koufumi zvose hwokuchenjera nokuziva kwaMwari sekutonga kwake hakunganzverwi, nenzira dzake hadzingarondwi!
\v 34 Nokuti ndianiko wakaziva fungwa dzaMwari kana wakanga ari murairi wake?
\v 35 Ndianiko wakatanga kumupa, uye ucharipirwazve?
\v 36 Nokuti zvinobva kwaari kubudikidza naye, nokwaari zvinhu zvose \add zviripo\add* kubwinya \add ngakuve\add* kwaari nokusingaperi. Ameni.

\c 11
\s VaIsraeri vakasanangurwa naMwari vachaponeswa
\p
\v 1 Naizvozvo ndinoti: Mwari wakarasa vanhu vake here? Ngazvisadaro! Nekuti iniwo ndiri muIsraeri, wembeu yaAbhurahamu, werudzi rwaBenjanimi.
\v 2 Mwari haana kurasa vanhu vake vaakagara aziva. Kana hamuzivi kuti Rugwaro rwunoti kudini kuna Eria here? Kuti unoreverera sei kuna Mwari achipesana nevaIsraeri, achiti:
\v 3 Ishe, vakauraya vaporofita venyu, uye vakaputsa aritari dzenyu; zvino ini ndasara ndoga, uye vanotsvaka upenyu hwangu.
\v 4 Asi mhinduro yaMwari inoti kudii kwaari? Unoti: Ndakazvisiira zvuru zvinomwe zvevarume, vasina kufugamira ibvi kuna Bhaari.
\v 5 Zvino saizvozvo nguva inowo variko vakasara maererano nesananguro yenyasha.
\v 6 Asi kana zviri zvenyasha, hazvichabvi pamabasa; kana zvisakadaro, nyasha hadzisisiri nyasha. Asi kana zvichibva pamabasa, hazvisati zvichiri zvenyasha; kana zvisakadaro basa harizati richiri basa.
\v 7 Ko zvino? Israeri zvaakanga achitsvaka, haana kuzviwana, asi vasanangurwa vakazviwana, vamwe vakawomeswa;
\v 8 sezvazvakanyorwa, \add zvichinzi\add*: Mwari wakavapa mweya wekutsumwaira, meso kuti varege kuona, nenzeve kuti varege kunzwa, kusvikira zuva ranhasi.
\v 9 NaDhavhidhi unoti: Tafura yavo ngaiitwe rudzingi nemusungo, nechigumbuso nekutsiva kwavari;
\v 10 meso avo ngaasvibirwe kuti varege kuona, uye mukotamise musana wavo narinhi.
\v 11 Naizvozvo ndinoti: Vakagumbuswa kuti vawe here? Ngazvisadaro! Asi nekudarika kwavo ruponeso \add rwakasvika\add* kuvahedheni, kuvamutsira godo.
\v 12 Zvino kana kudarika kwavo \add kuri\add* fuma yenyika, nekukundikana kwavo ifuma yevahedheni, zvikuru sei kuzara kwavo?
\v 13 Nekuti ndinotaura kwamuri vahedheni; sezvo ndiri ini muapositori wevahedheni, ndinokudza basa rangu;
\v 14 kuti zvimwe ndingamutsira godo \add ve\add*nyama yangu, uye ndiponese vamwe vavo.
\v 15 Nekuti kana kurashwa kwavo \add kuri\add* kuyananiswa kwenyika, kugamuchirwa ku\add cha\add*veiko, kunze kwekuti upenyu hunobva kuvakafa?
\v 16 Zvino kana chibereko chekutanga \add chiri\add* chitsvene, bunduwo \add rakadaro\add*; uye kana mudzi \add uri\add* mutsvene, nematavi \add akadaro.\add*
\v 17 Asi kana mamwe ematavi akavhuniwa, newe uri muorivhi wekudondo ukabatanidzwa pakati pawo, ukava mugovani pamwe nawo pamudzi nepamafuta emuorivhi,
\v 18 usazvikudza pamusoro pematavi; asi kana uchizvikudza, hausi iwe unotakura mudzi, asi mudzi \add unokutakura\add* iwe.
\v 19 Zvino uchati: Matavi akavhuniwa, kuti ini ndibatanidzwe.
\v 20 Zvakanaka; nekusatenda vakavhuniwa, iwe umire nerutendo. Usazvikudza, asi itya;
\v 21 nekuti kana Mwari asina kurega matavi echisikigo, zvimwe haangakuregi iwewo.
\v 22 Zvino tarira unyoro nekuomarara kwaMwari; kune vanowa, kuomarara; asi kwauri, unyoro, kana uchigara paunyoro \add hwake\add*; zvikasadaro newe ungatemwa.
\v 23 Naivowo, kana vasingagari pakusatenda, vachabatanidzwa, nekuti Mwari unogona kuvabatanidzazve.
\v 24 Nekuti kana iwe wakatemwa kumuorivhi uri wedondo pachisikigo, ukabatanidzwa zvinopesana nechisikigo pamuorivhi wakasimwa, vangabatanidzwa zvikuru sei, avo vari \add matavi\add* echisikigo pamuti wekwavo wemuorivhi?
\v 25 Nekuti handidi kuti musaziva, hama, zvechakavanzika, kuti murege kungwara mumanyawi enyu; kuti kuwomeswa kwemoyo kwakaitika pamusoro pevamwe vevaIsraeri kusvikira kuzara kwavahedheni kwapinda;
\v 26 saizvozvowo Israeri wose uchaponeswa; sezvazvakanyorwa \add zvichinzi\add*: PaZiyoni pachabva Musununguri; uchabvisa kusada Mwari kuna Jakobho;
\v 27 Uye iyi isungano yangu kwavari, pandichabvisa zvivi zvavo.
\v 28 Maererano neevhangeri vavengi nekuda kwenyu; asi maererano nekusanangura, vadikamwa nekuda kwemadzibaba;
\v 29 nekuti zvipo nekudana kwaMwari hazvina shanduko.
\v 30 Nekuti semwiwo kare musina kuteerera Mwari, asi zvino makagamuchira tsitsi nekusateerera kwavo;
\v 31 saizvozvo naivava ikozvino havana kuteerera, kuti netsitsi dzenyu naivo vawane tsitsi;
\v 32 nekuti Mwari wakavapfigira vose mukusateera, kuti ave netsitsi kwavari vose.
\v 33 Haiwa kudzika kwefuma, zvose yeuchenjeri neruzivo rwaMwari! Kutonga kwake hakunzverwi zvakadini, nenzira dzake hadzirondwi!
\v 34 Nekuti ndiani wakaziva fungwa yaMwari kana ndiani wakange ari murairidzi wake?
\v 35 Ndiani wakatanga kupa kwaari, uye zvicharipirwazve kwaari?
\v 36 Nekuti zvimwe zvose zvinobva kwaari kubudikidza naye, zvinoenda kwaari; umambo \add ngahuve\add* kwaari nokusingaperi. Ameni.

\c 11
\s VaIsraeri vachadzokera zvekunaMwari.
\p
\v 1 Zvino ndinoti: Ko Mwari wakarasha vanhu vake here? Ngazvisadaro! Nokuti nenivo ndiri muIsraeri, worudzi rwaAbhurahamu, weidzinza raBenjanimi.
\v 2 Mwari haana kurasha vanhu vake vaakagara aziva. Ko hamuzivi kuti Rugwaro runoti kudini? Kubva kunaEria here? Kuti unoreverera kunaMwari pamusoro pavaIsraeri, achiti:
\v 3 Ishe, vakavuraya vaporofita venyu, vakaputsira pasi aritari dzenyu, ini ndakasiyiwa ndoga, zvino vanotsvaka upenyu hwangu.
\v 4 Asi mhinduro yaMwari inoti kudii kwaari? Unoti: Ndakazvisiyira varume vanezvuru zvinomwe, vasina kufugamira mabvi Baari.
\v 5 Zvino saizvozvo nenguva inovo variko vakasara, maererano nekusanangura kwenyasha.
\v 6 Zvino kana zviri zvenyasha, \add ha\add*zvizati zvichiri zvemabasa; asi kana zvisakadaro, nyasha hadzichiri nyasha. Asi kana zvichibva kumabasa hazvizati zvichiri kwenyasha; kana zvisakadaro basa harizati richibasa.
\v 7 Ko zvino Israeri haana kuwana zvaakanga achitsvaka, asi vasanangurwa vakazviwana; vamwe vakawomeswa,
\v 8 sezvazvakanyorwa, \add zvichinzi\add*: Mwari wakavapa mweya wekutsumwaira; meso kuti varege kuvona; nenzeve kuti varege kunzwa, kusvikira zuva ranhasi.
\v 9 NaDhavhidhivo unoti: Tafura yavo ngaiitwe musungo, neriva nechigumbuso nekutsiva kwavari,
\v 10 Meso avo ngaasvibirwe kuti varege kuvona; mukotamise musana yavo nokusingaperi.
\v 11 Zvino ndinoti: Vakagumbuswa kuti vawe here? Ngazvisadaro! Asi kubudikidza nokuwa kwavo ruponeso rwakasvika kuvahedheni, kuti vamutsirwe godo.
\v 12 Zvino kana kuwa kwavo kuri kufuma yenyika, nokutapudzwa kwavo kuri fuma yavahedheni, zvikuru sei kuzara kwavo?
\v 13 Ndinotaura kwamuri vahedheni; zvandiri muapositora wavahedheni, ndinokudza basa rangu.
\v 14 Kuti zvimwe ndingamutsira godo venyama yangu, ndiponese vamwe vavo.
\v 15 Nokuti kana kurashwa kwavo \add kuri\add* kuyananiswa kwenyika, kugamuchirwa kwavo kuchagoveiko, kunze kweupenyu hunobva kuvakafa?
\v 16 Zvino kana chibereko chokutanga \add chiri\add* chitsvene, nebundu \add rakadarovo\add*; kana mudzi \add uri\add* mutsvene, matavi akadarovo;
\v 17 Zvino, kana mamwe matavi akavhuniwa kuti iwe usiri muorivhi wokudondo ukabatanidzwa pakati pawo, ukava nomugove pamwe chete nawo pamudzi napamafuta omuorivhi;
\v 18 usazvikudza pamusoro pamatavi; asi kana uchizvikudza hauzi iwe unotakura mudzi, asi mudzi ndiwo \add unokutakura\add* iwe.
\v 19 Zvino iwe uchati, matavi akavhuniwa, kuti ini ndibatanidzwe.
\v 20 Ndizvozvo; nokusatenda vakavhuniwa, iwe unomira nokutenda kwako, usazvikudza, asi utye;
\v 21 nokuti kana Mwari asina kurega matavi omusikigo, haangakuregi newevo.
\v 22 Zvino tarira vunyoro nokukasharara kwaMwari kunavakakwasharara, asi kwauri vunyoro \add bwaMwari\add*, kana uchigara pavunyoro bwake; kana zvisakadaro, newe uchatemwavo.
\v 23 Naivovo, kana vasingagari pakusatenda, vachabatanidzwa; nokuti Mwari unogona kuvabatanidzazve.
\v 24 Nokuti kana iwe wakatemwa kumuti womuorivhi, uri wokudondo pachisikigo, ukabatanidzwa pamuorivhi wakanaka, zvichipesana nechisikigo chawo, zvikuru sei ava vari \add matavi\add* awo,vangabatanidzwa pamuorivhi wavo!
\v 25 Nokuti handidi hama, kuti musaziva chakavanzika ichi, kuti murege kungwara mumanyawi enyu; kuti kuwomeswa komoyo kwakaitika pamusoro pavamwe vavaIsraeri kusvikira kuzara kwavahedheni kwapinda;
\v 26 naizvozvo Israeri wose uchaponeswa; sezvazvakanyorwa \add zvichinzi\add*: PaZiyoni pachabuda Musununguri; uchabvisa kusada Mwari kunaJakobho;
\v 27 Uye iyi isungano yangu kwavari, pandichabvisa zvivi zvavo.
\v 28 Zvino maererano neevhangeri, vavengi vaMwari nokuda kwenyu; asi maererano nokusanangurwa, vadikamwa nokuda kwamadzibaba.
\v 29 Nokuti zvipo nokudana KwaMwari hazvishandurwi.
\v 30 Nokuti semi kare makanga musina kutenda Mwari, asi zvino makagamuchira ngoni kubudikidza nokusatenda kwavo;
\v 31 saizvozvo naivava zvino havana kutenda, kuti kubudikidza nengoni dzenyu naivo vanzwirwevo ngoni.
\v 32 Nokuti Mwari wakavapfigira vose pakusatenda kwavo, kuti ave nengoni pane vose.
\v 33 Haiwa kudzika koufumi zvose hwokuchenjera nokuziva kwaMwari sekutonga kwake hakunganzverwi, nenzira dzake hadzingarondwi!
\v 34 Nokuti ndianiko wakaziva fungwa dzaMwari kana wakanga ari murairi wake?
\v 35 Ndianiko wakatanga kumupa, uye ucharipirwazve?
\v 36 Nokuti zvinobva kwaari kubudikidza naye, nokwaari zvzviripo naye, zviripo nokuda kwake. Ngaave nokubwinya nokusingaperi. Ameni.

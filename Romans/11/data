\c 11
\s VaIsraeri vachadzokera zvekunaMwari.
\p
\v 1 Zvino ndinoti: Ko Mwari wakarasha vanhu vake here? Ngazvisadaro! Nokuti nenivo ndiri muIsraeri, worudzi rwaAbhurahamu, weidzinza raBenjanimi.
\v 2 Mwari haana kurasha vanhu vake vaakagara aziva. Ko hamuzivi kuti Rugwaro runoti kudini? Kubva kunaEria here? Kuti unoreverera kunaMwari pamusoro pavaIsraeri, achiti:
\v 3 Ishe, vakavuraya vaporofita venyu, vakaputsira pasi aritari dzenyu, ini ndakasiyiwa ndoga, zvino vanotsvaka upenyu hwangu.
\v 4 Asi mhinduro yaMwari inoti kudii kwaari? Unoti: Ndakazvisiyira varume vanezvuru zvinomwe, vasina kufugamira mabvi Baari.
\v 5 Zvino saizvozvo nenguva inovo variko vakasara, maererano nekusanangura kwenyasha.
\v 6 Zvino kana zviri zvenyasha, \add ha\add*zvizati zvichiri zvemabasa; asi kana zvisakadaro, nyasha hadzichiri nyasha. Asi kana zvichibva kumabasa hazvizati zvichiri kwenyasha; kana zvisakadaro basa harizati richibasa.
\v 7 Ko zvino Israeri haana kuwana zvaakanga achitsvaka, asi vasanangurwa vakazviwana; vamwe vakawomeswa,
\v 8 sezvazvakanyorwa, \add zvichinzi\add*: Mwari wakavapa mweya wekutsumwaira; meso kuti varege kuvona; nenzeve kuti varege kunzwa, kusvikira zuva ranhasi.
\v 9 NaDhavhidhivo unoti: Tafura yavo ngaiitwe musungo, neriva nechigumbuso nekutsiva kwavari,
\v 10 Meso avo ngaasvibirwe kuti varege kuvona; mukotamise musana yavo nokusingaperi.
\v 11 Zvino ndinoti: Vakagumbuswa kuti vawe here? Ngazvisadaro! Asi kubudikidza nokuwa kwavo ruponeso rwakasvika kuvahedheni, kuti vamutsirwe godo.
\v 12 Zvino kana kuwa kwavo kuri kufuma yenyika, nokutapudzwa kwavo kuri fuma yavahedheni, zvikuru sei kuzara kwavo?
\v 13 Ndinotaura kwamuri vahedheni; zvandiri muapositora wavahedheni, ndinokudza basa rangu.
\v 14 Kuti zvimwe ndingamutsira godo venyama yangu, ndiponese vamwe vavo.
\v 15 Nokuti kana kurashwa kwavo \add kuri\add* kuyananiswa kwenyika, kugamuchirwa kwavo kuchagoveiko, asi vupenyu pakufa?
\v 16 Zvino kana chibereko chokutanga chiri chitsvene, bundu rose rakadarovo; kana mudzi uri mutsvene, matavi akadarovo;
\v 17 Zvino, kana mamwe matavi akavhuniwa, iwe, muorivhi wokudondo ukabatanidzwa pakati pawo, ukava nomugove pamwe chete nawo pamudzi napamafuta omuorivhi;
\v 18 usazvikudza kumatavi; kana uchizvikudza, hauzi iwe unotakura mudzi, asi mudzi ndiwo unokutakura iwe.
\v 19 Zvino iwe uchati, matavi akavhuniwa, kuti ini ndibatanidzwe.
\v 20 Ndizvozvo; vakavhuniwa nokusatenda kwavo, iwe unomira nokutenda kwako. Usazvikudza, asi utye;
\v 21 nokuti kana Mwari asina kurega matavi awo, haangakuregi newevo.
\v 22 Zvino tarira vunyoro nokukasharara kunavakawa, asi kwauri vunyoro bwaMwari, kana uchigara pavunyoro bwake;kana zvisakadaro, newe uchatemwavo.
\v 23 Naivovo, kana vasingagari pakusatenda kwavo, vachabatanidzwa; nokuti Mwari unogona kuvabatanidza zve.
\v 24 Nokuti kana iwe wakatemwa kumuorivhi, uri wokudondo pakusikwa kwawo, ukabatanidzwa pamuorivhi wakanaka, zvichipesana nokusikwa kwazvo zvikuru sei ava vari matavi awo,vangabatanidzwa pamuorivhi wavo!
\v 25 Nokuti hama dzangu, handidi kuti musaziva chakavanzika ichi, kuti murege kuva namanyawi; kuti kuwomeswa komoyo kwakavuya pamusoro pavamwe vavaIsraeri kusvikira kuzara kwavahedheni kwapinda;
\v 26 naizvozvo rudzi rwose rwavaIsraeri ruchaponeswa; sezvazvakanyorwa zvichinzi: PaZiyoni pachabuda Musununguri; Uchabvisa kusada Mwari kunaJakobho;
\v 27 Iyi ndiyo sungano yangu navo, Musi wandichabvisa zvivi zvavo.
\v 28 Kana iri evhangeri, ivo vavengi vaMwari nokuda kwenyu; asi kana kuri kusanangurwa, vadikamwa nokuda kwamadzibaba.
\v 29 Nokuti zvipo zvaMwari nokudana kwake hazvishandurwi.
\v 30 Nokuti semi kare makanga musingateereri Mwari, asi zvino makanzwirwa ngoni nokusateerera kwavo,
\v 31 saizvozvo naivo zvino havana kuteerera, kuti nengoni dzakaitirwa imwi naivo vanzwirwevo ngoni.
\v 32 Nokuti Mwari wakavapfigira vose pakusateerera kwavo, kuti avanzwire ngoni vose.
\v 33 Haiwa kufuma kokuchenjera nokuziva kwaMwari kwakadzika sei! Kutonga kwake hakunganzverwi, nenzira dzake hadzingarondwi!
\v 34 Nokuti ndianiko wakanga ari murairi wake?
\v 35 Ndianiko wakatanga kumupa, kuti aripirwe zve?
\v 36 Nokuti zvose zvinobva kwaari, zviripo naye, zviripo nokuda kwake. Ngaave nokubwinya nokusingaperi. Ameni.

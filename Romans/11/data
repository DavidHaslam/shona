\c 11
\s VaIsraeri vachadzokera zvekunaMwari
\p
\v 1 Zvino ndinoti: Ko Mwari wakarasha vanhu vake here? Ngazvisadaro! Nokuti nenivo ndiri muIsraeri, worudzi rwaAbhurahamu, weimba yaBenjanimi.
\v 2 Mwari haana kurasha vanhu vake vaakagara aziva. Ko hamuzivi kuti Rugwaro runoti kudini kunaEria here? Kuti unoreverera sei kunaMwari pamusoro pavaIsraeri, achiti:
\v 3 Ishe, vakauraya vaporofita venyu, vakaputsira pasi aritari dzenyu, zvino ini ndangosara ndoga, uye vanotsvaka upenyu hwangu.
\v 4 Asi mhinduro yaMwari inoti kudii kwaari? Unoti: Ndakazvisiyira zvuru zvinomwe zvavarume, vasina kufugamira mabvi Baari.
\v 5 Zvino saizvozvo nenguva inovo variko vakasara maererano nekusanangura kwenyasha.
\v 6 Zvino kana zviri zvenyasha, \add ha\add*zvisati zvichiri zvemabasa; asi kana zvisakadaro, nyasha hadzisisiri nyasha. Asi kana zvichibva kumabasa hazvisati zvichiri nyasha; kana zvisakadaro basa harizati richibasa.
\v 7 Ko zvino? Israeri haana kuwana zvaakanga achitsvaka, asi vasanangurwa vakazviwana; vamwe vakawomeswa,
\v 8 maererano sezvazvakanyorwa, \add zvichinzi\add*: Mwari wakavapa mweya wekutsumwaira; meso kuti varege kuona; nenzeve kuti varege kunzwa, kusvikira zuva ranhasi.
\v 9 NaDhavhidhi unoti: Tafura yavo ngaiitwe rudzingi, nemusungo nechigumbuso nekutsiva kwavari;
\v 10 meso avo ngaasvibirwe kuti varege kuona; uye mukotamise musana yavo nokusingaperi.
\v 11 Zvino ndinoti: Vakagumbuswa kuti vawe here? Ngazvisadaro! Asi kubudikidza nokuwa kwavo ruponeso \add rwakasvika\add* kuvahedheni, kuvamutsira godo.
\v 12 Zvino kana kuwa kwavo \add kuri\add* fuma yenyika, nokutapudzwa kwavo fuma yavahedheni, zvikuru sei kuzara kwavo?
\v 13 Nokuti ndinotaura kwamuri vahedheni; zvandiri muapositori wavahedheni, ndinokudza basa rangu.
\v 14 Kuti zvimwe ndingamutsira godo \add ve\add*nyama yangu, ndiponese vamwe vavo.
\v 15 Nokuti kana kurashwa kwavo \add kuri\add* kuyananiswa kwenyika, kugamuchirwa kwavo ku\add cha\add*goveiko, kunze kweupenyu hunobva kuvakafa?
\v 16 Zvino kana chibereko chokutanga \add chiri\add* chitsvene, nebundu rakadarovo; kana mudzi \add uri\add* mutsvene, matavi akadarovo;
\v 17 Zvino, kana mamwe matavi akavhuniwa kuti iwe uri muorivhi wokudondo ukabatanidzwa pakati payo, ukava nomugove pamwe chete nawo pamudzi napamafuta omuorivhi;
\v 18 usazvikudza pamusoro pamatavi; asi kana uchizvikudza hauzi iwe unotakura mudzi, asi mudzi ndiwo \add unokutakura\add* iwe.
\v 19 Zvino iwe uchati: Matavi akavhuniwa, kuti ini ndibatanidzwe.
\v 20 Ndizvozvo; nokusatenda vakavhuniwa, iwe unomira nokutenda, usazvikudza, asi utye;
\v 21 nokuti kana Mwari asina kurega matavi omusikigo, zvimwe haangakuregi newevo.
\v 22 Zvino tarira unyoro nokuomarara kwaMwari, kuwa kune vakaomarara asi kwauri unyoro, kana uchigara paunyoro \add hwake\add*; kana zvisakadaro, newe uchatemwavo.
\v 23 Naivovo, kana vasingagari pakusatenda, vachabatanidzwa; nokuti Mwari unogona kuvabatanidzazve.
\v 24 Nokuti kana iwe wakatemwa kumuti womuorivhi uri wokudondo pachisikigo, ukabatanidzwa pamuorivhi wakanaka, zvichipesana nechisikigo chawo, vangabatanidzwa zvikuru sei avo vari matavi pamuti wavo womuorivhi!
\v 25 Nokuti handidi hama, kuti musaziva chakavanzika ichi, kuti murege kungwara mumanyawi enyu; kuti kuwomeswa komoyo kwakaitika pamusoro pavamwe vavaIsraeri kusvikira kuzara kwavahedheni kwapinda;
\v 26 naizvozvo Israeri wose uchaponeswa; sezvazvakanyorwa \add zvichinzi\add*: PaZiyoni pachabuda Musununguri; uchabvisa kusada Mwari kunaJakobho;
\v 27 Uye iyi isungano yangu kwavari, pandichabvisa zvivi zvavo.
\v 28 Zvino maererano neevhangeri, vavengi nokuda kwenyu; asi maererano nokusanangurwa, vadikamwa nokuda kwamadzibaba.
\v 29 Nokuti zvipo nokudana KwaMwari hazvishanduki.
\v 30 Nokuti semwi kare makanga musina kuteerera Mwari, asi zvino makagamuchira ngoni kubudikidza nokusateerera kwavo;
\v 31 saizvozvo naivava zvino havana kuteerera, kuti kubudikidza nengoni dzenyu naivo vawanewo ngoni.
\v 32 Nokuti Mwari wakavapfigira vose pakusateera kwavo, kuti ave nengoni pane vose.
\v 33 Haiwa kudzika kwefuma yose youchenjeri nokuziva kwaMwari sekutonga kwake hakunganzverwi, nenzira dzake hadzingarondwi!
\v 34 Nokuti ndianiko wakaziva fungwa dzaMwari kana wakanga ari mupi wamazano wake?
\v 35 Ndianiko wakatanga kupa kwaari, uye ucharipirwazve kwaari?
\v 36 Nokuti zvinobva kwaari kubudikidza naye, zvinoenda kwaari; umambo ngahuve kwaari nokusingaperi. Ameni.

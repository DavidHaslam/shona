\c 7
\s Kufa kuzvivi ndihwo upenyu kunaMwari
\p
\v 1 Hamuzivi here hama, (nokuti ndinotaura kuna avo vanoziva murairo), kuti murairo unotonga munhu nguva yose kana achingorarama chete?
\v 2 Nokuti mukadzi unomurume wakasungwa nomurairo kumurume, kana achingova mupenyu chete; asi kana murume afa, wasunungurwa pamurairo womurume.
\v 3 Naizvozvo zvino kana murume ari mupenyu, uchanzi chifeve kana akava womumwe murume, asi kana murume wake afa, wasununguka pamurairo uyu, kuti asava chifeve kana akava womumwe murume.
\v 4 Naizvozvo hama dzangu nemwivo makaitwa vakafa kumurairo nomuviri waKristu; kuti muve vomumwe, kuna iye wakamutswa kuvakafa, kuti tiberekere Mwari chibereko.
\v 5 Nokuti pataiva munyama, kuchiva kwezvivi zvaiva no\add kuda\add* komurairo kwakabata mumitezo yedu kuberekera rufu chibereko.
\v 6 Asi zvino takasunungurwa pamurairo, kuti takafa kunaizvozvo zvakanga zvakatibata kuti tishumire noutsva hwomweya, kwete neutsaru hwamagwaro.
\v 7 Zvino tichatiyiko? Murairo chivi here? Ngazvisadaro! nokuti handizaiziva chivi pasina murairo; nokuti handizaiziva kuchiva, kana murairo usina kuti: Usachiva.
\v 8 Zvino chivi chakawana mukana nomurairo, chikaita mandiri mitovo yose yokuchiva; nokuti pasina murairo chivi chakafa.
\v 9 Ini ndaimbova mupenyu kunze komurairo, asi murairo pawakasvika, chivi chakamuka, ini ndikafa;
\v 10 uye murairo waiva weupenyu, ndakauwana wava worufu;
\v 11 nokuti chivi chakawana mukana nomurairo, chikandinyengera chikandiponda nawo.
\v 12 Naizvozvo mutemo mutsvene, nomurairo mutsvene wakarurama, uye wakanaka.
\v 13 Ko zvino zvakanaka zvakazoitwa rufu mandiri here? Ngazvisadaro! Asi chivi, kuti chiratidzwe \add kuti\add* chivi chinobatira rufu kwandiri nezvakanaka; kuti chivi nomurairo chive chakaipa kwazvo-kwazvo.
\v 14 Nokuti tinoziva kuti murairo ndowomweya; asi ini ndiri wenyama, ndakatengeswa pasi pechivi.
\v 15 Nokuti zvandinoita handizvitenderi; nokuti zvandinoda handizviiti izvozvo; asi zvandinovenga ndizvo zvandinoita..
\v 16 Zvino kana ndichiita izvozvo zvandisingadi, ndinobvumirana nomurairo kuti wakanaka.
\v 17 Zvino handisisiri ini ndinozviita, asi chivi chinogara mandiri.
\v 18 Nokuti ndinoziva kuti mandiri, ndiko kuti munyama yangu, hamugari chinhu chakanaka; nokuti kuda kurimo mandiri, asi kuita zvakanaka handikuwani.
\v 19 Nokuti zvakanaka zvandinoda handiiti; asi zvakaipa zvandisingadi, izvo ndinoita.
\v 20 Zvino kana ndichiita izvo zvandisingadi, handisisiri ini ndinozviita, asi chivi chinogara mandiri.
\v 21 Naizvozvo ndinowana murairo kuti kana ndichida kuita chakanaka, chakaipa chiripo pandiri.
\v 22 Nokuti ndinofara mumurairo waMwari nomunhu womukati;
\v 23 asi ndinoona mumwe murairo mumitezo yangu, uchirwa nomurairo womurangariro wangu, unonditapira kumurairo wechivi uri mumitezo yangu.
\v 24 Ndiri munhu unotambudzika! Ndianiko uchandisunungura pamuviri worufu urwu?
\v 25 Ndinotenda Mwari kubudikidza naJesu Kristu Ishe wedu. Naizvozvo nomurangariro ini ndomene ndinobatira murairo waMwari, asi nenyama murairo wechivi.

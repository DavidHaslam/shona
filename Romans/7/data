\c 7
\s Kusununguka pamurairo
\p
\v 1 Hamuzivi here, hama (nokuti ndinotaura kuna avo vanoziva murairo), kuti murairo unotonga munhu nguva yose yaanenge ari mupenyu?
\v 2 Nekuti mukadzi akawanikwa wakasungwa nemurairo kumurume unorarama; asi kana murume afa, wasunungurwa pamurairo wemurume.
\v 3 Naizvozvo zvino kana murume ari mupenyu, uchanzi chifeve kana akava wemumwe murume; asi kana murume afa, wasununguka pamurairo, kuti asava chifeve, kana akava wemumwe murume.
\v 4 Naizvozvo, hama dzangu, nemwi makaitwa vakafa kumurairo nemuviri waKristu, kuti muve veumwe, kuna iye wakamutswa kubva kuvakafa, kuti tiberekere Mwari zvibereko.
\v 5 Nekuti pataiva munyama, kuchiva kwezvivi zvaiva nekuda kwemurairo kwakabata mumitezo yedu kubereka zvibereko \add zvinoisa\add* kurufu.
\v 6 Asi zvino takasunungurwa pamurairo, takafa kune zvatakange takabatwa nazvo, kuti tishumire muutsva hwemweya, kwete neutsaru hwerugwaro.
\v 7 Ko zvino tichatiyi? Murairo chivi here? Ngazvisadaro! Asi handizaiziva chivi, kunze kwekubudikidza nemurairo; nekuti handizaizivawo ruchiva, kana murairo wakange usina kureva \add kuti\add*: Usachiva.
\v 8 Asi chivi, chawana mukana nemurairo, chikaita mandiri ruchiva rwose; nekuti kunze kwemurairo chivi chakafa.
\v 9 Ini ndakambova mupenyu kunze kwemurairo, asi murairo pawakasvika, chivi chakava chipenyuzve, neni ndikafa;
\v 10 uye murairo waiva weupenyu, iwo wakawanikwa neni wava werufu;
\v 11 nekuti chivi, chawana mukana nemurairo, chakandinyengera chikandiuraya nawo.
\v 12 Naizvozvo mutemo mutsvene, nemurairo mutsvene, uye wakarurama, uye wakanaka.
\v 13 Naizvozvo zvakanaka zvakava rufu mandiri here? Ngazvisadaro! Asi chivi, kuti chiratidzwe \add kuti\add* chivi, chinobata rufu mandiri nezvakanaka; kuti chivi nemurairo chive chakaipa kwazvo-kwazvo.
\v 14 Nekuti tinoziva kuti murairo ndewemweya; asi ini ndiri wenyama, ndakatengeswa pasi pechivi.
\v 15 Nekuti icho chandinoita, handichinzwisisi; nekuti chandinoda, ndicho chandisingaiti; asi chandinovenga, ndicho chandinoita.
\v 16 Zvino kana ndichiita icho chandisingadi, ndinobvumirana nemurairo kuti wakanaka.
\v 17 Asi ikozvinowo handisisiri ini ndinochiita, asi chivi chinogara mandiri.
\v 18 Nekuti ndinoziva kuti mandiri, ndiko kuti munyama yangu, hamugari chakanaka; nekuti kuda kurimo mandiri, asi kuita chakanaka handikuwani.
\v 19 Nekuti chakanaka chandinoda, handiiti; asi chakaipa chandisingadi, ndicho chandinoita.
\v 20 Zvino kana ndichiita icho chandisingadi ini, handisisiri ini ndinochiita, asi chivi chinogara mandiri.
\v 21 Naizvozvo ndinowana murairo wekuti kana ndichida kuita chakanaka, chakaipa chiripo pandiri.
\v 22 Nekuti ndinofara mumurairo waMwari zvinoenderana nemunhu wemukati;
\v 23 asi ndinoona umwe murairo mumitezo yangu unorwa nemurairo wemurangariro wangu, uye uchanditapira kumurairo wechivi uri mumitezo yangu.
\v 24 Ini munhu unosuruvara! Ndiani uchandisunungura pamuviri werufu urwu?
\v 25 Ndinotenda Mwari kubudikidza naJesu Kristu Ishe wedu. Naizvozvo zvino nemurangariro ini ndomene ndinoshumira murairo waMwari, asi nenyama murairo wechivi.

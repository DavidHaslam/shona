\c 7
\s Kufa kuzvivi ndihwo upenyu kunaMwari
\p
\v 1 Hamuzivi here hama, (nokuti ndinotaura kuna avo vanoziva murairo), kuti murairo unotonga munhu nguva yose kana achingorarama?
\v 2 Nokuti mukadzi unomurume wakasungwa nomurairo kumurume, kana achingova mupenyu chete; asi kana murume afa, wasunungurwa pamurairo womurume.
\v 3 Naizvozvo zvino kana murume ari mupenyu akawanikwa nomumwe murume, uchanzi chifeve, asi kana murume wake afa, wasununguka pamurairo uyu, zvino haazi chifeve kunyange akawanikwa nomumwe murume.
\v 4 Naizvozvo hama dzangu nemeivo makaitwa vakafa kumurairo nomuviri waKristu; kuti muve vomumwe, kuna iye wakamutswa kuvakafa, kuti tiberekere Mwari zvibereko.
\v 5 Nokuti pataiva munyama, kuchiva kwezvivi, zvaiva no\add kuda\add* komurairo, kwakabata mumitezo yedu kuti kubereke zvibereko zvinoisa kurufu.
\v 6 Asi zvino takasunungurwa pamurairo, takafa kunaizvozvo zvakanga zvakatibata kuti tishumire mumweya mutsva, kwete nezvakanyorwa zvakare.
\v 7 Zvino tichatiyiko? Murairo zvivi here? Ngazvisadaro! Asi handizaiziva zvivi kunze komurairo usipo; nokuti handizaiziva kuchiva, kana murairo usina kuti: Usachiva;
\v 8 zvino zvivi zvakawana mukana nomurairo, zvikaita mandiri mitovo yose yokuchiva; nokuti pasina murairo zvivi zvakafa.
\v 9 Ini ndaimbova mupenyu kunze komurairo, asi murairo pawakasvika, zvivi zvakamuka, ini ndikafa;
\v 10 uye mutemo iwo ndoweupenyu, ndakauwana uri worufu;
\v 11 nokuti chivi chakawana mukana nomurairo, zvikandinyengera zvikandiponda nawo.
\v 12 Naizvozvo mutemo mutsvene, nomurairo mutsvene wakarurama uye wakanaka.
\v 13 Ko zvino zvakanaka zvakazoitwa rufu kwandiri here? Ngazvisadaro! Asi chivi, kuti chiratidzwe \add kuti\add* chivi chinobatira rufu kwandiri nezvakanaka; kuti chivi nomutemo chive chakaipa kwazvo-kwazvo.
\v 14 Nokuti tinoziva kuti murairo ndowomweya; asi ini ndiri wenyama, ndakatengeswa pasi pechivi.
\v 15 Nokuti zvandinoita handizvitenderi; nokuti zvandinoda hazvizi izvo zvandinoita; asi zvandinovenga ndizvo zvandinoita..
\v 16 Zvino kana ndichiita izvo zvandisingadi, ndinobvumirana nomurairo kuti wakanaka.
\v 17 Zvino handisisiri ini ndinozviita, asi chivi chinogara mandiri.
\v 18 Nokuti ndinoziva kuti mandiri, imo munyama yangu, hamugari chinhu chakanaka; nokuti kuda kuripo kwandiri, asi kuita zvakanaka handikuwani.
\v 19 Nokuti zvakanaka zvandinoda handizviiti; asi zvakaipa zvandisingadi ndizvo zvandinoita.
\v 20 Zvino kana ndichiita zvandisingadi, handisisiri ini ndinozviita, asi chivi chinogara mandiri.
\v 21 Naizvozvo ndinowana murairo kuti kana ndichida kuita zvakanaka, zvakaipa zviripo kwandiri.
\v 22 Nokuti ndinofara mumurairo waMwari nomunhu womukati;
\v 23 asi ndinovona mumwe murairo mumitezo yangu, unorwa nomurairo womurangariro wangu, unonditapira kumurairo wechivi uri mumitezo yangu.
\v 24 Ndiri munhu unotambudzika! Ndianiko uchandisunungura pamuviri worufu urwu?
\v 25 Ndinotenda Mwari kubudikidza naJesu Kristu Ishe wedu. Naizvozvo nomurangariro ini ndomene ndinobatira Mwari, asi nenyama murairo wechivi.

\c 7
\s Kufa kuzvivi ndibwo vupenyu kunaMwari
\p
\v 1 Hamuzivi here, hama, (nokuti ndinotaura navanhu vanoziva murairo), kuti murairo unotonga munhu nguva yose yaanorarama?
\v 2 Nokuti mukadzi unomurume wakasungwa nomurairo kumurume, kana achingova mupenyu chete; asi kana murume afa, wasunungurwa pamurairo womurume.
\v 3 Naizvozvo zvino kana murume ari mupenyu akawanikwa nomumwe murume, uchanzi chifeve, asi kana murume afa, wasununguka pamurairo, zvino haazi chifeve kunyange akawanikwa nomumwe murume.
\v 4 Naizvozvo hama dzangu nemivo makaitwa vakafa kumurairo nomuviri waKristu; kuti muve vomumwe, kuna iye wakamutswa kuvakafa, kuti tiberekere Mwari zvibereko.
\v 5 Nokuti pataiva munyama, kuchiva kwezvivi, zvaiva no\add kuda\add* komurairo, kwakabata mumitezo yedu kuti kubereke zvibereko zvinoisa kurufu.
\v 6 Asi zvino takasunungurwa pamurairo, takafa kunaizvozvo zvakanga zvakatibata kuti tishumire mumweya mutsva, kwete nezvakanyorwa zvakare.
\v 7 Zvino tichatiyiko? Murairo zvivi here? Ngazvisadaro! Asi handizaiziva zvivi kunze komurairo usipo; nokuti handizaiziva kuchiva, kana murairo usina kuti: Usachiva;
\v 8 zvino zvivi zvakawana mukana nomurairo, zvikaita mandiri mitovo yose yokuchiva; nokuti pasina murairo zvivi zvakafa.
\v 9 Ini ndaimbova mupenyu kunze komurairo, asi murairo pawakasvika, zvivi zvakamuka, ini ndikafa;
\v 10 uye mutemo iwo ndoweupenyu, ndakauwana uri worufu;
\v 11 nokuti chivi chakawana mukana nomurairo, zvikandinyengera zvikandiponda nawo.
\v 12 Naizvozvo mutemo mutsvene, nomurairo mutsvene wakarurama uye wakanaka.
\v 13 Ko zvino zvakanaka zvakazoitwa rufu kwandiri here? Ngazvisadaro! Asi chivi, kuti chiratidzwe \add kuti\add* chivi chinobatira rufu zvakandiitira rufu nezvakanaka; kuti nomutemo zvivi zvive zvakaipa kwazvo-kwazvo.
\v 14 Nokuti tinoziva kuti murairo ndowomweya; asi ini ndiri wenyama, ndakatengeswa pasi pezvivi.
\v 15 Nokuti zvandinoita handizvizivi; nokuti zvandinoita hazvizi izvo zvandinoda; zvandinoda; handizvo zvandinoita; asi zvandinovenga ndizvo zvandinoita..
\v 16 Zvino kana ndichiita izvo zvandisingadi, ndinobvumira kuti murairo wakanaka.
\v 17 Zvino handizati ndichiri ini ndinozviita, asi zvivi zvinogara mandiri.
\v 18 Nokuti ndinoziva kuti mukati mangu, imo munyama yangu, hamugari chinhu chakanaka; nokuti kuda kuripo kwandiri, asi kuita zvakanaka hakupo.
\v 19 Nokuti zvakanaka, zvandinoda, handizviiti; asi zvakaipa, zvandisingadi, ndizvo zvandinoita.
\v 20 Zvino kana ndichiita zvandisingadi, handisini ndinozviita, asi zvivi zvinogara mandiri.
\v 21 Naizvozvo ndinowana murairo uyu kuti kana ndichida kuita zvakanaka, zvakaipa zviripo kwandiri.
\v 22 Nokuti ndinofarira murairo waMwari nomunhu womukati;
\v 23 asi ndinovona mumwe murairo pamitezo yangu, unorwa nomurairo womurangariro wangu, unonditapira kumurairo wezvivi uri pamitezo yangu.
\v 24 Ndiri munhu uri pakutambudzika! Ndianiko uchandisunungura pamuviri worufu urwu?
\v 25 Mwari ngaavongwe, naJesu Kristu, Ishe wedu. Naizvozvo nomurangariro ndinobatira Mwari, asi nenyama murairo wezvivi.

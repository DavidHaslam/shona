\c 5
\s Mibayiro yekururama
\p
\v 1 Naizvozvo zvatinonzi takarurama nerutendo, tine rugare kuna Mwari kubudikidza naIshe wedu Jesu Kristu;
\v 2 watakawanawo naye mapindiro nerutendo munyasha idzi dzatinomira madziri; tichizvikudza mutariro yekubwinya kwaMwari.
\v 3 Zvisati zviri \add izvo\add* chete, asi tichizvikudzawo mumatambudziko, tichiziva kuti dambudziko rinouyisa kutsungirira;
\v 4 kutsungirira kusimba; nekusimba tariro;
\v 5 tariro hainyadzisi, nekuti rudo rwaMwari rwakadirwa mumoyo yedu neMweya Mutsvene unopiwa kwatiri.
\v 6 Nekuti tichiri pakushaiwa simba, Kristu panguva yakafanira wakafira vasingadi Mwari.
\v 7 Nekuti zvinorema kuti umwe afire munhu wakarurama; nekuti zvimwe kungava neumwe ungatsunga kufira wakanaka.
\v 8 Asi Mwari unosimbisa rudo rwake omene kwatiri, pakuti tichiri vatadzi Kristu wakatifira.
\v 9 Zvikuru zvino zvatinonzi hatina mhosva neropa rake, tichaponeswa kubudikidza naye pahasha.
\v 10 Nekuti kana pataiva vavengi takayananiswa naMwari nerufu rweMwanakomana wake, kunyanya kana tichiyananiswa tichaponeswa neupenyu hwake;
\v 11 zvisati zviri \add saizvozvo\add* chete, asi tinozvikudzawo muna Mwari kubudikidza naIshe wedu Jesu Kristu, watakapiwa zvino naye iko kuyananiswa.
\s Adhamu naKristu vanofananidzwa
\p
\v 12 Naizvozvo chivi sezvachakapinda munyika nemunhu umwe, nerufu \add rukapinda\add* nechivi; naizvozvo rufu rwakapfuurira kumunhu wose, nekuti vose vakatadza;
\v 13 nekuti kusvika murairo \add wavapo\add* chivi chakanga chiri panyika; nekuti chivi hachiverengerwi pasinomurairo.
\v 14 Asi rufu rwakabata ushe kubva kuna Adhamu kusvikira kuna Mozisi, kunyange nepamusoro pevasina kutadza sezvakaita mufananidzo wokudarika kwaAdhamu, unova iye mufananidzo wewakange achizouya.
\v 15 Asi hazvina kuita sekudarika, zvakaitawo chipo chekungopiwa pachena. Nekuti kana kubudikidza nekudarika kweumwe vazhinji vakafa, kunyanya nyasha dzaMwari nechipo \add chakauya\add* nenyasha dzemunhu mumwe, Jesu Kristu, zvakawandira vazhinji.
\v 16 Asi chipo hachina \add kuita\add* seumwe unotadza; nekuti kutonga \add kwaiva\add* neumwe kuchienda mukupiwa mhosva, asi chipo chenyasha chinobva pazvitadzo zvizhinji chichienda mukururamiswa.
\v 17 Nekuti kana nekudarika kwemumwe rufu rwakatonga naiyeyu oga kunyanyisa, avo vanogamuchira kuwanda kwenyasha, nekwechipo chekururama vachatonga paupenyu kubudikidza neumwe, Jesu Kristu.
\v 18 Naizvozvo, \add kutonga sezvakwakauya\add* kuvanhu vose nekudarika kweumwe, kuti vapiwe mhosva; saizvozvowo nekururama kweumwe, \add nyasha\add* \add dzakauya\add* pamusoro pevanhu vose, zvikapa kururamisirwa kuupenyu.
\v 19 Nekuti sezvo nokusateerera komunhu mumwe vazhinji vakaitwa vatadzi, saizvozvo nokuteerera komumwe, vazhinji vachaitwa vakarurama.
\v 20 Pamusoro pazvo murairo wakapinda kuti kudarika kuwande; zvino zvivi pazvakawanda, nyasha dzakawanda nokupfuurisa;
\v 21 kuti kunyange chivi sezvachakatonga parufu, saizvozvo nyasha dzitongewo kubudikidza nokururama kusvika kuupenyu hwusingaperi naJesu Kristu Ishe wedu.

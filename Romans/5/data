\c 5
\s Mibayiro yokururama
\p
\v 1 Naizvozvo zvatinonzi takarurama nokutenda tine rugare kunaMwari kubudikidza naShe wedu Jesu Kristu;
\v 2 watakawana naye mapindiro nokutenda munyasha idzi, dzatinomira madziri; tichizvikudza mutariro yokubwinya kwaMwari.
\v 3 Zvisati zviri \add izvo\add* bedzi, asi tichizvikudzavo mumatambudziko, tichiziva kuti kutambudzika kunovuyisa kutsungirira;
\v 4 kutsungirira kusimba; nokusimba tariro;
\v 5 tariro hainyadzisi; nokuti rudo rwaMwari rwakadirwa mumoyo yedu noMweya Mutsvene watinopiwa.
\v 6 Nokuti tichiri pakushaiwa simba, Kristu panguva yakafanira wakafira vasingadi Mwari.
\v 7 Nokuti zvinorema kuti munhu afire wakarurama; nokuti zvimwe kungava nomumwe ungatsunga kufira wakanaka.
\v 8 Asi Mwari unoratidza rudo rwake kwatiri kuti tichiri vatadzi Kristu wakatifira.
\v 9 Pamusoro paizvozvo zvino zvatinonzi hatina mhosva muropa rake, tichaponeswa zvikuru sei kubudikidza naye.
\v 10 Nokuti kana taiva vavengi takayananiswa naMwari nokufa koMwanakomana wake, zvikuru kana tichiyananiswa tichaponeswa novupenyu bwake;
\v 11 zvisati zviri \add izvo\add* bedzi, asi tinozvikudza zvikuruvo munaMwari kubudikidza naShe wedu Jesu Kristu, watakapiwa zvino naye iko kuyananiswa.
\s Adhamu naKristu vanofananidzwa
\p
\v 12 Saka chivi sezvazvakapinda munyika nomunhu mumwe, norufu \add rukapinda\add* nechivi; naizvozvo rufu rwakasvika kuvanhuvose, nokuti vose vakatadza;
\v 13 nokuti murairo usati wavapo chivi chakanga chiri panyika; asi chivi hachiverengerwi, kana kusinomurairo.
\v 14 Asi rufu rwakabata vushe kubva kunaAdhamu kusvikira kunaMozisi, kunyange napakativo pavasina kutadza nokudarika kwaAdhamu, unova mufananidzo wowakanga achizovuya.
\v 15 Asi hazvina kuita sechivi ndizvo zvichaitavo chipo chokungopiwa. Nokuti kana nokudarika komumwe vazhinji vakafa, zvikuru nyasha dzaMwari nechipo \add chakavuya\add* nenyasha dzomunhu mumwe, Jesu Kristu, zvakawandira vazhinji.
\v 16 Asi chipo hachina kuita sounotadza; nokuti kutonga kunobva kunomumwe kuchienda mukurashwa, asi chipo chenyasha chinobva pazvitadzo zvizhinji chichienda mukururamiswa.
\v 17 Nokuti kana nokudarika komumwe rufu rwakabata vushe nomunhu uyu mumwe; zvikuru avo, vakagamuchira kuwanda kwenyasha nokwechipo chokururama, vachabata vushe pavupenyu nomumwe, Jesu Kristu.
\v 18 Naizvozvo, kutonga sezvakwakavuya kuvanhu vose nokudarika kumwe, kuti vapiwe mhosva; saizvozvo nokururamisa kumwe chipo chokungopiwa chakavuya kuvanhu vose, kururamisirwa kovupenyu kukavapo.
\v 19 Nokuti nokusateerera komunhu mumwe, vazhinji vakaitwa vatadzi, saizvozvo nokusateerera komunhu mumwe vazhinji vachaitwa vakarurama.
\v 20 Pamusoro pazvo murairo wakapindavo kuti kudarika kuwande; zvino zvivi pazvakawanda, nyasha dzakawanda nokupfuvurisa;
\v 21 kuti zvivi sezvazvakatonga parufu, saizvozvo nyasha dzionge kubudikidza nokururama, zviise kuvupenyu bwusingaperi naJesu Kristu Ishe wedu.

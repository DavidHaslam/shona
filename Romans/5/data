\c 5
\s Mibayiro yokururama
\p
\v 1 Naizvozvo zvatinonzi takarurama nokutenda, tine rugare kunaMwari kubudikidza naShe wedu Jesu Kristu;
\v 2 watakawana naye mapindiro nokutenda munyasha idzi dzatinomira madziri; tichizvikudza mutariro yokuhwinya kwaMwari.
\v 3 Zvisati zviri \add izvo\add* chete, asi tichizvikudzavo mumatambudziko, tichiziva kuti kutambudzika kunouyisa kutsungirira;
\v 4 kutsungirira kusimba; nokusimba tariro;
\v 5 tariro hainyadzisi; nokuti rudo rwaMwari rwakadirwa mumoyo yedu noMweya Mutsvene unopiwa kwatiri.
\v 6 Nokuti tichiri pakushaiwa simba, Kristu panguva yakafanira wakafira vasingadi Mwari.
\v 7 Nokuti zvinorema kuti umwe afire munhu wakarurama; nokuti zvimwe kungava nomumwe ungatsunga kufira wakanaka.
\v 8 Asi Mwari unoratidza rudo rwake kwatiri, pakuti tichiri vatadzi Kristu wakatifira.
\v 9 Pamusoro paizvozvo zvino zvatinonzi hatina mhosva muropa rake, tichaponeswa kubudikidza naye.
\v 10 Nokuti kana pataiva vavengi takayananiswa naMwari nokufa koMwanakomana wake, kunyanya kana tichiyananiswa tichaponeswa noupenyu hwake;
\v 11 zvisati zviri \add saizvozvo\add* chete, asi tinozvikudza zvikuruvo munaMwari kubudikidza naShe wedu Jesu Kristu, watakapiwa zvino naye iko kuyananiswa.
\s Adhamu naKristu vanofananidzwa
\p
\v 12 Naizvozvo chivi sezvachakapinda munyika nomunhu mumwe, norufu \add rukapinda\add* nechivi; naizvozvo rufu rwakapfuurira kumunhu wose, nokuti vose vakatadza;
\v 13 nokuti kusvika murairo wavapo chivi chakanga chiri panyika; nokuti chivi hachiverengerwi pasinomurairo.
\v 14 Asi rufu rwakabata ushe kubva kunaAdhamu kusvikira kunaMozisi, kunyange napamusoro pavasina kutadza sezvakaita mufananidzo wokudarika kwaAdhamu, unova iye mufananidzo wowakanga achizouya.
\v 15 Asi hazvina kuita sekudarika, zvichaitavo chipo chokungopiwa pachena. Nokuti kana kubudikidza nokudarika komumwe vazhinji vakafa, kunyanya nyasha dzaMwari nechipo \add chakauya\add* nenyasha dzomunhu mumwe, Jesu Kristu, zvakawandira vazhinji.
\v 16 Asi chipo hachina \add kuita\add* soumwe unotadza; nokuti kutonga kunobva kunechimwe kuchienda mukurashwa, asi chipo chenyasha chinobva pazvitadzo zvizhinji chichienda mukururamiswa.
\v 17 Nokuti kana nokudarika komumwe rufu rwakatonga naiyeyu oga kunyanyisa, avo vanogamuchira kuwanda kwenyasha nokwechipo chokururama vachatonga paupenyu kubudikidza nomumwe, Jesu Kristu.
\v 18 Naizvozvo, \add kutonga sezvakwakauya\add* kuvanhu vose nokudarika komumwe, kuti vapiwe mhosva; saizvozvo nokururama kumumwe, \add nyasha\add* dzakauya pamusoro pevanhu vose, zvikapa kururamisirwa koupenyu.
\v 19 Nokuti nokusateerera komunhu mumwe, vazhinji vakaitwa vatadzi, saizvozvo nokuteerera komunhu mumwe vazhinji vachaitwa vakarurama.
\v 20 Pamusoro pazvo murairo wakapinda kuti kudarika kuwande; zvino zvivi pazvakawanda, nyasha dzakawanda nokupfuurisa;
\v 21 kuti kunyange chivi sezvachakatonga parufu, saizvozvo nyasha dzitongevo kubudikidza nokururama kusvika kuupenyu hwusingaperi naJesu Kristu Ishe wedu.

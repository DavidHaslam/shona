\c 5
\s Mibayiro yekururama
\p
\v 1 Naizvozvo zvatinonzi takarurama nokutenda, tine rugare kuna Mwari kubudikidza naShe wedu Jesu Kristu;
\v 2 watakawana naye mapindiro nokutenda munyasha idzi dzatinomira madziri; tichizvikudza mutariro yekubwinya kwaMwari.
\v 3 Zvisati zviri \add izvo\add* chete, asi tichizvikudzawo mumatambudziko, tichiziva kuti kutambudzika kunouyisa kutsungirira;
\v 4 kutsungirira kusimba; nokusimba tariro;
\v 5 tariro hainyadzisi; nekuti rudo rwaMwari rwakadirwa mumoyo yedu noMweya Mutsvene unopiwa kwatiri.
\v 6 Nekuti tichiri pakushaiwa simba, Kristu panguva yakafanira wakafira vasingadi Mwari.
\v 7 Nekuti zvinorema kuti umwe afire munhu wakarurama; nekuti zvimwe kungava nomumwe ungatsunga kufira wakanaka.
\v 8 Asi Mwari unosimbisa rudo rwake kwatiri, pakuti tichiri vatadzi Kristu wakatifira.
\v 9 Pamusoro paizvozvo zvino zvatinonzi hatina mhosva muropa rake, tichaponeswa kubudikidza naye.
\v 10 Nekuti kana pataiva vavengi takayananiswa naMwari nokufa koMwanakomana wake, kunyanya kana tichiyananiswa tichaponeswa noupenyu hwake;
\v 11 zvisati zviri \add saizvozvo\add* chete, asi tinozvikudza zvikuruwo munaMwari kubudikidza naShe wedu Jesu Kristu, watakapiwa zvino naye iko kuyananiswa.
\s Adhamu naKristu vanofananidzwa
\p
\v 12 Naizvozvo chivi sezvachakapinda munyika nomunhu mumwe, norufu \add rukapinda\add* nechivi; naizvozvo rufu rwakapfuurira kumunhu wose, nekuti vose vakatadza;
\v 13 nekuti kusvika murairo wavapo chivi chakanga chiri panyika; nekuti chivi hachiverengerwi pasinomurairo.
\v 14 Asi rufu rwakabata ushe kubva kunaAdhamu kusvikira kunaMozisi, kunyange napamusoro pavasina kutadza sezvakaita mufananidzo wokudarika kwaAdhamu, unova iye mufananidzo wowakanga achizouya.
\v 15 Asi hazvina kuita sekudarika, zvichaitawo chipo chekungopiwa pachena. Nekuti kana kubudikidza nokudarika komumwe vazhinji vakafa, kunyanya nyasha dzaMwari nechipo \add chakauya\add* nenyasha dzomunhu mumwe, Jesu Kristu, zvakawandira vazhinji.
\v 16 Asi chipo hachina \add kuita\add* soumwe unotadza; nekuti kutonga \add kwaiva\add* nomumwe kuchienda mukurashwa, asi chipo chenyasha chinobva pazvitadzo zvizhinji chichienda mukururamiswa.
\v 17 Nekuti kana nokudarika komumwe rufu rwakatonga naiyeyu oga kunyanyisa, avo vanogamuchira kuwanda kwenyasha nokwechipo chekururama vachatonga paupenyu kubudikidza nomumwe, Jesu Kristu.
\v 18 Naizvozvo, \add kutonga sezvakwakauya\add* kuvanhu vose nokudarika komumwe, kuti vapiwe mhosva; saizvozvovo nokururama komumwe, \add nyasha\add* \add dzakauya\add* pamusoro pevanhu vose, zvikapa kururamisirwa koupenyu.
\v 19 Nekuti sezvo nokusateerera komunhu mumwe vazhinji vakaitwa vatadzi, saizvozvo nokuteerera komumwe, vazhinji vachaitwa vakarurama.
\v 20 Pamusoro pazvo murairo wakapinda kuti kudarika kuwande; zvino zvivi pazvakawanda, nyasha dzakawanda nokupfuurisa;
\v 21 kuti kunyange chivi sezvachakatonga parufu, saizvozvo nyasha dzitongewo kubudikidza nokururama kusvika kuupenyu hwusingaperi naJesu Kristu Ishe wedu.

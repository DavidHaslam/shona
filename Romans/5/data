\c 5
\s Mibairo yekururama
\p
\v 1 Naizvozvo zvatakanzi takarurama nerutendo, tine rugare kuna Mwari kubudikidza naIshe wedu Jesu Kristu,
\v 2 watine mapindirowo naye nerutendo munyasha idzi dzatinomira madziri, tichizvikudza mutariro yekubwinya kwaMwari.
\v 3 Zvisati zviri \add izvo\add* chetewo, asi tichizvikudzawo mumatambudziko, tichiziva kuti dambudziko rinouyisa kutsungirira,
\v 4 uye kutsungirira kutsiga, nekutsiga tariro;
\v 5 uye tariro hainyadzisi, nekuti rudo rwaMwari rwakadirwa mumoyo yedu neMweya Mutsvene wakapiwa kwatiri.
\v 6 Nekuti tichiri pakushaiwa simba, Kristu panguva yakafanira wakafira vasingadi Mwari.
\v 7 Nekuti zvinorema kuti umwe afire wakarurama; nekuti zvimwe kungavapo kunyange ungatsunga kufira wakanaka.
\v 8 Asi Mwari unosimbisa rudo rwake amene kwatiri, kuti tichiri vatadzi Kristu wakatifira.
\v 9 Naizvozvo zvikuru sei, ikozvino zvatinonzi hatina mhosva neropa rake, tichaponeswa naye pahasha.
\v 10 Nekuti kana pataiva vavengi takayananiswa naMwari nerufu rweMwanakomana wake, kunyanya zvatakayananiswa tichaponeswa muupenyu hwake;
\v 11 zvisati zviri \add izvozvo\add*wo chete, asi tinozvikudzawo muna Mwari kubudikidza naIshe wedu Jesu Kristu, watakagamuchira ikozvino naye iko kuyananiswa.
\s Adhamu naKristu vanofananidzwa
\p
\v 12 Naizvozvo, chivi sezvachakapinda munyika nemunhu umwe, nerufu \add rukapinda\add* nechivi, uye saizvozvo rufu rwakapfuurira kumunhu wose, nekuti vose vakatadza;
\v 13 nekuti kusvika murairo \add wavapo\add* chivi chakanga chiripo panyika; nekuti chivi hachiverengerwi, pasina murairo,
\v 14 asi rufu rwakabata ushe kubva kuna Adhamu kusvikira kuna Mozisi, kunyange pamusoro pevakange vasina kutadza zvakaita sekudarika kwaAdhamu, unova mufananidzo waiye wakange achizouya.
\v 15 Asi kwete sekudarika, zvakaitawo chipo chenyasha. Nekuti kana nekudarika kweumwe vazhinji vakafa, kunyanya kazhinji nyasha dzaMwari nechipo \add chiripo\add* nenyasha dzemunhu umwe, Jesu Kristu, zvakawandira vazhinji.
\v 16 Uye chipo hachina kuita seumwe unotadza; nekuti kutonga \add kwaiva\add* neumwe kuchienda mukupiwa mhosva, asi chipo chenyasha chinobva pazvitadzo zvizhinji chichienda mukushaiswa mhosva.
\v 17 Nekuti kana nekudarika kweumwe rufu rwakatonga naiyeyu oga, kunyanya ivo vanogamuchira kuwanda kwenyasha nekwechipo chekururama vachatonga paupenyu naiyeyu umwe, Jesu Kristu.
\v 18 Naizvozvo saizvozvo nekudarika kumwe \add kutonga kwakauya\add* kuvanhu vose, mukupiwa mhosva, saizvozvowo nekururama kweumwe, \add nyasha\add* \add dzakauya\add* pamusoro pevanhu vose mukusapiwa mhosva kweupenyu.
\v 19 Nekuti sezvo nekusateerera kwemunhu umwe vazhinji vakaitwa vatadzi, saizvozvowo nekuteerera kweumwe, vazhinji vachaitwa vakarurama.
\v 20 Asi murairo wakapinda ukawedzera, kuti kudarika kuwande; asi chivi pachakawanda, nyasha dzakawanda nekupfuurisa;
\v 21 kuti chivi sezvachakatonga murufu, saizvozvo nenyasha dzitonge nekururama kusvika kuupenyu hwusingaperi, naJesu Kristu Ishe wedu.

\c 12
\s Kuzvipa kuna Mwari
\p
\v 1 Naizvozvo ndinokukumbirisai hama, netsitsi dzaMwari, kuti mukumikidze miviri yenyu, \add chive\add* chibayiro chipenyu, chitsvene, chinogamuchirika kuna Mwari, \add ndiko\add* kunamata kwenyu kunonzwisisika.
\v 2 Uye musazvifananidzwa nenyika ino; asi mushandurwe nekuvandudzwa kwefungwa dzenyu, kuti muidze muzive kuda kwaMwari kwakanaka, kunogamuchirika kwakazara.
\s Zvipo zvaMwari nerudo kune vamwe
\p
\v 3 Nekuti nenyasha dzakapiwa kwandiri, ndinoti kune umwe neumwe uri pakati penyu, arege kuzvifunga \add kuti\add* mukuru kupfuura paanofanira kufunga \add napo\add*; asi afunge nekururama, umwe neumwe nechiyero cherutendo sezvaakagoverwa naMwari.
\v 4 Nekuti sezvatine mitezo mizhinji pamuviri mumwe, asi mitezo yose haina basa rakafanana;
\v 5 saizvozvo isu \add tiri\add* vazhinji tiri muviri umwe muna Kristu, uye tiri mitezo umwe kune umwe.
\v 6 Uye tine zvipo zvakasiyana maererano nenyasha dzinopiwa kwatiri; kana kuri kuporofita, \add ngatiporofite\add* nechiyero cherutendo rwedu;
\v 7 kana kuri kushumira, \add ngatishande\add* pakushumira; kana unodzidzisa, pakudzidzisa;
\v 8 kana unokurudzira, pakukurudzira; unopa, \add ngaape\add* nemoyo wose; unotonga \add ngaatonge\add* nekushingaira; unoitira ngoni, nemufaro.
\v 9 Rudo \add ngaruve\add* rwechokwadi. Semai zvakaipa; muchinamatira zvakanaka.
\v 10 Dananai nemoyo muchena nerudo rwehama; pakukudzana muchikundana.
\v 11 Musava neusimbe pakushingaira; mupise pamweya; muchishumira Ishe;
\v 12 muchifara mutariro; muchitsungirira padambudziko; muchirambira mukunyengetera;
\v 13 goverai vatsvene pakushaiwa kwavo; muchishingirira kugamuchira vaeni.
\v 14 Ropafadzai vanokushushai; ropafadzai, musapa rushambwa.
\v 15 Farai nevanofara; uye chemai nevanochema.
\v 16 \add Ivai\add* nemoyo umwe, umwe kune umwe. Musafunganya zvinhu zvakakwirira, asi mufambidzane navanozvininipisa; musazviidza vakachenjera.
\v 17 Musatsiva munhu chakaipa nechakaipa. Tsvakai zvakarurama pamberi pevanhu vose.
\v 18 Kana zvichigona, sezviri mamuri, garai nerugare nevanhu vose.
\v 19 Vadikamwi, musazvitsivira asi ipai hasha nzvimbo; nekuti kwakanyorwa, \add kuchinzi\add*: kutsiva ndekwangu, ini ndicharipira, ndizvo zvinoreva Ishe.
\v 20 Asi kana muvengi wako ane nzara, mupe chikafu; kana ane nyota, mupe chinwiwa; nekuti mukuita izvozvo, uchadurikidza mazimbe emoto pamusoro wake.
\v 21 Usakundwa nechakaipa, asi kunda chakaipa nechakanaka.

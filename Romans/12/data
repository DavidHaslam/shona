\c 12
\s Kuzvipa kunaMwari
\p
\v 1 Naizvozvo ndinokugombedzerai hama, netsitsi dzaMwari, kuti mukumikidze miviri yenyu, \add chive\add* chibayiro chipenyu, chitsvene, chinogamuchirika kuna Mwari, ndiko kunamata kwenyu kunonzwisisika.
\v 2 Musaenzaniswa nenyika ino; asi mushandurwe fungwa dzenyu dzichivandudzwa, kuti muidze muzive kuda kwaMwari kwakanaka, kunogamuchirika kwakazara.
\s Zvipo zvaMwari noRudo kunavamwe
\p
\v 3 Nokuti nenyasha dzandakapiwa, ndinoti kunomumwe nomumwe uri pakati penyu, kuti arege kuzvifunga \add kuti\add* mukuru kupfuvura paanofanira kufunga napo; asi afunge nokufunga kwakachenjera, mumwe nomumwe nechiyero chokutenda sezvaakagoverwa naMwari.
\v 4 Nokuti sezvatinemitezo mizhinji pamuviri mumwe, asi mitezo yose hainebasa rakafanana;
\v 5 saizvozvo isu, \add tiri\add* vazhinji, tiri muviri mumwe munaKristu, mumwe nomumwe ari mutezo womumwe.
\v 6 Uye tinezvipo zvakasiyana, maererano nenyasha dzinopiwa kwatiri; kana kuri kuporofita, \add ngatiprofite\add* zvakaenzana nokutenda kwedu;
\v 7 kana kuri kushumira, \add ngazvivonekwe\add* pakushumira; kana unodzidzisa, pakudzidzisa;
\v 8 kana unoraira, pakuraira; unopa, \add ngaape\add* nomoyo wose; unotonga \add ngaatonge\add* nokushingaira; unoitira ngoni, nomufaro.
\v 9 Rudo ngaruve rwechokwadi. Vengai zvakaipa; muchinamatira zvakanaka.
\v 10 Dananai nomoyo muchena nerudo rwehama; pakukudzana muchikundana.
\v 11 Regai kuva novusimbe pakushingaira; mupise pamweya; muchishumira Ishe;
\v 12 muchifara patariro; tsungirirai pakutambudzika; muchirambira mukunyengetera;
\v 13 goverai vatsvene pakushaiwa kwavo; muchiitira vaeni rudo.
\v 14 Ropafadzai vanokutambudzai; ropafadzai, musatuka.
\v 15 Farai navanofara; uye chemai navanochema.
\v 16 Ivai nomoyo mumwe, mumwe kune mumwe. Musatsvaka zvakakwirira, asi mufambidzane navanozvininipisa; musazviidza vakachenjera.
\v 17 Musatsiva munhu chakaipa nechakaipa. Tsvakai zvakarurama pamberi pavanhu vose.
\v 18 Kana zvichibvira, pamunogona napo, ivai norugare navanhu vose.
\v 19 Imwi vadikamwi, musazvitsivira asi ipai kutsamwa nzvimbo; nokuti kwakanyorwa, \add kuchinzi\add*: kutsiva ndokwangu, ini ndicharipira ndizvo zvinoreva Ishe.
\v 20 Asi kana muvengi wako ane nzara, umupe kudya; kana ane nyota, umupe kumwa; nokuti mukuita izvozvo, uchadurikidza mazimbe omoto pamusoro wake.
\v 21 Usakundwa nezvakaipa, asi ukunde zvakaipa nezvakanaka.

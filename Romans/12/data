\c 12
\s Kuzvipa kuna Mwari
\p
\v 1 Naizvozvo ndinokukumbirisai, hama, netsitsi dzaMwari, mukumikidze miviri yenyu, \add chive\add* chibairo chipenyu, chitsvene, chinogamuchirika kuna Mwari, \add ndiko\add* kunamata kwenyu kunonzwisisika.
\v 2 Uye musazvifananidzwa nenyika ino, asi mushandurwe nekuvandudzwa kwefungwa yenyu, kuti muidze zviri chido chaMwari chakanaka uye chinogamuchirika uye chakazara.
\s Zvipo zvaMwari nerudo kune vamwe
\p
\v 3 Nekuti ndinoti, nenyasha dzakapiwa kwandiri, kune umwe neumwe uri pakati penyu, arege kuzvifunga kuti mukuru kupfuura paanofanira kufunga \add napo\add*; asi afunge neuchenjeri, Mwari sezvaakagovera umwe neumwe chiyero cherutendo.
\v 4 Nekuti sezvatine mitezo mizhinji pamuviri umwe, asi mitezo yose haina basa rakafanana;
\v 5 saizvozvo isu tiri vazhinji tiri muviri umwe muna Kristu, uye umwe neumwe tiri mitezo umwe kune umwe.
\v 6 Uye tine zvipo zvakasiyana maererano nenyasha dzinopiwa kwatiri; kungava kuporofita, \add ngatiporofite\add* nechiyero cherutendo;
\v 7 kana ushumiri, \add ngatishande\add* paushumiri; kana unodzidzisa, pakudzidzisa;
\v 8 kana unoraira, pakuraira; unopa, \add ngaape\add* nemoyo wose; unotonga, \add ngaatonge\add* nekushingaira; unoitira tsitsi, nemufaro.
\v 9 Rudo \add ngaruve\add* rwechokwadi. Semai zvakaipa, makanamatira zvakanaka.
\v 10 Dananai zvikuru nerudo rwehama; pakukudzana muchitangirana.
\v 11 Musava neusimbe pakushingaira; mupise pamweya; muchishumira Ishe;
\v 12 muchifara mutariro; muchitsungirira padambudziko; muchirambira mumunyengetero;
\v 13 muchigovera pakushaiwa kwevatsvene kwavo; muchishingirira kugamuchira vaeni.
\v 14 Ropafadzai vanokushushai; ropafadzai, musatuka.
\v 15 Farai nevanofara, uye chemai nevanochema.
\v 16 \add Ivai\add* vemoyo umwe umwe kune umwe. Musafunganya zvinhu zvakakwirira, asi mufambidzane navanozvininipisa. musazviidza vakachenjera.
\v 17 Musatsiva ani zvake chakaipa nechakaipa. Muchirangarirai zvakarurama pamberi pevanhu vose.
\v 18 Kana zvichigona, \add se\add*zvinobva kwamuri, garai nerugare nevanhu vose.
\v 19 Vadikanwi, musazvitsivira, asi ipai hasha nzvimbo; nekuti kwakanyorwa \add kuchinzi\add*: Kutsiva ndekwangu, ini ndicharipira, unodaro Ishe.
\v 20 Asi kana muvengi wako ane nzara, mupe kudya; kana ane nyota, munwise; nekuti mukuita izvozvo, uchadurikidza mazimbe emoto pamusoro wake.
\v 21 Usakundwa nechakaipa, asi kunda chakaipa nechakanaka.

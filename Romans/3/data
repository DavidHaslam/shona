\c 3
\s Kukomborerwa kwavaJudha
\p
\v 1 Ko muJudha uri nani neiko? Kana kudzingiswa kunobatsireiko?
\v 2 Zvizhinji, nemitovo yose; nokuti pakutanga, kuti ndivo vakapiwa mashoko aMwari.
\v 3 Nokuti zvinodiniko kana vamwe vasina kutenda? Ko kusatenda kwavo kuchashayisa kutendeka kwaMwari basa here?
\v 4 Ngazvisadaro! asi Mwari ngaave wechokwadi, asi vanhu vose \add vave\add* venhema; sezvazvakanyorwa zvichinzi: Kuti ururamiswe pamashoko ako, ukunde pakutongwa kwako.
\v 5 Asi kana kusarurama kwedu kuchiratidza kururama kwaMwari, tichatiiko? Kuti Mwari haana kururama here, zvaanodurura hasha?(Ndinotaura somunhu.)
\v 6 Ngazvisadaro! kana zvikadaro Mwari ungagozotonga nyika seiko?
\v 7 Zvino kana chokwadi chaMwari chawanzwa nekuda kwenhema dzangu pakukudzwa kwake ko ini ndichiri kutongerweiko somutadzi?
\v 8 Uye kana zvikadaro, tichipomerwa uye sezvinopupura vamwe vachiti isu tichiti: Ngatiite zvakaipa, kuti zvakanaka zvibudepo? Kurashwa kwavo kwakarurama.
\s Vanhu vose vanezvivi asi vanoruramiswa munaJesu Kristu
\p
\v 9 Zvino todiniko? Tiri nani here? Kwete napaduku; nokuti tambopa vose mhosva, vaJudha navaGiriki, tichiti vose vari pasi pezvivi;
\v 10 sezvazvakanyorwa, \add zvichinzi\add*: Hakuna wakarurama, kwete kunyange nomumwe.
\v 11 Hakuna unonzwisisa; hakuna unotsvaka Mwari;
\v 12 vose vakatsauka, vakava pamwechete vanhu vasinamaturo, Hakuna unoita zvakanaka, kwete kunyange nomumwe;
\v 13 Huro dzavo bwiro bwakashama; Vakanyengera nendimi dzavo; Vuturu bwenyoka bwuri mumiromo yavo;
\v 14 Muromo wavo uzere nokutuka nokuvava;
\v 15 Tsoka dzavo dzinokurumidza kutevura ropa;
\v 16 Kuparadza nenhamo \add zviri\add* munzira dzavo;
\v 17 nenzira yorugare havana kuiziva.
\v 18 Kutya Mwari hakupo pamberi pemeso avo,
\v 19 Zvino tinoziva kuti zvose zvinorebwa nomurairo, zvinova kunavose vari pasi pomurairo; kuti miromo yose idzivirwe, nenyika yose ive nemhosva pamberi paMwari.
\v 20 Nokuti namabasa omurairo hakunenyama ingaruramiswa pamberi pake; nokuti zvivi zvinoziviswa nomurairo.
\v 21 Asi zvino kururama kwaMwari kwakaratidzwa kunze komurairo, kuchipupurirwa nomurairo navaporofita;
\v 22 ndiko kururama kwaMwari nokutenda kunaJesu Kristu kunavose vanotenda; nokuti havasiyani,
\v 23 nokuti vose vakatadza vakasasvika pakubwinya kwaMwari.
\v 24 Vanongoruramiswa pachena nenyasha dzake nokudzikunura kuri munaKristu Jesu.
\v 25 Iye wakagadzwa naMwari, \add kuva\add* muyananisi nokutenda muropa rake, kuti kururama kwake kuratidzwe, nokuti zvivi zvakaitwa kare zvakaregerwa, Mwari achivaitira moyo murefu;
\v 26 kuti kururama kwake kuratidzwe, nenguva ino, kuti arurame iye amene, uye aruramise uyo unotenda kunaJesu.
\v 27 Zvino kuzvikudza kuripiko? Kwabviswa, Nomurairo upiko? Wamabasa here? Kwete, asi nomurairo wokutenda.
\v 28 Naizvozvo tinoti, munhu unoruramiswa nokutenda kunze kwamabasa omurairo.
\v 29 Ko Mwari ndiye wavaJudha voga here? Haazi wavahedheni vo here? Hongu, wavahedheni vo.
\v 30 Mwari zvaari mumwe chete, ucharuramisa vakadzingiswa pamusoro pokutenda, navasina kudzingiswa nokutenda.
\v 31 Zvino tinokonesa murairo nokutenda here? Haiswa! Asi tinosimbisa murairo.

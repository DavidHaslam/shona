\c 3
\s Kukomborerwa kwavaJudha
\p
\v 1 Ko muJudha uri nani neiko? Kana kudzingiswa kune mubairo weiko?
\v 2 Zvizhinji nemitovo yose; nokuti pakutanga kuti vakabatiswa mashoko aMwari.
\v 3 Nokuti ko kana vamwe vasina kutenda? Ko kusatenda kwavo kuchashayisa kutendeka kwaMwari basa here?
\v 4 Ngazvisadaro! asi Mwari ngaave wechokwadi, asi munhu wose murevi wenhema; sezvazvakanyorwa \add zvichinzi\add*: Kuti mururamiswe pamashoko enyu, uye mukunde pakutongwa kwenyu.
\v 5 Asi kana kusarurama kwedu kuchiratidza kururama kwaMwari, tichatiiko? Kuti Mwari haana kururama here, zvaanodurura hasha?(Ndinotaura somunhu.)
\v 6 Ngazvisadaro! kana zvikadaro Mwari ungagozotonga nyika seiko?
\v 7 Zvino kana chokwadi chaMwari chawanzwa kubudikidza nenhema dzangu pakukudzwa kwake ko ini ndichiri kutongerweiko somutadzi?
\v 8 Uye kana zvikadai, tichipomerwa zvakaipa uye sezvinopupura vamwe vachiti tinoti: Ngatiite zvakaipa, kuti zvakanaka zviuye? Kurashwa kwavo kwakarurama.
\s Vanhu vose vanezvivi asi vanoruramiswa munaJesu Kristu
\p
\v 9 Ko zvino-ke? Tiri nani here? Kwete napaduku; nokuti tambopa vose mhosva, vaJudha navaGiriki, kuti vose vari pasi pezvivi;
\v 10 sezvazvakanyorwa, \add zvichinzi\add*: Hakuna wakarurama, kwete kunyange nomumwe.
\v 11 Hakuna unonzwisisa; hakuna unotsvaka Mwari;
\v 12 vose vakatsauka, vakava pamwechete vanhu vasinamaturo, Hakuna unoita zvakanaka, kwete kunyange nomumwe;
\v 13 Huro yavo bwiro bwakashama; vakanyengera nendimi dzavo; vuturu bwemhungu bwuri pasi pemiromo yavo;
\v 14 Muromo wavo uzere nokutuka nokuvava;
\v 15 tsoka dzavo dzinokurumidza kutevura ropa;
\v 16 Kuparadza nekutambudzima \add zviri\add* munzira dzavo;
\v 17 nenzira yorugare havana kuiziva;
\v 18 kutya Mwari hakupo pamberi pemeso avo,
\v 19 Zvino toziva kuti zvose zvinorebwa nomurairo, zvinova kunavose vari pasi pomurairo; kuti miromo yose idzivirwe, nenyika yose ive nemhosva pamberi paMwari.
\v 20 Nokuti namabasa omurairo, hakunenyama ingaruramiswa pamberi pake; nokuti zvivi zvinoziviswa nomurairo.
\v 21 Asi zvino kururama kwaMwari kwakaratidzwa kunze komurairo, kuchipupurirwa nomurairo navaporofita;
\v 22 ndiko kururama kwaMwari nokutenda kunaJesu Kristu kunavose vanotenda; nokuti havasiyani,
\v 23 nokuti vose vakatadza vakasasvika pakubwinya kwaMwari.
\v 24 Vanongoruramiswa pachena nenyasha dzake nokudzikunura kuri munaKristu Jesu.
\v 25 Iye wakagadzwa naMwari, \add kuva\add* muyananisi nokutenda muropa rake, kuratidza kururama kwake kuti kuve nekangamwiro yezvivi zvakaitwa kare mukuva nemoyo murefu kwaMwari;
\v 26 kuti chive chiratidzo chokururama kwake, nenguva ino, kuti arurame iye mururamisi nounotenda kunaJesu.
\v 27 Zvino kuzvikudza kuripiko? Kwasiiwa kunze. Nomurairo upiko? Wamabasa here? Kwete, asi nomurairo wokutenda.
\v 28 Naizvozvo tinoti, munhu unoruramiswa nokutenda pasina mabasa omurairo.
\v 29 Ko Mwari ndiye wavaJudha voga \add here\add*? Kwete wavahedhenivo here? Hongu, wavahedheni vo.
\v 30 Mwari zvaari mumwe chete, ucharuramisa vakadzingiswa kubudikidza nokutenda, navasina kudzingiswa kubudikidza nokutenda.
\v 31 Zvino tinokonesa murairo nokutenda here? Ngazvisadaro! Asi tinosimbisa murairo.

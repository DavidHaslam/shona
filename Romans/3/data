\c 3
\s Kukomborerwa kwevaJudha
\p
\v 1 Ko zvino muJudha une pundutso yei, kana rubatsiro rwekudzingiswa nderwupi?
\v 2 Zvizhinji nemutoo wose; nekuti pakutanga kuti vakabatiswa mashoko aMwari.
\v 3 Nekuti ko kana vamwe vasina kutenda? Kusatenda kwavo kuchashayisa kutendeka kwaMwari maturo here?
\v 4 Ngazvisadaro! Asi Mwari ngaave wechokwadi, asi munhu wose murevi wenhema, sezvazvakanyorwa \add zvichinzi\add*: Kuti munzi makarurama pamashoko enyu, uye mukunde pakutongwa kwenyu.
\v 5 Asi kana kusarurama kwedu kuchiratidza kururama kwaMwari, tichati chii? Mwari haana kururama here anodurura hasha?(Ndinotaura semunhu.)
\v 6 Ngazvisadaro! Kana zvakadaro Mwari ungagozotonga nyika sei?
\v 7 Nekuti kana chokwadi chaMwari chakawanzwa nenhema dzangu parumbidzo yake, ini ndichiri kutongerweiwo semutadzi?
\v 8 Uye zvikasadaro tichapomerwa zvakaipa, uye sezvinotaura vamwe kuti tinoti: Ngatiite zvakaipa kuti zvakanaka zviuye? Kurashwa kwavo kunova kwakarurama.
\s Vanhu vose vane zvivi asi vanonzi havana mhosva muna Jesu Kristu
\p
\v 9 Ko zvino? Tiri nani here? Kwete nepaduku pose; nekuti tambopa vose mhosva vaJudha nevaGiriki kuti vose vari pasi pechivi,
\v 10 sezvazvakanyorwa zvichinzi: Hakuna wakarurama kwete kunyange neumwe;
\v 11 hakuna unonzwisisa, hakuna unotsvaka Mwari;
\v 12 vose vakatsauka, vakava pamwe vasina maturo; hakuna unoita zvakanaka, hakuna kunyange neumwe;
\v 13 huro yavo iguva rakashama; nendimi dzavo vakanyengera; uturu hwemhungu \add hwuri\add* pasi pemiromo yavo;
\v 14 vemuromo wavo uzere nekutuka nekuvava;
\v 15 tsoka dzavo dzinokurumidza kuteura ropa;
\v 16 kuparadza nekutambudzika \add zviri\add* munzira dzavo,
\v 17 uye nzira yerugare havana kuiziva;
\v 18 kutya Mwari hakupo pamberi pemeso avo.
\v 19 Zvino tinoziva kuti zvose murairo zvaunoreva, unozvireva kune vari pasi pemurairo; kuti muromo umwe neumwe udzivirwe, nenyika yose ive nemhosva kuna Mwari;
\v 20 naizvozvo nemabasa emurairo hakuna nyama ichanzi yakarurama pamberi pake; nekuti nemurairo kune ruzivo rwechivi.
\v 21 Asi ikozvino kururama kwaMwari kwakaratidzwa pasina murairo, kuchipupurwa nemurairo nevaporofita;
\v 22 ikowo kururama kwaMwari nerutendo rwaJesu Kristu kune vose nepamusoro pevose vanotenda; nekuti hapana musiyano;
\v 23 nekuti vose vakatadza vakataira pakubwinya kwaMwari,
\v 24 vachinzi havana mhosva pachena nenyasha dzake kubudikidza nerudzikunuro rwuri muna Kristu Jesu;
\v 25 iye Mwari waakagadza \add kuva\add* muripo wekuyananisa, nerutendo muropa rake, kuva chiratidzo chekururama kwake, nekusarangarira zvivi zvakaitwa kare mukuva nemoyo murefu kwaMwari;
\v 26 kuti chive chiratidzo chekururama kwake panguva ino, kuti ave wakarurama uye kururamisa werutendo rwaJesu.
\v 27 Naizvozvo kuzvikudza kuripi? Kwavharirwa kunze. Nemurairo upi? Wemabasa here? Kwete, asi nemurairo werutendo.
\v 28 Naizvozvo tinogura kuti munhu unonzi haana mhosva nerutendo, kunze kwemabasa emurairo.
\v 29 Kuti \add ndi\add*Mwari wevaJudha voga here? Haasi wevahedheniwo here? Hongu wevahedheniwo;
\v 30 Mwari zvaari mumwe, uchati kudzingiswa hakuna mhosva kubva parutendo, nevasina kudzingiswa nerutendo.
\v 31 Naizvozvo tinoshayisa maturo murairo nerutendo here? Ngazvisadaro! Asi tinosimbisa murairo.

\c 3
\s Kukomborerwa kwevaJudha
\p
\v 1 Ko muJudha uri nani nei? Kana kudzingiswa kune mubairo wei?
\v 2 Zvizhinji nemitoo yose; nekuti pakutanga kuti vakabatiswa mashoko aMwari.
\v 3 Zvino ko kana vamwe vasina kutenda? Kusatenda kwavo kuchashayisa kutendeka kwaMwari maturo here?
\v 4 Ngazvisadaro! asi Mwari ngaave wechokwadi, asi munhu wose murevi wenhema; sezvazvakanyorwa \add zvichinzi\add*: Kuti mururamiswe pamashoko enyu, uye mukunde pakutongwa kwenyu.
\v 5 Asi kana kusarurama kwedu kuchiratidza kururama kwaMwari, tichatii? Kuti Mwari haana kururama here, zvaanodurura hasha?(Ndinotaura semunhu.)
\v 6 Ngazvisadaro! kana zvikasadaro Mwari ungagozotonga nyika sei?
\v 7 Zvino kana chokwadi chaMwari chawanzwa kubudikidza nenhema dzangu parumbidzo yake, ko iniwo ndichiri kutongerwei semutadzi?
\v 8 Uye kana zvikadai, tichapomerwa zvakaipa uye sezvinopupura vamwe vachiti tinoti: Ngatiite zvakaipa kuti zvakanaka zviuye? Kurashwa kwavo kuve kwekururama.
\s Vanhu vose vanezvivi asi vanoruramiswa munaJesu Kristu
\p
\v 9 Ko zvino-ke? Tiri nani here? Kwete nepaduku pose; nekuti tambopa vose mhosva, vaJudha nevaGiriki, kuti vose vari pasi pechivi;
\v 10 sezvazvakanyorwa, \add zvichinzi\add*: Hakuna wakarurama, kwete kunyange neumwe;
\v 11 hakuna unonzwisisa; hakuna unotsvaka Mwari;
\v 12 vose vakatsauka, vakava pamwe vasina maturo, Hakuna unoita zvakanaka, kwete kunyange neumwe;
\v 13 Huro yavo bwiro bwakashama; nendimi dzavo vakanyengera; uturu hwemhungu \add hwuri\add* pasi pemiromo yavo;
\v 14 Muromo wavo uzere nekutuka nekuvava;
\v 15 tsoka dzavo dzinokurumidza kuteura ropa;
\v 16 Kuparadza nekutambudzika \add zviri\add* munzira dzavo;
\v 17 uye nzira yerugare havana kuiziva;
\v 18 kutya Mwari hakupo pamberi pemeso avo.
\v 19 Zvino toziva kuti zvinhu zvose zvinorehwa nemurairo zvinoreva kune vose vari pasi pomurairo; kuti miromo yose idzivirwe, nenyika yose ive nemhosva pamberi paMwari.
\v 20 Naizvozvo kubudikidza nemabasa emurairo, hakuna nyama inganzi yakarurama pamberi pake; nekuti zvivi zvinoziviswa nemurairo.
\v 21 Asi zvino kururama kwaMwari kwakaratidzwa pasina murairo, kuchipupurirwa nemurairo nevaporofita;
\v 22 kunyange kururama kwaMwari nerutendo rwaJesu Kristu kune vose nepamusoro pevose vanotenda; nekuti hapana musiyano;
\v 23 nekuti vose vakatadza vakataira pakubwinya kwaMwari.
\v 24 Vachinzi havana mhosva pachena nenyasha dzake kubudikidza nerudzikunuro rwuri muna Kristu Jesu.
\v 25 Iye wakagadzwa naMwari, \add kuva\add* mumiririri kubudikidza nerutendo muropa rake, kuratidza kururama kwake, nekusarangarira zvivi zvakaitwa kare mukuva nemoyo murefu kwaMwari;
\v 26 kuti chive chiratidzo chekururama kwake panguva ino, kuti ave wakarurama uye mururamisi werutendo rwaJesu.
\v 27 Zvino kuzvikudza kuripi? Kwasiiwa kunze. Nemurairo upi? Wemabasa here? Kwete, asi nomurairo werutendo.
\v 28 Naizvozvo tinogura kuti munhu unoruramiswa nerutendo pasina mabasa emurairo.
\v 29 \add Ndi\add*Mwari wevaJudha voga here? Haasi wevahedheniwo here? Hongu, wevahedheniwo;
\v 30 Mwari zvaari mumwe, ucharuramisa kudzingiswa kubudikidza nerutendo, nekusadzingiswa kubudikidza nerutendo.
\v 31 Zvino tinoshayisa maturo murairo nerutendo here? Ngazvisadaro! Asi tinosimbisa murairo.

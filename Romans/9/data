\c 9
\s Kusatenda kwavaJudha nokurashwa kwavo
\p
\v 1 Ndinotaura zvirokwazvo munaKristu, handirevi nhema, hana yangu ichindipupurira muMweya Mutsvene,
\v 2 kuti ndinoshushikana kwazvo nokushungurudzika kusingaperi mumoyo mangu.
\v 3 Nokuti ndaishuvira kuti ini ndimene ndive chakatukwa kunaKristu nokuda kwehama dzangu, \add ivo\add* vorudzi rwangu panyama;
\v 4 ndivo vaIsraeri vane kuitwa vana nokubwinya nesungano nokupiwa komurairo, nokushumira, nezvivimbiso;
\v 5 madzibaba ndaavo, naKristu wakabva kwavari panyama, uye uri pamusoro pavose, Mwari unokudzwa nokusingaperi. Ameni.
\v 6 Kwete shoko raMwari serakashaya basa. Nokuti vakabva kuvaIsraeri havazi vaIsraeri vose;
\v 7 Kana nokuti chizvarwa chaAbhurahamu, vose vana, asi \add zvinonzi\add*: KunaIsaka ndiko kuchatumidzwa rudzi rwako.
\v 8 Ndiko kuti: Avo vari vana venyama, ava havazi vana vaMwari; asi vana vechipikirwa, ndivo vanonzi zvizvarwa.
\v 9 Nokuti iri shoko rechipikirwa \add rinoti\add*: Nenguva ino ndichavuya, uye Sara uchava nomwanakomana.
\v 10 Hazvizi izvozvo chete; asi Rebekavo, wakati ava nemimba kunomumwe, iye Isaka, baba vedu;
\v 11 nokuti vasati vaberekwa, vasati vaita zvakanaka kana zvakaipa, kuti kufunga kwaMwari maererano nesananguro vasimbiswe, kwete namabasa, asi naiye unodana,
\v 12 zvakanzi kwaari: Mukuru uchashumira mudoko.
\v 13 Sezvazvakanyorwa, zvichinzi: Jakobho ndakamuda, asi Esau ndakamuvenga.
\v 14 Zvino tichatiyiko? Kusarurama kuripo kunaMwari here? Ngazvisadaro!
\v 15 Nokuti unoti kunaMozisi: Ndichava nengoni kune wandichava nengoni naye, ndichava netsitsi kune wandinetsitsi naye.
\v 16 Naizvozvo hazvisi zvounoda, kana unomhanya, asi zvaMwari, unozwira ngoni.
\v 17 Nokuti Rugwaro runoti kunaFarao: Ndizvo zvandakakumutsira, kuti ndiratidze simba rangu mauri uye kuti zita rangu riparidzwe panyika yose.
\v 18 Naizvozvo unonzwira ngoni waanoda; uye unowomesera \add moyo\add* waanoda.
\v 19 Zvino iwe ungati kwandiri: Iye uchawanireiko mhosva? Nokuti ndianiko unoramba kuda kwake?
\v 20 Haiwa, asi ko iwe munhu ndiwe aniko unopindura Mwari? Ko chinhu chakavumbwa chingati kunowakavumba: Wandiitireiko sezvizvi?
\v 21 Ko muvumbi wehari haanesimba pamusoro pevhu here, kuti nebundu rimwe aite mudziyo mumwe wakakudzwa, nomumwe usina kukudzwa?
\v 22 Zvino kana Mwari achida kuratidza kutsamwa \add kwake\add*, nokuita kuti simba rake rizikamwe, aita nomoyo murefu pamidziyo yokutsamwirwa, yakagadzirirwa kuparadzwa,
\v 23 uye kuti azivise kufuma kokubwinya kwake pamidziyo yengoni, yaakagara agadzirira kubwinya,
\v 24 iyesu vaakadana kusiri kuvaJudha chete, asi kuvahedhenivo?
\v 25 Sezvaanorevavo kunaHosiya \add achiti\add*: Ndichavaidza vanhu vangu vakanga vasiri vanhu vangu; Naiye wakanga asingadikamwi mudikamwa.
\v 26 Zvino zvichaitika \add kuti\add* panzvimbo pakanzi kwavari: Hamuzi vanhu vangu, Ipapo vachaidzwa vana vaMwari mupenyu.
\v 27 NaIsaya unodanidziravo maererano naIsraeri \add achiti\add* kunyange kuwanda kwavana vaIsraeri kwakaita sejecha regungwa, vakasara vachaponeswa;
\v 28 nokuti uchapedza nhoroondo nokugurisira mukururama nokuti basa rakagurisirwa richaitwa naMwari panyika.
\v 29 Sezvaakamboreva Isayavo, \add achiti\add*: Kunze kokuti Ishe wehondo atisiyira rudzi, tingadai takava seSodhoma, takaitwa seGomora.
\v 30 Zvino tichatiyiko? Tichati, vahedheni vasingatsvaki kururama, \add ndivo\add* vakawana kururama, iko kururama kokutenda;
\v 31 asi vaIsraeri vakati vachitsvaka murairo wokururama havana kusvika pamurairo wokururama.
\v 32 Neiko? Nokuti havana \add kutsvaka\add* nokutenda, asi zvinenge namabasa omurairo. Vakagumburwa nebwe rinogumbura.
\v 33 Sezvazvakanyorwa, \add zvichinzi\add*: Tarira, ndinogadza paZiyoni ibwe rokugumbura, nedombo rokupinganidza; uye ani nani unotenda kwaari haanganyadziswi.

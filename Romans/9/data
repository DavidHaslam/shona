\c 9
\s Kusatenda kwevaJudha nekurashwa kwavo
\p
\v 1 Ndinotaura chokwadi muna Kristu, handinyepi, hana yangu ichipupurirana neni muMweya Mutsvene,
\v 2 kuti ndinoshushikana kwazvo, neshungu dzisingaperi mumoyo mangu.
\v 3 Nekuti ndaishuva kuti ini ndomene nditukwe kuna Kristu nekuda kwehama dzangu, verudzi rwangu panyama;
\v 4 vari vaIsraeri, vane kuitwa vana, nekubwinya, nesungano, nekupiwa kwemurairo, neushumiri, nezvivimbiso,
\v 5 madzibaba ndeavo, naKristu wakabva kwavari panyama, uri pamusoro pezvose, Mwari unokudzwa narinhi. Ameni.
\v 6 Asi kwete shoko raMwari serakakundikana. Nekuti havasi vose vakabva kuna Israeri, vari vaIsraeri;
\v 7 kwete nekuti imbeu yaAbhurahamu, vose vana; asi \add zvinonzi\add*: Kuna Isaka ndiko kuchadanwa mbeu yako.
\v 8 Ndiko kuti, havasi vana venyama, ivo vari vana vaMwari; asi vana vechivimbiso vanoverengerwa kumbeu.
\v 9 Nekuti iri ishoko rechivimbiso \add rinoti\add*: Nenguva ino ndichauya, uye Sara uchava nemwanakomana.
\v 10 Handizvo chete, asi naRibheka wakati ava nemimba neumwe, Isaka baba vedu;
\v 11 nekuti \add vana\add* vasati vaberekwa, kana kumboita chakanaka kana chakaipa, kuti zano raMwari maererano nesananguro rigare, kwete kubva pamabasa, asi kubva kune unodana,
\v 12 zvakataurwa kwaari kuti: Mukuru uchashumira muduko,
\v 13 Sezvazvakanyorwa \add zvichinzi\add*: Jakobho ndakamuda, asi Esau ndakamuvenga.
\v 14 Ko zvino tichatiyi? Kusarurama \add kuriko\add* kuna Mwari here? Ngazvisadaro!
\v 15 Nekuti unoti kuna Mozisi: Ndichava netsitsi kune wandine netsitsi naye, ndichanzwira ngoni wandinonzwira ngoni.
\v 16 Naizvozvo zvakadaro ha\add zvi\add*si zveunoda, kana zveunomhanya, asi zvaMwari unonzwira tsitsi.
\v 17 Nekuti rugwaro runoti kuna Farao: Ndizvozvi zvandakakumutsira, kuti ndiratidze simba rangu mauri, uye kuti zita rangu riparidzwe panyika yose.
\v 18 Naizvozvo zvino unonzwira tsitsi iye waanoda; uye unowomesa moyo \add we\add*waanoda.
\v 19 Zvino iwe uchati kwandiri: \add Iye\add* uchiri kuwanirei mhosva? Nekuti ndiani ungapikisa kuda kwake?
\v 20 Haiwa, iwe munhu ndiwe ani unokakavadzana naMwari? Chakaumbiwa chingati here kune wakaumba: Wakandiitirei sezvizvi?
\v 21 Kana muumbi haana simba pamusoro pevhu here, kuti nebundu rimwe aite mudziyo umwe unokudzwa, neumwe unozvidzwa?
\v 22 Uye kana Mwari achida kuratidza hasha, nekuzivisa simba rake, wakatakura nemoyo murefu kwazvo midziyo yehasha yakagadzirirwa kuparadzwa;
\v 23 uye kuti azivise fuma yekubwinya kwake pamidziyo yetsitsi, yaakagara agadzirira kubwinya,
\v 24 yaakatidanirawo, \add yatiri\add* isu, kusiri kuvaJudha chete, asi nekuvahedheni?
\v 25 Sezvaanorevawo kuna Hosiya \add achiti\add*: Ndichavaidza vanhu vangu \add ivo \add*vasiri vanhu vangu; naiye wakange asingadikanwi mudikanwi;
\v 26 zvino zvichaitika \add kuti,\add* panzvimbo pazvakanzi kwavari: Hamusi vanhu vangu imwi, ipapo vachaidzwa vana vaMwari mupenyu.
\v 27 Isaya unodanidzirawo maererano naIsraeri \add achiti\add*: Kunyange uwandu hwevanakomana vaIsraeri hukaita sejecha regungwa, vakasara vachaponeswa;
\v 28 nekuti uchapedza shoko neku\add ri\add*guririra mukururama; nekuti Ishe uchagurisira shoko panyika nekukurumidza.
\v 29 Uye Isaya sezvaakagara areva \add achiti\add*: Dai Ishe wehondo asina kutisiira mbeu, tingadai takava seSodhoma, uye takaitwa takafanana neGomora.
\v 30 Ko tichatiyi? Kuti vahedheni vasingatsvaki kururama, vakabata kururama, iko kururama kunobva parutendo;
\v 31 asi Israeri, achitsvaka murairo wekururama, haana kusvika pamurairo wekururama.
\v 32 Nekuda kwei? Nekuti havana \add kutsvaka\add* nerutendo, asi nezvainge namabasa emurairo; nekuti vakagumburwa pabwe rekugumbura.
\v 33 Sezvazvakanyorwa \add zvichinzi\add*: Tarira, ndinoisa paZiyoni ibwe rekugumbura nedombo rekupinganidza; uye ani nani unotenda kwaari haanganyadziswi.

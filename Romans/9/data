\c 9
\s Kusatenda kwevaJudha nekurashwa kwavo
\p
\v 1 Ndinotaura chokwadi muna Kristu, handinyepi, hana yangu ichipupurirana ne\add ni\add* muMweya Mutsvene,
\v 2 kuti ndinoshushikana kwazvo, neshungu dzisingaperi mumoyo mangu.
\v 3 Nekuti ndaishuva kuti ini ndomene nditukwe kuna Kristu nekuda kwehama dzangu, verudzi rwangu panyama;
\v 4 vari vaIsraeri, vane kuitwa vana, nekubwinya, nesungano, nekupiwa kwemurairo, neushumiri, nezvivimbiso,
\v 5 madzibaba ndeavo, naKristu wakabva kwavari panyama, uri pamusoro pezvose, Mwari unokudzwa narinhi. Ameni.
\v 6 Asi kwete shoko raMwari serakakundikana. Nekuti havasi vose vakabva kuna Isiraeri, vari vaIsiraeri;
\v 7 kana nekuti imbeu yaAbhurahamu, vose vana; asi \add zvinonzi\add*: Kuna Isaka ndiko kuchadamwa mbeu yako kwauri.
\v 8 Ndiko kuti, havasi vana venyama, ivo vari vana vaMwari; asi vana vechivimbiso vanoverengerwa kumbeu.
\v 9 Nekuti iri ishoko rechivimbiso \add rinoti\add*: Nenguva ino ndichauya, uye Sara uchava nemwanakomana.
\v 10 Handizvo chete, asi naRibheka wakati ava nemimba neumwe, Isaka baba vedu;
\v 11 nekuti \add vana\add* vasati vaberekwa, kana kumboita chakanaka kana chakaipa kuti zano raMwari maererano nesananguro risimbiswe, kwete kubva pamabasa, asi kubva kune unodana,
\v 12 zvakataurwa kwaari kuti: Mukuru uchashumira muduko,
\v 13 Sezvazvakanyorwa \add zvichinzi\add*: Jakobho ndakamuda, asi Esau ndakamuvenga.
\v 14 Ko zvino tichatiyi? Kusarurama \add kuriko\add* kuna Mwari here? Ngazvisadaro!
\v 15 Nekuti unoti kuna Mozisi: Ndichava netsitsi kune wandine netsitsi naye, ndichanzwira ngoni wandinonzwira ngoni.
\v 16 Naizvozvo zvakadaro ha\add zvi\add*si zveunoda, kana zveunomhanya, asi zvaMwari unonzwira tsitsi.
\v 17 Nekuti Rugwaro runoti kuna Farao: Ndizvozvi zvandakakumutsira, kuti ndiratidze simba rangu mauri, uye kuti zita rangu riparidzwe panyika yose.
\v 18 Naizvozvo unonzwira tsitsi iye waanoda; uye unowomesa moyo \add we\add*waanoda.
\v 19 Zvino iwe uchati kwandiri: \add Iye\add* uchawanirei mhosva? Nekuti ndiani ungapikisa kuda kwake?
\v 20 Haiwa, munhu ndiwe ani unokakavadzana naMwari? Chakaumbiwa chingati here kune wakaumba: Wakandiitirei sezvizvi?
\v 21 Kana muumbi haana simba pamusoro pevhu here, kuti nebundu rimwe aite mudziyo umwe unokudzwa, neumwe unozvidzwa?
\v 22 Uye kana Mwari achida kuratidza kutsamwa \add kwake\add*, nekuita kuti simba rake rizikamwe, wakatakura nemoyo murefu midziyo yekutsamwirwa yakagadzirirwa kuparadzwa;
\v 23 uye kuti azivise fuma yokubwinya kwake pamidziyo yetsitsi, yaakagara agadzirira kubwinya,
\v 24 yaakadanawo uye \add yatiri\add* isu, kusiri kuvaJudha chete, asi nekuvahedheni?
\v 25 Sezvaanorevawo kuna Hosiya \add achiti\add*: Vakange vasi vanhu vangu ndichavaidza vanhu vangu; naiye wakange asingadikamwi mudikamwa.
\v 26 Zvino zvichaitika \add kuti\add* panzvimbo pakanzi kwavari: Hamuzi vanhu vangu, ipapo vachaidzwa vana vaMwari mupenyu.
\v 27 Isaya unodanidzirawo maererano naIsraeri \add achiti\add*: Kunyange uwandu hwevana vaIsraeri hukaita sejecha regungwa, vakasara vachaponeswa;
\v 28 nekuti uchapedza basa nekugurisira mukururama nekuti basa rakagurisirwa richaitwa naMwari panyika.
\v 29 Sezvaakagara zvareva Isaya, \add achiti\add*: Kunze kwekuti Ishe wehondo atisiira mbeu, tingadai takaitwa seSodhoma, takaitwa vakafanana neGomora.
\v 30 Zvino tichatiyi? Kuti vahedheni vasingatsvaki kururama, \add ndivo\add* vakawana kururama, iko kururama kwerutendo;
\v 31 asi Israeri achitsvakisisa murairo wekururama, haana kusvika pamurairo wekururama.
\v 32 Nei? Nekuti havana \add kutsvaka\add* nerutendo, asi nezvainge namabasa emurairo, nekuti vakagumburwa nebwe rinogumbura.
\v 33 Sezvazvakanyorwa, \add zvichinzi\add*: Tarira, ndinogadza paZiyoni ibwe rekugumbura, nedombo rekupinganidza; uye ani nani unotenda kwaari haanganyadziswi.

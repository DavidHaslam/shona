\c 13
\s
\s Kuteerera madzimambo
\p
\v 1 Mweya umwe noumwe ngauzviise pasi pamasimba apamusoro; nokuti hakunesimba risina kubva kunaMwari; masimba aripo akagadzwa naMwari.
\v 2 Naizvozvo unomirisana nesimba, unomirisana nezvimiso zvaMwari; zvino ivo vanoramba, vanozvigamuchirira kurashwa.
\v 3 Nokuti vabati havasi vatyisi pamabasa akanaka, asi akaipa. Zvino unoda kusatya simba here? Ita zvakanaka, ugorumbidzwa naro;
\v 4 nokuti ndiye mushumiri waMwari kwauri, pane zvakanaka. Asi kana uchiita zvakaipa, chitya; nokuti haabatiri munondo pasina; nokuti ndiye mushumiri waMwari, mutsivi wokutsamwa kunounoita zvakaipa.
\v 5 Naizvozvo munofanira kuzviisa pasi, kwete nokuda kokutsamwa bedzi, asi nokuda kwehanavo.
\v 6 Nokuti nekuda kwezvivi munoripavo mutero; nokuti varanda vaMwari vanoramba vachingobatira chinhu ichi.
\v 7 Naizvozvo ripirai vose zvavanofanira: Mutero kuna vano\add fanira\add* kuteererwa; muripo kunavano\add fanira\add* kuripirwa; kutya kuna vano\add fanira\add* kutyiwa; kukudza kuna vano\add fanira\add* kukudzwa.
\s Rudo runozadzisa murairo
\p
\v 8 Musava nechikwereti nomunhu, asi chokudana; nokuti unoda mumwe wazadzisa murairo.
\v 9 Nokuti izvo \add zvokuti\add*: Usaita vupombwe, usavuraya, usaba, usapupura nhema, usachiva; kana murairo upi noupi, zvakapfupiswa pashoko iri rokuti: Ude wokwako sezva\add unozvida\add* iwe.
\v 10 Rudo haruitiri muvakidzani zvakaipa; naizvozvo rudo kuzadzisa murairo.
\s Tinofanira kurinda
\p
\v 11 Uye zvino ndichiziva nguva kuti zvino \add yava\add* nguva yokumuka pahope; nokuti zvino ruponeso rwedu rwava pedo kupfuvura patakatenda.
\v 12 Usiku hwapfuvura, koedza; naizvozvo ngatirashe mabasa erima, ngatishonge nhumbi dzokurwa dzechiedza.
\v 13 Ngatifambe zvakafanira sapamasikati; kwete nokutamba kwakaipa, nokudhakwa, kwete noupombwe, kwete noutere, kwete negakava, kana negodo.
\v 14 Asi imwi pfekai Ishe Jesu Kristu, musava nehanya nenyama pakuchiva kwayo.

\c 13
\s Kuteerera madzimambo
\p
\v 1 Mweya umwe neumwe ngauzviise pasi pemasimba epamusoro; nekuti hakuna simba kunze kwerakabva kuna Mwari; masimba aripo akagadzwa naMwari.
\v 2 Naizvozvo anopikisa simba anopikisa chimiso chaMwari; zvino ivo vanopikisa vanozvigamuchirira kurashwa.
\v 3 Nekuti vatongi havasi chityiso kumabasa akanaka, asi kune akaipa. Zvino unoda kusatya simba here? Ita zvakanaka, zvino uchava nerumbidzo kubva kwariri;
\v 4 nekuti ndiro muranda waMwari kuti zvikunakire. Asi kana uchiita zvakaipa, itya; nekuti harina kubatira munondo pasina; nekuti muranda waMwari, mutsivi pahasha kune anoita zvakaipa.
\v 5 Naizvozvo zvakafanira kuzviisa pasi, kwete nekuda kwehasha chete, asi nekuda kwehanawo.
\v 6 Nekuti nekuda kwezvizvi munoterawo; nekuti varanda vaMwari, vanoramba vachibatirira chinhu ichochi.
\v 7 Naizvozvo ripirai vose zvakafanira: Mutero kuna \add vanofanira\add* mutero; mubhadharo kune \add vanofanira\add* mubhadharo; kutyiwa kune \add vanofanira\add* kutyiwa; rukudzo kune \add vanofanira\add* rukudzo.
\s Rudo runozadzisa murairo
\p
\v 8 Musava nengava nemunhu, kunze kwerekudanana; nekuti anoda umwe, wazadzisa murairo.
\v 9 Nekuti izvi \add zvekuti\add*: Usapomba, usauraya, usaba, usapupura nhema, usachiva, kana kune murairowo upi neupi, zvakasanganiswa pashoko iri, rekuti: Ude wekwako sezvaunozvi\add da\add* iwe.
\v 10 Rudo haruiti zvakaipa kune wekwako; naizvozvo rudo kuzadzisika kwemurairo.
\s Tinofanira kurinda
\p
\v 11 Uye izvi, muchiziva nguva, kuti ratova awa rekuti timuke pahope; nekuti ikozvino ruponeso rwedu rwava pedo kupfuura patakatenda.
\v 12 Usiku hwaenda, uye zuva rava pedo; naizvozvo ngatibvise mabasa erima, uye ngatishonge zvombo zvechiedza.
\v 13 Ngatifambe zvakafanira, sapamasikati, kwete mumitambo yemafaro akaipa nekuraradza, kwete pamabonde nekunyangadza, kwete mugakava negodo.
\v 14 Asi pfekai Ishe Jesu Kristu, musafunganyira nyama, mukuchiva.

\c 13
\s Kuteerera madzimambo
\p
\v 1 Mweya umwe neumwe ngauzviise pasi pemasimba epamusoro; nekuti hakuna simba kunze kwerakabva kuna Mwari; masimba aripo akagadzwa naMwari.
\v 2 Naizvozvo unopikisana nesimba unopikiana nechimiso chaMwari; zvino ivo vanopikisana \add naro\add* vanozvigamuchirira kurashwa.
\v 3 Nekuti vatongi havasi chityiso kumabasa akanaka, asi akaipa. Zvino unoda kusatya simba here? Ita zvakanaka ugorumbidzwa naro;
\v 4 nekuti ndiye muranda waMwari kuti zvikunakire. Asi kana uchiita zvakaipa, itya; nekuti haabatiri munondo pasina; nekuti ndiye muranda waMwari, mutsivi \add we\add*hasha kune unoita zvakaipa.
\v 5 Naizvozvo munofanira kuzviisa pasi, kwete nekuda kwehasha chete, asi nekuda kwehanawo.
\v 6 Nekuti nekuda kwezvizvi munoterawo; nekuti varanda vaMwari vanoramba vachingobatira chinhu ichi.
\v 7 Naizvozvo ripirai vose zvavanofanira: Mutero kuna vano\add fanira\add* kuteererwa; muripo kuna vano\add fanira\add* kuripirwa; kutya kune vano\add fanira\add* kutyiwa; rukudzo kune vano\add fanira\add* kukudzwa.
\s Rudo runozadzisa murairo
\p
\v 8 Musava nechikwereti nemunhu, kunze kwechekudanana; nekuti unoda umwe wazadzisa murairo.
\v 9 Nekuti izvi \add zvokuti\add*: Usaita upombwe, usauraya, usaba, usapupura nhema, usachiva, kana murairo upi neupi, zvakapfupiswa pashoko iri rekuti: Ude wokwako sezva\add unozvida\add* iwe.
\v 10 Rudo haruitiri umwe zvakaipa; naizvozvo rudo kuzadzisika kwemurairo.
\s Tinofanira kurinda
\p
\v 11 Uye izvi, muchiziva nguva kuti yatova nguva yedu yekumuka pahope; nekuti zvino ruponeso rwedu rwava pedo kupfuura patakatenda.
\v 12 Usiku hwaenda, koedza; naizvozvo ngatirashe mabasa erima, ngatishonge zvombo zvechiedza.
\v 13 Ngatifambe zvakafanira sapamasikati; kwete mumakaro nekudhakwa, nemabonde nekunyangadza, kwete negakava, kana negodo.
\v 14 Asi imwi pfekai Ishe Jesu Kristu, musarongera nyama nekuchiva \add kwayo\add*.

\c 13
\s Kuteerera madzimambo
\p
\v 1 Mweya umwe noumwe ngauzviise pasi pamasimba apamusoro; nekuti hakunesimba risina kubva kunaMwari; masimba aripo akagadzwa naMwari.
\v 2 Naizvozvo unomirisana nesimba unomirisana nezvimiso zvaMwari; zvino ivo vanomirisana \add naro\add* vanozvigamuchirira kurashwa.
\v 3 Nekuti vabati havasi chityiso kumabasa akanaka, asi akaipa. Zvino unoda kusatya simba here? Ita zvakanaka ugorumbidzwa naro;
\v 4 nekuti ndiye muranda waMwari kuti zvikunakire. Asi kana uchiita zvakaipa, chitya; nekuti haabatiri munondo pasina; nekuti ndiye muranda waMwari, mutsivi \add wo\add*kutsamwa kunounoita zvakaipa.
\v 5 Naizvozvo munofanira kuzviisa pasi, kwete nokuda kokutsamwa chete, asi nokuda kwehanawo.
\v 6 Nekuti nekuda kwezvizvi munoripawo mutero; nekuti varanda vaMwari vanoramba vachingobatira chinhu ichi.
\v 7 Naizvozvo ripirai vose zvavanofanira: Mutero kuna vano\add fanira\add* kuteererwa; muripo kuna vano\add fanira\add* kuripirwa; kutya kuna vano\add fanira\add* kutyiwa; kukudza kuna vano\add fanira\add* kukudzwa.
\s Rudo runozadzisa murairo
\p
\v 8 Musava nechikwereti nemunhu, asi chekudanana; nekuti unoda umwe wazadzisa murairo.
\v 9 Nekuti izvi \add zvokuti\add*: Usaita upombwe, usauraya, usaba, usapupura nhema, usachiva, kana murairo upi noupi, zvakapfupiswa pashoko iri rokuti: Ude wokwako sezva\add unozvida\add* iwe.
\v 10 Rudo haruitiri mumwe zvakaipa; naizvozvo rudo kuzadzisa murairo.
\s Tinofanira kurinda
\p
\v 11 Uye zvino ndichiziva nguva kuti zvino yatova nguva yedu yekumuka pahope; nekuti zvino ruponeso rwedu rwava pedo kupfuura patakatenda.
\v 12 Usiku hwapfuura, koedza; naizvozvo ngatirashe mabasa erima, ngatishonge zvombo zvechiedza.
\v 13 Ngatifambe zvakafanira sapamasikati; kwete nemabonde nokunyangadza, nokudhakwa, kwete noupombwe, kwete noutera, kwete negakava, kana negodo.
\v 14 Asi imwi pfekai Ishe Jesu Kristu, musarongera zvenyama pakuchiva \add kwayo\add*.

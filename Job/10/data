\c 10
\s Jobho anochema neupenyu hwake
\p
\v 1 Mweya wangu waneta neupenyu hwangu; ndichasiya kunyunyuta kwangu pamusoro pangu; ndichataura mukurwadza kwemweya wangu.
\v 2 Ndichati kuna Mwari: Musanditi ndine mhosva. Ndizivisei kuti sei muchipikisana neni?
\v 3 Zvakanaka kwamuri kuti mumanikidze, kuti muzvidze basa remaoko enyu, mugovhenekera pamusoro pezano revakaipa here?
\v 4 Mune meso enyama here? Munoona sekuona kwemunhu here?
\v 5 Mazuva enyu akafanana nemazuva emunhu here? Makore enyu akafanana nemakore emunhu here;
\v 6 zvamunobvunza zveuipi hwangu, nekunzvera zvechivi changu?
\v 7 Kunyange muchiziva kuti handisi mutadzi; uye kuti hakuna anogona kununura paruoko rwenyu.
\p
\v 8 Maoko enyu akandiita nekundiumba pamwechete nhivi dzese, zvakadaro munondiparadza.
\v 9 Rangarirai henyu kuti makandiita sevhu, uye muchandidzosera muguruva?
\v 10 Hamuna kundidurura semukaka here, nekundikodzeka semukaka wakakora?
\v 11 Makandifukidza neganda nenyama, ndokundisunganidza nemapfupa nemarunda.
\v 12 Makandiitira upenyu netsitsi, hanya dzenyu dzakachengeta mweya wangu.
\p
\v 13 Asi izvi makazvivanza mumoyo menyu; ndinoziva kuti ichi chiri mamuri.
\v 14 Kana ndichitadza munondicherekedza, hamungandiregi ndisina mhosva pachivi changu.
\v 15 Kana ndiri wakaipa, ndine nhamo; uye kana ndakarurama, handingasimudzi musoro wangu. Ndizere nenyadzi, naizvozvo onai marwadzo angu.
\v 16 Nokuti kunozvikudza, seshumba munondivhima. Modzoka mozviita anoshamisa kwandiri.
\v 17 Munovandudza uchapupu hwenyu kurwisana neni, uye munowedzera kutsamwa kwenyu pamusoro pangu, shanduko nehondo zvineni.
\p
\v 18 Zvino makandibudisirei pachizvaro? Dai ndaiva ndapera, uye ziso risina kundiona.
\v 19 Ndaizova sekuti ndaiva ndisipo, ndingadai ndakatakurirwa kuguva kubva muchizvaro.
\v 20 Mazuva angu haasi mashoma here? Zvino gumai, uye qndiregei, kuti ndizorore zvishoma.
\v 21 Ndisati ndaenda ndikasazodzoka, kunyika yerima nemumvuri werufu;
\v 22 iyo nyika yerima guru, serima; mumvuri werufu, panyonganyonga, apo chiedza chakaita serima.

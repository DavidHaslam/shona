\c 37
\s Mwari anoonekwa pamabasa ake makuru sepakutinhira nemheni
\p
\v 1 Uye nekuda kweizvi moyo wangu unobvunda uye unouruka kubva panzvimbo yawo.
\v 2 Inzwa zvekunzwa mutinhiro weinzwi rake, hongu ruzha rwunobva mumuromo make rwunobuda.
\v 3 Anoururamisira pasi pematenga ese, nechiedza pamusoro pemigumo yenyika.
\v 4 Shure kweizvi kunoomba inzwi, anotinhira neinzwi reukuru hwake uye haazvidzivisi panonzwikwa inzwi rake.
\v 5 Mwari anotinhira nenzwi rake zvinoshamisa; anoita zvinhu zvikuru zvatisingagoni kunzwisisa.
\v 6 Nokuti anoti kumagada echando: Chivai panyika; saizvozvo kumvura yekupfunha, uye kumvura huru yesimba rake.
\v 7 Anonamatidza ruoko rwemunhu umwe neumwe, kuti vazive vanhu vese vebasa rake.
\v 8 Zvino mhuka dzinopinda mumagara ndokurambira munzvimbo dzadzo.
\v 9 Dutu remhepo rinobuda pakamuri \add rekuchamhembe\add*; nechando kumhepo dzekumaodzanyemba.
\v 10 Chando chakachena chinopiwa vanhu nemweya waMwari, uye mvura mhami inogwamba.
\v 11 Hongu, neunyoro anozadza gore uye anoparadzira gore nekupenya kwake.
\v 12 uye rinotendeudzwa nekunangisa kwake, kuti zviite zvese zvaanozviraira pamusoro pechiso chevhu repanyika.
\v 13 Kungava neshamhu, kungava nenyika yake, kana netsitsi dzake ,anozvisvikisa.
\p
\v 14 Teerera kune izvi, haiwa Jobho; mira, ugorangarira mabasa anoshamisa aMwari.
\v 15 Unoziva here kuti Mwari anoagadzira rinhi, apenyese chiedza chegore?
\v 16 Unoziva here kuremberedzwa kwemakore, zvishamiso zvewakaperera paruzivo?
\v 17 Kuti nguvo dzako dzinodziya sei, pakunyaradza kwenyika ne\add mhepo\add* yekuchamhembe?
\v 18 Wakaradanura here gore pamwe naye, asimbe sechionioni chakaumbwa nekunyunguduswa?
\p
\v 19 Tidzidzisezvatichareva kwaari, hatingagadziri chinhuTidzidzisei zvatingareva kwaari. Nokuti hatigoni kunyatsoreva nemhaka yerima.
\v 20 Ko iye anofanira kuudzwa kuti ndinoda kutaura here? Kana ndianiko munhu anoda kumedzwa?
\v 21 Zvino vanhu havagoni kutarira chiedza chinopenya kudenga; asi mhepo ichapfuura, ndokurinatsa.
\v 22 Kunaka sokwegoridhe kunobva kurutivi rwekumaodzanyemba; Mwari ane humambo hunotyisa kwazvo.
\v 23 Kana ari Wemasimbaose, hatigoni kumunzwisisa; ane simba guru-guru; haangatambudzi pakutonga nokururama kukuru.
\v 24 Saka vanhu vanomutya; haane hanya navane moyo yakachenjera.

\c 15
\s Erifazi anoti Jobho anozvikudza
\p
\v 1 Zvino Erifazi muTemani wakapindura ndokuti:
\p
\v 2 Munhu wakachenjera angapindura here ruzivo rwuno\add ngo\add*va mweya, ndokuzadza dumbu rake nemhepo yekumabvazuva here?
\v 3 Angakakavara neshoko risingabatsiri, uye nenhaurwa dzisina mubairo here?
\v 4 Zvirokwazvo iwe unorasa kutya, nekudzivisa munyengetero pamberi paMwari.
\v 5 Nokuti muromo wako unodzidzisa uipi hwako, uye unosarudza rurimi rwevanyepedzeri.
\v 6 Muromo wako unokupa mhosva, uye handisi ini. Zvirokwazvo miromo yako inokupupurira.
\p
\v 7 Ndiwe wakatanga kuzvarwa kanhi? Kana wakaberekwa makomo asati avapo here?
\v 8 Wakanzwa here nezvechakavanzika chaMwari? Kana kuti unoti uchenjeri ndehwako wega kanhi?
\v 9 Chii chaunoziva chatisingazivi? Chaunonzwisisa chisiri kwatiri?
\v 10 Patiri pane vakachena musoro nevakwegura kwazvo, vakuru kuna baba vako.
\v 11 Nyaradzo dzaMwari idiki kwauri here, neshoko reunyoro kwauri?
\v 12 Moyo wako unokurasirei? Uye sei meso ako achibwaira?
\v 13 Kuti ushandure mweya wako kurwisana naMwari uye ubudise mashoko mumuromo wako.
\p
\v 14 Munhu chii kuti ave wakachena, newakaberekwa nemukadzi kuti ave wakarurama?
\v 15 Tarira, haavimbi nevatsvene vake uye matenga haana kuchena pameso ake.
\v 16 Kuzoti munhu anosemesa uye akaora, munhu anonwa zvakaipa semvura.
\p
\v 17 Ndichakuratidza, nditeerera; nezvandakaona ndichadudzira.
\v 18 Zvakataurwa nevachenjeri kubva kumadzibaba avo, uye vakasavanza.
\v 19 Kwavari chete kwakapiwa nyika, uye mutorwa kwaasingapfuuri nepakati pavo.
\v 20 Mazuva ese ewakaipa kuzvirwadzisa, uye uwandu hwemakore hwakaisirwa mumanikidzi.
\v 21 Inzwi rezvityiso riri munzeve dzake; pakubudirira muparadzi achauya pamusoro pake.
\v 22 Haatendi kuti achadzoka kubva parima, asi anoti wakamirirwa nemunondo.
\v 23 Anombeyera zvekudya. Zviripi? Anoziva kuti zuva rerima rakagadzirirwa paruoko rwake.
\v 24 Dambudziko nekushungurudzika zvinomutyisa, zvichamukunda, samambo akagadzirira hondo.
\v 25 Nokuti wakatandavadzira ruoko rwake kurwisa Mwari, nekuzviita simba kurwisa Wemasimbaose.
\v 26 Anomumhanyira nemutsipa \add mukukutu\add*, nemakwande makobvu enhovo dzake.
\v 27 Nokuti wakafukidza chiso chake nemafuta, uye wakafutisa chiuno chake nemafuta.
\v 28 Anogara maguta ava matongo, mudzimba dzisina munhu anogaramo, dzakagadzirira kuva zvuru.
\v 29 Haangafumi, kana fuma yake haingamiri, nezvibereko zvake hazvingatandavari pasi.
\v 30 Haangabvi parima; murazvo \add wemoto\add* uchawomesa bukira rake, uye achabva nekufema kwemuromo wake.
\p
\v 31 Anonyengerwa ngaarege kuvimba pasina, wakanyengerwa, nokuti zvisina maturo ndiwo mubairo wake.
\v 32 Zvichapedzwa risati rava zuva rake, nedavi rake haringavi nyoro.
\v 33 Achazuza mazambiringa ake asina kuibva semuzambiringa, ndokuzuka maruva ake semuorivhi.
\v 34 Nokuti ungano yevanyepedzeri ichava isina zvibereko, uye moto uchapedza matende evafufuri.
\v 35 Vanobata mimba yedambudziko, ndokubereka uipi, nemoyo wavo unogadzirira unyengeri.

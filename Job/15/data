\c 15
\s Erifazi anoti Jobho anozvikudza
\p
\v 1 Zvino Erifazi muTemani wakapindura ndokuti:
\p
\v 2 Munhu wakachenjera angapindura here ruzivo rwuno\add ngo\add*va mweya, ndokuzadza dumbu rake nemhepo yekumabvazuva here?
\v 3 Angakakavara neshoko risingabatsiri, uye nenhaurwa dzisina mubairo here?
\v 4 Zvirokwazvo iwe unorasa kutya, nekudzivisa munyengetero pamberi paMwari.
\v 5 Nokuti muromo wako unodzidzisa uipi hwako, uye unosarudza rurimi rwevanyepedzeri.
\v 6 Muromo wako unokupa mhosva, uye handisi ini. Zvirokwazvo miromo yako inokupupurira.
\p
\v 7 Ndiwe wakatanga kuzvarwa kanhi? Kana wakaberekwa makomo asati avapo here?
\v 8 wakanzwa here nezvechakavanzika chaMwari? kana kuti unoti uchenjeri ndehwako wega kanhi?
\v 9 Chii chaunoziva chatisingazivi? Chaunonzwisisa chisiri kwatiri?
\v 10 Patiri pane vakachena musoro nevakwegura kwazvo, vakuru kuna baba vako.
\v 11 Nyaradzo dzaMwari idiki kwauri here, neshoko reunyoro kwauri?
\v 12 Moyo wako unokurasirei? Uye sei meso ako achibwaira?
\v 13 Kuti ushandure mweya wako kurwisana naMwari uye ubudise mashoko mumuromo wako.
\p
\v 14 Munhu chii kuti ave wakachena, newakaberekwa nemikadzi kuti ave wakarurama?
\v 15 Tarisa, haavimbi nevatsvene vake uye matenga haana kuchena pameso ake.
\v 16 Kuzoti munhu anosemesa uye akaora, munhu anonwa zvakaipa semvura.
\p
\v 17 Ndichakuratidza, nditeerera; nezvandakaona ndichadudzira.
\v 18 Zvakarehwa navanhu vakangwara zvavakanzwa kumadzibaba avo, vasina kuzvivanza.
\v 19 Ivo vakange vapiwa nyika vega, hakuna mutorwa akapinda pakati pavo.
\v 20 Munhu akaipa anotambudzika achirwadziwa mazuva ake ese, iwo makore akatarirwa mumanikidzi.
\v 21 Inzwi rezvinotyisa riri munzeve dzake; muparadzi achamusvikira akafara.
\v 22 Haatendi kuti achadzokazve achibva parima, anovandirwa nomunondo.
\v 23 Unofamba-famba achitsvaka zvokudya, achiti: Zviripiko? Anoziva kuti zuva rerima riri pedo naye.
\v 24 Njodzi nokutambudzika zvinomutyisa; zvinomukunda, samambo akazvigadzirira kurwa.
\v 25 Nokuti akatambanudzira ruoko rwake kuzorwa naMwari, akazvikudza pamberi poWemasimbaose.
\v 26 Anomhanyira kwaari anomutsipa mukukutu, namakwande makobvu enhovo dzake.
\v 27 Nokuti akafukidza chiso chake namafuta, akaunganidza mafuta mazhinji pachiuno chake.
\v 28 Akagara pamaguta akange ava matongo, padzimba dzisina kufanira kugarwa nomunhu, dzaikarokushanduka matongo.
\v 29 Iye haangavi mufumi, fuma yake haingagari, nezvibereko zvazvo hazvingaremberi pasi.
\v 30 Haangabvi parima; murazvo womoto uchawomesa matavi ake, uchabviswa nomweya womuromo waMwari.
\p
\v 31 Ngaarege kuvimba nezvisina maturo, achizvinyengera, nokuti mubairo wake uchava zvisina maturo.
\v 32 Zvichaitwa nguva yake isinokusvika, davi rake haringavi nyoro.
\v 33 Achazuka mazambiringa ake agere kuibva somuzambiringa, uchazuka maruva ake somuorivhi.
\v 34 Nokuti ungano yavasingadi Mwari haingabereki, moto uchapedza matende avafufuri.
\v 35 Vane mimba yezvakashata, vanobereka zvakaipa, dumbu ravo rinogadzira kunyengera.

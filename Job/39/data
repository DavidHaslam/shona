\c 39
\p
\v 1 Unoziva here nguva yekubereka kwembudzi dzemusango? Unocherekedza here nondo padzinobereka?
\v 2 Ungaverenga mwedzi yadzinozadzisa here? Uye noziva nguva yekubereka kwadzo here?
\v 3 Dzinokotama, dzinobereka vana vadzo, dzinorasira ushungu hwadzo.
\v 4 Vana vadzo vanosimba, vanokurira musango; vanobva ndokuenda, ndokusadzoka kwadziri.
\p
\v 5 Ndiani wakabudisa mbongoro yesango yakasununguka? Uye ndiani wakasunungura zvisungo zvembongoro yesango?
\v 6 Imba yayo yandakaita renje, nenzvimbo yayo yekugara gwenga.
\v 7 Anoseka ruzha rweguta, uye haanzwi ruzha rwemuchairi.
\v 8 Nyika yemakomo \add ndiwo\add* mafuro ayo, inotsvaka mashizha dema rimwe nerimwe.
\p
\v 9 Nyati inotenda kukushandira here? Kana ingarara pachidyiro chako chezvipfuwo here?
\v 10 Ungasunga negashu rayo mumuhoronga here? Kana ingaputsa mavhinga shure kwako here?
\v 11 Ungavimba nayo here nekuti simba rayo iguru? Ungairegera basa rako here?
\v 12 Ungavimba nayo kuti ichauisa mbeu yako nekuunganidza paburiro rako here?
\p
\v 13 Mapapiro emhou anobhururukira nemufaro, asi \add angava\add* mapapiro eshuramurove here?
\v 14 Nokuti inosiya mazai ayo pavhu, nekuadziisa muguruva.
\v 15 Zvino inokanganwa kuti tsoka ingaipwanya, kana kuti chikara chesango chingaitsika.
\v 16 Inobata zvakaoma manyana ayo sezvinonzi havasi vayo; kushangaira kwayo kunoshaya maturo pasina kutya.
\v 17 Nokuti Mwari wakaitorera uchenjeri, uye haana kuigovera kunzwisisa.
\v 18 Kana yava nguva inozvisimudzira pamusoro, ndokuseka bhiza nemutasvi waro.
\p
\v 19 Iwe wakapa bhiza simba raro here? Ndiwe wakashongedza mutsipa waro nezenze rinopepereka here?
\v 20 Iwe wakarichirikisa semhashu here? Simba rokupfeza kwaro rinotyisa.
\v 21 Rinoteta pasi mumupata, richifarira simba raro; rinobuda kundoshongana navarume vakashonga nhumbi dzokurwa nadzo.
\v 22 Rinoseka kutya, harivhunduswi; haridzoki kana richiona munondo.
\v 23 Goba rinorira pamusoro paro, uye pfumo nebakatwa zvinopenya.
\v 24 Rinopedza pasi nokutsamwa nehasha; harimiri kana richinzwa inzwi rehwamanda.
\v 25 Nguva ipi neipi kana hwamanda ichirira, rinoti: Hekani! Rinofembedza kurwa kana kuchiri kure, kutinhira kwamachinda, nebope.
\p
\v 26 Ko ruvangu runoengerera nohuchenjeri bwako here, ruchitambanudzira mapapiro arwo kurutivi rwechamhembe here?
\v 27 Ko gondo rinokwira nokuraira kwako, richindovaka dendere raro pakakwirira here?
\v 28 Rinogara padombo, richivatapo, pashongwe yedombo napanhare.
\v 29 Rinonananidza zvokudya zvaro riripo, meso aro anozviona zviri kure.
\v 30 Vana varowo vanosveta ropa; pane chakaurawa ndipo pariri.

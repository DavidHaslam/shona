\c 39
\p
\v 1 Unoziva here nguva yekubereka kwembudzi dzemusango? Unocherekedza here nondo padzinobereka?
\v 2 Ungaverenga mwedzi yadzinozadzisa here? Uye unoziva nguva yekubereka kwadzo here?
\v 3 Dzinokotama, dzinobereka vana vadzo, dzinorasira ushungu hwadzo.
\v 4 Vana vadzo vanosimba, vanokurira musango; vanobva ndokuenda, ndokusadzoka kwadziri.
\p
\v 5 Ndiani wakabudisa mbongoro yesango yakasununguka? Uye ndiani wakasunungura zvisungo zvembongoro yesango?
\v 6 Imba yayo yandakaita renje, nenzvimbo dzayo dzekugara gwenga.
\v 7 Anoseka ruzha rweguta; haanzwi kudanidzira kwemuchairi.
\v 8 Nyika yemakomo \add ndiwo\add* mafuro ayo; uye inotsvaka shizha dema rimwe nerimwe.
\p
\v 9 Nyati inotenda kukushandira here? Kana ingarara pachidyiro chako chezvipfuwo here?
\v 10 Ungasunga nyati negashu rayo mumuhoronga here? Kana ingaputsa mavhinga shure kwako here?
\v 11 Ungavimba nayo here nokuti simba rayo iguru? Ungairegera basa rako here?
\v 12 Ungavimba nayo kuti ichauisa mbeu yako nekuunganidza paburiro rako here?
\p
\v 13 Mapapiro emhou anobhururukira nemufaro, asi \add angava\add* mapapiro eshuramurove here?
\v 14 Nokuti inosiya mazai ayo pavhu, nekuadziisa muguruva.
\v 15 Zvino inokanganwa kuti tsoka ingaapwanya, uye chikara chesango chingaatsika.
\v 16 Inobata zvakaoma manyana ayo sezvinonzi haasi ayo; kushingaira kwayo kunoshaya maturo pasina kutya.
\v 17 Nokuti Mwari wakaitorera uchenjeri, uye haana kuigovera kunzwisisa.
\v 18 Kana yava nguva inozvisimudzira pamusoro, ndokuseka bhiza nemutasvi waro.
\p
\v 19 Unopa bhiza simba here? Wakapfekedza here mutsipa waro nezenze rinopepereka?
\v 20 Ungariita rikwakuke semhashu here? Ukuru hwekupfeza kwaro hunotyisa.
\v 21 Rinoteta pasi mumupata, ndokufara musimba raro; rinobuda kuchingamidza zvombo.
\v 22 Rinoseka kutya, uye harityityidzirwi, uye haridzoki pamberi pemunondo.
\v 23 Goba rinoriririra, uye pfumo rinopenya uye bakatwa.
\v 24 Rinomedza pasi nekutsamwa nehasha; haritendi kuti iinzwi rehwamanda.
\v 25 Pakurira kwehwamanda rinoti: Hekani! Rinofembedza hondo iri kure, mutinhiro wemachinda nekudanidzira.
\p
\v 26 Ruvangu rwunobhururuka neuchenjeri hwarwo here, rwuchitambanudzira mapapiro arwo kuchamhembe?
\v 27 Gondo rinokwira nekuraira kwako richivaka dendere raro panhongonya here?
\v 28 Rinogara nekurara padombo, panhongonya yebwe rinoita nhare.
\v 29 Rinobva ipapo r ichitsvaka zvekudya; meso aro anoona kure.
\v 30 Manyana arowo anosveta ropa; uye pane vakaurawa riripo.
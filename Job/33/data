\c 33
\s Erihu anotsiura Jobho pakushora kwake Mwari
\p
\v 1 Zvakadaro hazvo Jobho, donzwa nhaurwa yangu, uye ipa nzeve kumashoko angu ese.
\v 2 Tarirai, ikozvino ndashamisa muromo wangu, rurimi rwangu rwataura mumuromo wangu.
\v 3 Mashoko angu kururama kwemoyo wangu; uye miromo yangu ichataura ruzivo zvakajeka.
\v 4 Mweya waMwari wakandiita, uye kufema kweWemasimbaose kunondipa upenyu.
\v 5 Kana uchigona kundipindura, ndirongere pamberi pangu usimuke.
\v 6 Tarira, ndakaita sewe kuna Mwari, neni ndakaumbwa kubva pavhu.
\v 7 Tarira, kutyisa kwangu hakungakutyisii, kana ruoko rwangu harwungaremi pamusoro pako.
\p
\v 8 Zvirokwazvo, makataura munzeve dzangu, uye ndakanzwa inzwi remashoko \add uchiti\add*:
\v 9 Ndakachena pasina chitadzo, ndakarurama, uye hamuna chakaipa mandiri.
\v 10 Tarirai, anowana mukana wekundirwisa, anondiverengera kuva muvengi wake.
\v 11 Anoisa tsoka dzangu mumatanda, anocherechedza nzira dzangu dzese.
\v 12 Tarira, pane izvi hauna kururama, ndichakupindura, nokuti Mwari mukuru kupfuura munhu.
\v 13 Unondirwisirei? Nokuti haapinduri paipi neipi yenyaya dzake.
\v 14 Nokuti Mwari anotaura kamwe, hongu, kaviri, pasina anozviona.
\v 15 Muchiroto, chiono cheusiku, mukuwira muhope dzakadzama muvanhu, pakukotsira pamubhedha.
\v 16 Ipapo anodziura nzeve yevanhu, ndokuiisira mucherechedzo kurairirwa kwavo;
\v 17 kuti atsause munhu pakuita, nekuviga kuzvikudza kubva pamunhu.
\v 18 Anochengetedza mweya wake pagomba, neupenyu hwake pakupfuura nemunondo.
\v 19 Anorangwawo nekurwadzisa pamubhedha wake nekurwadza kwemapfupa kunoenderera.
\v 20 Kusvika upenyu hwake hwasema chingwa, nemweya wake zvekudya zvinoshuvika.
\v 21 Nyama yake inopedzwa kubva pakuonekwa, nemapfupa ake aiva asingaonekwi anobuda.
\v 22 Hongu, mweya wake uri pedo negomba, neupenyu hwake kuvaurayi.
\p
\v 23 Kana kune mutumwa pamwe naye, mududziri, umwe pakati pechuru, kuratidza kumunhu kururama kwake.
\v 24 Zvino achava nenyasha kwaari ndokuti: Murwirei pakuburukira mugomba, ndawana rudzikunuro.
\v 25 Nyama yake ichava itsva kupfuura yemwana; achadzokera kumazuva eudiki hwake.
\v 26 Anonyengetera kuna Mwari, uye iye achafarirwa kwaari, uye achaona chiso chake nemufaro, nokuti achadzosera kumunhu kururama kwake.
\v 27 UAnotarisa pamusoro pevanhu ndokuti: Ndatadza, ndakaminamisa zvakarurama, asi hazvina kundibatsira.
\v 28 Wakadzikunura mweya wangu pakupfuurira kugomba, uye upenyu hwangu hwuchaona chiedza.
\v 29 Tarirai, Mwari anoita zvinhu izvi, kaviri \add kana\add* katatu nemunhu,
\v 30 kuti adzose mweya wake kubva mugomba, kuti avhenekerwe nechiedza chevapenyu.
\p
\v 31 Cherekedza, haiwa Jobho, nditeerere, nyarara, zvino ndichataura.
\v 32 Kana kune mashoko, undipindure, taura, nokuti ndine chishuwo kutaridza kuti hauna mhosva.
\v 33 Kana zvisina kudaro, iwe teerera kwandiri, nyarara, zvino ndichakudzidzisa uchenjeri.
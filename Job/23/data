\c 23
\s Jobho anoshuva kurondedzera nyaya yake pamberi paMwari
\p
\v 1 Zvino Jobho wakapindura ndokuti:
\p
\v 2 Kunyange nhasi gunun'uno yangu inorwadza; ruoko rwangu rwunorema pamusoro pekugomera kwangu.
\v 3 Haiwa! Dai ndaiziva kwandingamuwana1 Ndaiuya pachigaro chake.
\v 4 Ndairongedza nyaya \add yangu\add* pamberi pake, ndokuzadza muromo wangu nenharo.
\v 5 Ndinoziva mashoko aanondipindura, uye ndinonzwisisa zvaachataura kwandiri.
\v 6 Achandipikisa neukuru hwesimba here? Kwete, asi achaisa \add moyo wake\add* kwandiri.
\v 7 Ipapo wakarurama angaApo akarurama angataurirana naye; kuti ndisunungurwe nokusingaperi pamutongi wangu.
\v 8 Tarira, ndinopfuura mberi, asi haapo; uuye shure, asi handimuoni.
\v 9 Nokuruoko rworuboshwe, kana achibata, asi handigoni kumuona; anozvivanza paruoko rworudyi, kuti ndirege kumuona.
\v 10 Nokuti iye anoziva nzira yandinofamba nayo; kana akandiidza, ndichabuda ndakaita segoridhe.
\v 11 Rutsoka rwangu rwakaramba ruchitsika paakatsika iye; ndakarambira panzira yake, handina kutsauka.
\v 12 Handina kubva pamurairo wemiromo yake; ndakachengeta sefuma mashoko omuromo wake kupfuura mugove wangu.
\v 13 Asi iye anorangarira chinhu chimwe, ndianiko angamudzora? Zvinoda moyo wake, ndizvo zvaanoita.
\v 14 Nokuti anoita zvandakatemerwa; nezvinhu zvizhinji zvakadai zviri kwaari.
\v 15 Saka ndinotambudzika pamberi pake; kana ndichimufunga ndinomutya.
\v 16 Nokuti Mwari akatorera moyo wangu simba, Wemasimbaose akandivhundusa.
\v 17 Nokuti handina kuparadzwa nekuda kwerima, kana nokuda kwerima guru rakafukidza chiso changu.

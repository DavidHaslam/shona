\c 23
\s Jobho anoshuva kurondedzera nyaya yake pamberi paMwari
\p
\v 1 Zvino Jobho wakapindura ndokuti:
\p
\v 2 Kunyange nhasi gunun'uno yangu inorwadza; ruoko rwangu rwunorema pamusoro pekugomera kwangu.
\v 3 Haiwa! Dai ndaiziva kwandingamuwana1 Ndaiuya pachigaro chake.
\v 4 Ndairongedza nyaya \add yangu\add* pamberi pake, ndokuzadza muromo wangu nenharo.
\v 5 Ndinoziva mashoko aanondipindura, uye ndinonzwisisa zvaachareva kwandiri.
\v 6 Achandipikisa neukuru hwesimba here? Kwete, asi achaisa \add moyo wake\add* kwandiri.
\v 7 Ipapo wakarurama angapikisana naye; naizvozvo ndainunurwa rinhi narinhi pamutongi wangu.
\v 8 Tarira, ndinoenda mberi, asi haapo; uye shure, asi handimuoni.
\v 9 Kuruboshwe pakushanda kwake, asi handi\add mu\add*oni; anozvivanza parudyi, uye handi\add mu\add*oni.
\v 10 Asi anoziva nzira neni; ngaandiidze, ndichabuda segoridhe.
\v 11 Rutsoka rwangu rwakabatirira paakatsika; ndakachengeta nzira yake, handina kutsauka.
\v 12 Handina kubva pamurairo wemiromo yake; ndakachengeta mashoko emuromo wake kupfuura mugove wangu.
\v 13 Asi iye ari pane chimwe, uye ndiani anomudzosera shure? Anoita zvinoda mweya wake.
\v 14 Nokuti anopedza zvandakatemerwa; nezvizhinji zvakadai zviri kwaari.
\v 15 Naizvozvo ndinovhunduka pamberi pake; ndinofunga, ndinomutya.
\v 16 Nokuti Mwari anoita moyo wangu upere simba, uye Wemasimbaose wakandivhundusa.
\v 17 Nokuti handina kugurwa pamberi perima, wakafukidza rima guru pachiso changu.

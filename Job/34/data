\c 34
\s Erihu anotsigira kururama kwaMwari
\p
\v 1 Zvino Erihu wakapindura ndokuti:
\p
\v 2 Inzwai mashoko angu, haiwa imwi vakachenjera; mupe nzeve kwandiri, imwi vazivi.
\v 3 Nokuti nzeve inoidza mashoko, mukanwa sezvaunoravira zvekudya.
\v 4 Ngatizvisarudzire mutongo; ngatizive pakati pedu \add kuti\add* chii chakanaka.
\v 5 Nokuti Jobho akati: Ndakarurama, asi Mwari wakabvisa mutongo wangu;
\v 6 ndinganyepe ndichipikisa kodzero yangu; museve wangu haurapiki, pasina chitadzo.
\v 7 Ndeupi wakafanana naJobho anonwa kushorwa semvura?
\v 8 Anofambidzana nechaunga chevaiti vezvakaipa, nekufamba nevanhu vakashata.
\v 9 Nokuti wakati: Hazvibatsiri munhu, kana achifarira Mwari.
\v 10 Naizvozvo teererai kwandiri, vanhu vane pfungwa: Ngazvive kure naMwari kuita chakaipa, neWemasimbaose kuita chitadzo.
\v 11 Nokuti basa remunhu acharidzosera kwaari awanise umwe neumwe zvinoenderana nenzira yake.
\v 12 Hongi, zvirokwazvo Mwari haaiti chakaipa, uye wemasimbaose haaminamisi mutongo.
\v 13 Ndiani wakamugadza pamusoro penyika? Uye ndiani wakamisa nyika yese?
\v 14 Kana akaisa moyo wake pamusoro pake, anozviunganidzira mweya wake nekufema kwake.
\v 15 Nyama yese inopera pamwe chete, zvino munhu achadzokera kuguruva.
\v 16 Kana pane kunzwisisa, inzwa izvi, upe nzeve kuinzwi remashoko angu.
\v 17 Kuti anovenga mutongo angatonga here? uye uchapa mhosva wakarurama kwazvo here?
\v 18 Angareva here kuna mambo \add kuti\add*: Muipi; kumachinda, Bheriari?
\v 19 Kune asina kugamuchira chiso chemachinda, kana kutora mufumi kupfuura murombo nokuti vese ibasa remaoko ake.
\v 20 Vanofa nechinguvana, uye vanhu vachadzungaidzwa pakati peusiku; nekupfuura, nevane simba vachatorwa pasina ruoko.
\v 21 Nokuti meso ake ari pamusoro penzira dzemunhu, anoona matsimba ake ese.
\v 22 Hapana rima kana mumvuri werufu, vaiti vezvakaipa pavangavanda.
\v 23 Nokuti haangarambi achirangarira munhu, kuti aende kuna Mwari pamutongo.
\v 24 Achaputsanya vane simba zvisingatsvakwi, nekugadza vamwe panzvimbo yavo.
\v 25 Naizvozvo anoziva mabasa avo, uye ano\add va\add*pidigura usiku, vapwanyiwe.
\v 26 Anovarova se\add vanhu\add* vakaipa panzvimbo yevavokeri.
\v 27 Nokuti vakatsauka pakumutevera, uye havana kuva nehanya nenzira imwe \add zvayo\add* yake;
\v 28 kusvika vasvitsa kuchema kwemurombo kwaari, zvino akanzwa kuchema kwevanotambudzwa.
\v 29 Kana akapa runyararo, ndiyani angaita zvakaipa? nepaanoviga chiso, ndiani zvino angamuona? pangava parudzi kana pa pamunhu umwe.
\v 30 Kuti munyepedzeri asatonga, zvimwe vasava musungo kuvanhu.
\v 31 Zvirokwazvo umwe wakati kuna Mwari: Ndatakura \add murango\add*, handingatadzi?
\v 32 Zvandisingaoni ndidzidzisei imwi, kana ndakaita chakaipa, handichaitizve?
\v 33 Achatsiva here sekuda kwako, nokuti unoramba, kana kuti iwe unosarudza, uye handisi ini. Zvino taura zvaunoziva.
\v 34 Vanhu vane kunzwisisa vachataura kwandiri, nemunhu wakachenjera achanditeerera:
\v 35 Jobho anotaura pasina ruzivo, nemashoko ake haana uchenjeri.
\v 36 Dai Jobho aiedzwa kusvika pakupedzisira, nekuda kwemhinduro dzake pavanhu vakaipa.
\v 37 Nokuti anowedzera upanduki pachivi chake, achiombera pakati pedu, achiwedzera mashoko ake achirwisa Mwari.

\c 34 Mwari haana kuitira Jobho zvakaipa, nokuti Mwari akarurama chose; munhu anofanira kuzvininipisa pamberi pake 34 1 Ipapo Erihu akapindura, akati, 2 "Inzwai mashoko angu, imi vanhu vakachenjera; Rerekai nzeve dzenyu kwandiri, imi mune zivo. 3 Nokuti nzeve ndiyo inoidza mashoko, Sezvinoravira mukanwa zvokudya. 4 Ngatizvitsanangurire zvakarurama; Ngatizive tose kuti zvakanaka ndezvipi. 5 Nokuti Jobho akati, `Ndakarurama, Asi Mwari akanditorera kururama kwangu; 6 Kunyange ndakarurama hangu, ndinonzi ndine nhema; Pandakakuvadzwa hapangapori, kunyange ndisina kudarika.' 7 Ndianiko akafanana naJobho, Anonwa kushorwa semvura? 8 Anofambidzana navanoita zvakaipa, Anofamba navanhu vakashata. 9 Nokuti iye akati, `Munhu haatongobatsirwi, Kana achifarira Mwari.' 1° Saka chindinzwai, imi varume venjere, Mwari haangatongoiti zvisakarurama; waMasimbaose haangatongoiti zvakaipa. 11 Nokuti acharipira munhu sezvaakabata, Achapa mumwe nomumwe sezvaakafanirwa. 12 Zvirokwazvo, Mwari haangaiti zvakaipa, waMasimbaose haangakanganisi pakutonga. 13 Ndianiko akamuita murairi wenyika? Ndianiko akamupa nyika yose? 14 Kana akadzosera mwoyo wake kwaari, Kana akadzosera kwaari mweya wake nokufema kwake; 15 1NQ	xase \civ&va,m pamwechete, Munhu akadzokerazve kuguruva. 16 Zvino kana mukagona kunzwisisa, inzwai shoko iri, Teererai izwi ramashoko angu. 17 Ko munhu, anovenga zvakarurama, angabata ushe here? Mungapa mhosva munhu akarurama, ane simba here? 18 Ko zvakanaka kuti kuna mambo, `Makashata?' Kana kuvakuru, `Muri vakaipa here?' 19 Ndoda kumunhu asingakudzi machinda, Asingatsauri vapfumi kupfuura varombo. Nokuti ivo vose ndiro basa ramaoko ake. 2° Vanofa kamwe-kamwe pakati pousiku; Vanhu vanozozununguswa ndokuparara havo, Vane simba vanobviswa zvingaitwi noruoko. 21 Nokuti meso ake anotarira nzira dzomunhu, Unoona kufamba kwake kwose. 22 Hapana rima kana mumvuri worufu, Pangavanda vanoita zvakaipa. 23 Nokuti haachafaniri kurangarira munhu, Kuti atongwe pamberi paMwari. 24 Anoparadza vanhu vane simba asinganzveri, Ndokugadza vamwe panzvinibo yavo. 25 Saka anocherekedza mabasa avo; Unovaparadza usiku, vakapwanyiwa. 26 Anovarova sezvinorohwa vanhu vakaipa Vamwe vose vachizviona pachena; 27 Nokuti vakatsauka pakumutevera, Vakasava nehanya nenzira dzake dzose; 28 Naizvozvo vakasvitsa kuchema kwavarombo kwaari, Akanzwa kuchema kwavakatambudzwa. 29 Kana iye akazorodza, ndianiko ungapa mhosva? Kana akavanza chiso chake, ndianiko angazomuona? Kaw& INkh-~a, Yudzi kana rnnml-iu mumwe, zvakafanana hazvo; 3° Kuti munhu asakarurama arege kubata ushe, Kuti kurege kuva nomunhu achateya vanhu.

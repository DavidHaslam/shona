\c 12
\s Jobho anozvidavirira: Mwari ndiye Wemasimbaose
\p
\v 1 Zvino Jobho wakapindura ndokuti:
\p
\v 2 Nokuti zvirokwazvo muri vanhu, uye uchenjeri huchafa nemwi.
\v 3 Asi ndine moyo semwi; handisi mudiki kwamuri. Zvino ndiyani kwaari kusina zvakadai?
\v 4 Ndiri ari chiseko kushamwari yake, Anodana kuna Mwari achimipindura; Asina mhosva, wakarurama chiseko.
\v 5 Munhu anogara akafara hake anoshora pamifungo yake munhu uri panjodzi. Kushorwa kunogarira vanhu vanotedzemuka norutsoka rwavo.
\v 6 Matende amakororo anofara hawo, avo vanotsamwisa Mwari vanogara havo zvakanaka; ivo vanozadzirwa ruoko rwavo naMwari.
\p
\v 7 Asi bvunzai henyu zvino mhuka, dzichakudzidzisai neshiri dzokudenga, dzichakuudzai;
\v 8 kana taurai henyu nenyika, ichakudzidzisai; nehove dzegungwa dzichakuparidzirai.
\v 9 Ndianiko asingazivi pazvinhu izvi zvese, kuti ndirwo ruoko rwaJehovha rwakaita izvi zvese?
\v 10 Mweya wezvipenyu zvese uri muruoko rwake, nokufema kwavanhu vese.
\p
\v 11 Ko nzeve haiidzi mashoko, somukanwa unoravira zvokudya here?
\v 12 Vatana ndivo vakangwara, vana mazuva mazhinji ndivo vanonzwisisa.
\v 13 Iye ndiye anokungwara nesimba, ndiye anamano nokunzwisisa.
\v 14 Tarirai, iye anokoromora, hazvingavakwizve; iye anopfigira munhu, haangazozarurirwi.
\v 15 Tarirai, iye anodzivisa mvura, ndokupwa kwayo; uye anoitumazve, ndokushandura kwayo nyika.
\v 16 Iye ane simba nokungwara kukuru; akanyengerwa nounonyengera ndavake vese.
\v 17 Unokanganisa mano amanevanje, vatongi anovaita mapenzi.
\v 18 Anosunungura simba ramadzimambo, ndokusunga zviuno zvavo negwarada.
\v 19 Anotorera vapristi ukuru hwavo, nokukunda vane simba.
\v 20 Anotorera vakatenda mashoko avo, nokubvisira vakuru kunzwisisa.
\v 21 Anodurura kushoora kwake pamusoro pamachinda, nokusunungura bhanhire ravane simba.
\v 22 Anofukura zvinhu zvakadzika parima, anobudisira kuchiedza mumvuri worufu.
\v 23 Anowanza ndudzi, ndokudziparadza, anoparadzira ndudzi kwese, ndokudzitapa.
\v 24 Anobvisa kunzwisisa kwavakuru vavanhu venyika, anovadzungairisa murenje musine nzira.
\v 25 Vanotsvangadzira murima vasina chiedza, anovadzengedzekesa somunhu akabatwa.

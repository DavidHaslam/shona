\c 12
\s Jobho anozvidavirira
\p
\v 1 Zvino Jobho wakapindura ndokuti:
\p
\v 2 Nokuti zvirokwazvo muri vanhu, uye uchenjeri huchafa nemwi.
\v 3 Asi ndine moyo semwi; handisi mudiki kwamuri. Zvino ndiyani kwaari kusina zvakadai?
\v 4 Ndiri ari chiseko kushamwari yake, Anodana kuna Mwari achimipindura; Asina mhosva, wakarurama chiseko.
\v 5 Mwenje unozvidzwa mumirangariro yewakachengetedzeka, wakagadzirira vaya vanotedzemuka netsoka.
\v 6 Matende emakororo ane rugare, uye vanotsamwisa Mwari vakachengetedzeka, uyo muruoko rwake Mwari anouisa.
\p
\v 7 Asi bvunzai henyu mhuka, zvino dzichakudzidzisai, neshiri dzematenga, zvino dzichakuudzai.
\v 8 Kana taurai kunyika, zvino ichakudzidzisai; nehove dzegungwa dzichakurondedzerai.
\v 9 Ndiani asingazivi pazvinhu izvi zvese kuti ruoko rwaJehovha rwakaita izvi?
\v 10 Uyo muruoko rwake mune upenyu hwechipenyu chimwe nechimwe, nemweya wenyama yemunhu.
\p
\v 11 Nzeve haiidzi mashoko, nemukanwa unoravira zvekudya here?
\v 12 Kuvatana kwazvo kune uchenjeri ne\add pa\add*kureba kwemazuva pane kunzwisisa.
\v 13 Kwaari kune uchenjeri nesimba, ane zano nekunzwisisa.
\v 14 Tarirai, anokoromora, uye hapangavakwizve; anopfigira munhu, uye hapangazarurwi.
\v 15 Tarirai, anodzivisa dzimvura ndokupwa, uye anodzituma, ndokupidigura nyika.
\v 16 Kwaari kune simba neuchenjeri, wakanyengerwa, uye munyengeri ndevake.
\v 17 Anoendesa vapi vemazano vapambwa, agoita vatongi vave mapenzi.
\v 18 Anosunungura zvisungo zvemadzimambo, ndokusunga zviuno negwarada pazviuno zvavo.
\v 19 Anoendesa vashumiri vakapambwa, uye vakasimba ano\add va\add*wisa.
\v 20 Anokamura mashoko evakatendeka, nekubvisa vakuru kunzwisisa.
\v 21 Anodurura kushoora kwake pamusoro pamachinda, nokusunungura bhanhire ravane simba.
\v 22 Anofukura zvinhu zvakadzika parima, anobudisira kuchiedza mumvuri worufu.
\v 23 Anowanza ndudzi, ndokudziparadza, anoparadzira ndudzi kwese, ndokudzitapa.
\v 24 Anobvisa kunzwisisa kwavakuru vavanhu venyika, anovadzungairisa murenje musine nzira.
\v 25 Vanotsvangadzira murima vasina chiedza, anovadzengedzekesa somunhu akabatwa.

\p Jobho anopamhidza kuti haana mhosva 1"Ndakaita angu, Zvino ndingatarira musikana seiko? 2 Nokuti mugove waMwari unobva kumusoro ndoweiko, Nemhaka yowaMasimbaose inobva kudenga ndeyeiko? 3 Ko haizi njodzi kuna vasina kururama here, Nokuparadzwa kuna vaiti vezvakaipa here? 4 Ko iye haaoni nzira dzangu, Nokuverenga nhambwe dzangu dzose here? 5 Kana ndichinge ndafamba nenzira isina maturo, Norutsoka rwangu rwamhanyira zvinonyengera; 6 (Ngandiidzwe pachiyero chakarurama, Kuti Mwari azive kusanyengera kwangu;) 7 Kana kutsika kwangu kuchinge kwatsauka panzira, Nomwoyo wangu ukatevera meso angu, Kana gwapa richinge ranamatira pamaoko angu; 8 Ipapo ini ndidzvare hangu, asi mumwe ngaadye; Zvibereko zvomunda wangu ngazvidzurwe. 9 Kana mwoyo wangu uchinge wanyengerwa nomukadzi, K.ak- parffilkova wowandaigara naye; 10 Ipapo mukadzi wangu ngaakuyire mumwe, Navamwe ngavakotamire pamusoro pake.

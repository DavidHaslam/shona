\c 22
\s Erifazi anoti uipi hwaJobho hwakakura
\p
\v 1 Zvino Erifazi muTemani wakapindura ndokuti:
\p
\v 2 Ko munhu angabatsira Mwari here? Nokuti wakachenjera iye pachake.
\v 3 Mufaro here kune Wemasimbaose kuti wakarurama? Kana rubatsiro kwaari kuti wakapedzeredza nzira dzako?
\v 4 Angakutsiura here nokuda kwekutya kwako? Achapinda newe kumutongo?
\p
\v 5 Uipi hwako hahusi ukuru here, nezvivi zvako hazvina magumo.
\v 6 Nokuti wakatora rubatso kuhama yako pasina, wakakumura kushama kwenguvo
\v 7 Hauna kunwisa mvura wakaneta, uye kune ane nzara wakanyima zvekudya..
\v 8 Asi munhu ane simba, nyika ndeyake neanogamuchirika pachiso wakagara mairi.
\v 9 Wakadzinga chirikadzi dzisina chinhu, nemaoko enherera akapwanyiwa.
\v 10 Naizvozvo misungo yakakupoteredza, nekuvhunduka kunokutyisa pakarepo.
\v 11 Kana rima, \add kuti\add* usaona, uye mvura zhinji inokufukidza.
\p
\v 12 Ko Mwari haako kunhongonya yematenga here? Zvino tarira nhongonya yenyeredzi, kuti dzakakwirira sei!
\v 13 Iwe unoti, Mwari anoziva sei? Anotonga nemugore dema here?
\v 14 Makore matema chidzitiro chake kuti asaona, anofamba pakutenderera kwematenga.
\p
\v 15 Wakaongorora nzira yekare here vanhu vakaipa yavakatsika pairi?
\v 16 Avo vakabvutwa nguva isati yavapo; nheyo dzavo dzakadururwa sorukova rwemvura.
\v 17 Ivo vakati kuna Mwari: Ibvai kwatiri; uye: Wemasimbaose angatiiteiko?
\v 18 Kunyange zvakadaro wakazadza dzimba dzavo nezvakanaka; asi mano avakaipa ari kure neni.
\v 19 Vakarurama vanozviona, vakafara; vasine mhosva vanovaseka,
\v 20 vachiti: Zvirokwazvo vakatimukira vakaparadzwa; zvakasara zvavo zvakapedzwa nomoto.
\p
\v 21 Shamwaridzana naye zvino, uve norugare; ipapo uchaitirwa zvakanaka.
\v 22 Gamuchira hako murairo womuromo wake, uchengete mashoko ake mumoyo mako.
\v 23 Kana ukadzokera kuno Wemasimbaose, uchavakwa; kana ukabvisa zvisakarurama kure namatende ako.
\v 24 Isa fuma yako paguruva, negoridhe yeOfiri pakati pamabwe ehova.
\v 25 Ipapo Wemasimbaose achava goridhe yako, nesirivha zhinji kwazvo kwauri.
\v 26 Nokuti ipapo uchafarira Wemasimbaose, uchasimudzira chiso chako kuna Mwari.
\v 27 Uchanyengetera kwaari, iye achakunzwa; uye acharipa mhiko dzako.
\v 28 Uchatemawo chirevo, chikasimbiswa kwauri; uye chiedza chichavhenekera nzira dzako.
\v 29 Kana vakakusundira pasi, uchati: Ndichasimudzwa; iye uchaponesa munhu anozvininipisa.
\v 30 Iye acharwira nyangwe nomunhu ane mhaka, zvirokwazvo ucharwirwa iye nokuchena kwamaoko ako.

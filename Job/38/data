\c 38
\s Mwari anopindura Jobho
\p
\v 1 Zvino Jehovha wakapindura Jobho kubva muchamupupuri, ndokuti:
\p
\v 2 Ndiani uyu anosvibisa zano nemashoko asina ruzivo?
\v 3 Sunga hako chiuno chako semurume, uye ndichakubvunza, uye undiite ndizive.
\p
\v 4 Waiva uripi ndichidzika nheyo dzenyika? Tsanangura, kana uchiziva kunzwisisa.
\v 5 Ndiani wakaisa zviyero zvayo, kana uchiziva? Kana ndiani wakatandavadza rwodzi rwekuyera pamusoro payo?
\v 6 Nheyo dzayo dzakateyiwa pamusoro pei? Kana ndiani wakaisa ibwe rayo repakona?
\v 7 Nyeredzi dzemangwanani padzaimba pamwe chete, nevanakomana vese vaMwari vakadanidzira nemufaro?
\v 8 Kana \add ndiani\add* wakadzivira gungwa nemagonhi, pakupaza kwaro kubuda muchizvaro?
\v 9 Pandakaita gore rive nguvo yaro, uye rima guru rive chiberekeso charo?
\v 10 Zvino ndakaritarira chimiso changu, ndokumisa mazariro nemagonhi,
\v 11 ndikati: Uchasvika kusvika pano, asi haungapfuuri; uye pano kuzvikudza kwemafungu ako kucharwiswa.
\p
\v 12 Wakamboraira mangwanani kubva pamazuva ako here; ukazivisa mambakwedza nzvimbo yawo here?
\v 13 Kuti abate migumo yenyika, kuti vakaipa vazuzwe kubva maari?
\v 14 Zvinoshanduka sevhu rechidhindo, uye zvinozvimisa senguvo.
\v 15 Nekubva pavakaipa chiedza chavo chinonyimwa, uye ruoko rwakasimudzwa rwunovhuniwa.
\v 16 Wakapinda muzvitubu zvegungwa here? Kana wakafamba-famba pakutsvaka udzamu here?
\v 17 Masuwo erufu akakuzarurirwa here? Kana wakaona masuwo emumvuri werufu?
\v 18 Wakanzwisisa here kusvika paupamhi hwenyika? Tsanangura kana uchizviziva zvese.
\p
\v 19 Nzira iripi \add ye\add*kunogara chiedza, nerima, iripi nzvimbo yaro?
\v 20 Kuti uzvibvise pamuganhu wako, nokuti unzwisise nzira dzemusha wako.
\v 21 Unoziva, nokuti ipapo waiva wazvarwa, uye uwandu hwemazuva ako ukuru.
\v 22 Wakapinda padura refuma remagada echando here, uye ukaona dura refuma rechimvuramabwe?
\v 23 Zvandakachengetedza kusvika panguva yekutambudzika, kusvika pazuva rekurwa nehondo.
\v 24 Iripi nzira panogovewa chiedza, mhepo yekumabvazuva \add pa\add*inopararira panyika?
\v 25 Ndiani wakaparadzanisira mugero weboporodzi remvura, kana nzira yemheni yemutinhiro,
\v 26 kuti inaise panyika isina munhu, renje risina munhu mariri;
\v 27 kugutsa gwenga nerenje, nekutungisa bumhudza?
\v 28 Mvura yekunaya ina baba here, kandiani wakabereka madonhwe edova?
\v 29 Dombo rechando rakabuda muchizvaro chaani, nechando chakachena chekumatenga chakazvarwa nani?
\v 30 Mvura yakavanzika sedombo, uye chiso cheudziku hwakagwamba.
\v 31 Ungasunga here sumbu rechirimirira, kana kusunungura zvisungo zveOrionhi?
\v 32 Ungabudisa Mazaroti panguva yawo here? Kana ungaruramisisa Arikituro nevanakomana vayo here?
\v 33 Unoziva here zvimiso zvedenga, kana ungamisa umambo hwazvo panyika here?
\v 34 Ungasimudzira inzwi rako kumakore here, kuwanda kwemvura ndokukufukidza?
\v 35 Ungatuma mheni here kuti dziende, dzigoti kwauri: Tatarise?
\v 36 Ndiani wakaisa uchenjeri mune zvemukati? Kana ndiani wakapa kunzwisisa kupfungwa?
\v 37 Ndiani angaverenga makore muuchenjeri? Kana ndiani angagarisa hombodo dzekudenga?
\v 38 Guruva parinosimba kuva gada, nemavhinga achinamatirana?
\v 39 Ungavhimira shumbakadzi chijimbiwa here, nekugutsa vana veshumba?
\v 40 Padzinotsivama mumagara, nekurara panzvimbo dzakavandira.
\v 41 Ndiani anogadzirira gunguwo zvekudya zvaro, manyana aro paanochemera kuna Mwari, achidzungaira nokuti hapana zvekudya.
\c 26
\s Jobho anoti Mwari ndiye mukuru kupfuura vese
\p
\v 1 Zvino Jobho wakapindura ndokuti kwaari:
\p
\v 2 Wakamubatsira sei uyo asina simba, ukaponesa ruoko rwusina simba?
\v 3 Wakapa mazano sei uyo asina kuchenjera, nekududzira zvakawanda ruzivo rwechokwadi!
\v 4 Wakataura mashoko kuna ani? Uye mweya waani unobuda kubva kwauri?
\p
\v 5 Vakafa vanodedera pasi pemvura, nevagari vemairi.
\v 6 Gehena rakashama pamberi pake, nemharadzo haina chifukidzo.
\v 7 Anotatamura maodzanyemba pamusoro penzvimbo isina chinhu, aturike nyika pamusoro pepasina.
\v 8 Anosungira mvura mumakore makobvu ake; asi gore haribvaruki pasi payo.
\v 9 Anofukidza chiso chechigaro chake cheushe, achiwaridza gore pamusoro pacho,
\v 10 wakatara muganhu uri chipoteredzi pamusoro pemvura, kusvika pakupedzisira kwechiedza nerima.
\v 11 Mbiru dzedenga dzinodedera, nekuvhunduka nekutuka kwake.
\v 12 Anomutsa gungwa nesimba rake, nenjere dzake anoparadza Rahabhi.
\v 13 Denga rinoshongedzwa nomweya wake; ruoko rwake rwakabaya nyoka inokurumidza.
\v 14 Tarira, izvi ndiwo mudzivo wega wenzira dzake; haiwa, tinongonzwa zeve-zeve rega renzwi rake! Asi kutinhira kwesimba rake ndianiko angakunzwisisa?

\c 13
\s Jobho anofunga kuti wakarurama
\p
\v 1 Tarirai, zvese ziso rangu raona, nzeve yangu yanzwa uye yazvinzwisisa.
\v 2 Zvichienderana neruzivo rwenyu, iniwo ndinoziva, handisi pasi penyu.
\v 3 Asi ini ndichataura kune Wemasimbaose, uye ndinoshuva kunzwisisana naMwari.
\v 4 Asi imwi munodzudzura nenhema, mese muri varapi pasina.
\v 5 Haiwa! Dai muchinyarara zvachose! Zvino zvichava kwamuri uchenjeri!
\p
\v 6 Inzwai kuzvidavira kwangu, uye teererai kugakava remiromo yangu.
\v 7 Muchataurira Mwari nezvakaipa here, nekumutaurira nekunyengera?
\v 8 Muchagamuchira chiso chake, nekumukakavadzira here?
\v 9 Zvichava zvakanaka here paanokunzverai? Kana muchanyengera here semunonyengera munhu?
\v 10 Zvirokwazvo achakutsiurai, kana pakavanda muchigamuchira zviso.
\v 11 Ukuru hwake haungakutyityidzirii, nekutyisa kwake kukakuwirai here?
\v 12 Zvirangaridzo zvenyu itsumo dzemadota, zvitaviro zvenyu zvitaviro zvevhu.
\p
\v 13 Nyararai, ndiregei, kuti nditaure ini, chipi nechipi chigondiwira.
\v 14 Zvino ndichatorerei nyama yangu mumazino angu, nemweya wangu ndiise muruoko rwangu?
\v 15 Kunyange akandiuraya, ndichatarisira iye. Asi ndichamiririra nzira dzangu pamberi pake.
\v 16 Ndiyewo achava ruponeso rwangu, nokuti munyepedzeri haangauyi pamberi pake.
\p
\v 17 Nzwisisai shoko rangu, nekureva kwangu nenzeve dzenyu.
\v 18 Tarirai henyu, ndaisa nyaya \add yangu\add* zvakanaka; ndinoziva kuti ini ndichanzi handina mhosva.
\v 19 Ndiani achapikisana neni? Nokuti ikozvino ndichinyarara ndichapera.
\v 20 Koga usaita zviviri kwandiri, ipapo handingazvivanzi kubva pachiso chenyu.
\v 21 Bvisirai ruoko rwenyu kure neni; uye kutyisa kwenyu kusandivhundusa.
\v 22 Zvino muchadana, uye ini ndichapindura, kana kuti nditaure mugondipindura.
\v 23 Zvingani zvakaipa zvangu nezvivi? Ndizivisei chitadzo changu nechivi changu.
\v 24 Munovanzirei chiso chenyu, mundibata semuvengi wenyu?
\v 25 Munovhundusa shizha rinopepereswa here? Zvino muchadzingirirana nehindi yakaoma here?
\v 26 Nokuti manyora zvinhu zvinorwadza kupikisana neni, mukandiita ndigare nhaka yezvakaipa zveujaya hwangu.
\v 27 Munoisawo makumbo angu mumatanda, ndokucherekedza nzira dzangu dzese; ndokuisa mutaro panotsika tsoka dzangu.
\v 28 Zvino iye sechinhu chakaora anopera, senguvo zvipfukuto zvayakadya.

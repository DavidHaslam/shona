\c 13
\s Jobho anoramba kupomerwa nhema neshamwari dzake; unozvirevera kuna Mwari
\p
\v 1 Tarirai, ziso rangu rakaona izvi zvese, Nzeve yangu yakazvinzwa nokuzvinzwisisa.
\v 2 Zvamunoziva imi, ndinozvizivawo; Handizi mudiki kwamuri.
\v 3 Zvirokwazvo, ndinoda kutaura noWemasimbaose, Ndinoda kuzvidavira kuna Mwari.
\v 4 Asi imwi munofukidza zvese nenhema dzenyu, imwi mese muri n'anga dzisina maturo.
\v 5 Haiwa! Dai muchinyarara mose! Ndiko kwaiva kungwara kwenyu!
\v 6 Zvino chinzwai kuzvidavira kwangu, Teererai munzwe ndichizvirevera nemiromo yangu.
\v 7 Munoda kurwira Mwari muchitaura zvisakarurama here? Nokureva zvinonyengera nokuda kwake here?
\v 8 Munoda kuva nehanya naye here? Munoda kurwira Mwari kanhi?
\v 9 Ko zvakanaka kana iye achikunzverai here? imwi mungamunyengera, sezvamunganyengera munhu here?
\v 10 Zvirokwazvo iye achakutukai, Kana mukava nehanya pakavanda.
\v 11 Ukuru hwake haungakutyisii here? Haangakutyisii zvikuru here?
\v 12 Mashoko enyu enjere ishumo dzamadota, zvitaviro zvenyu zvitaviro zvevhu.
\v 13 Nyararai, ndiregei nditaure, Ndiwirwe hangu nezvandingawirwa nazvo.
\v 14 Ndicharumireiko nyama yangu nameno angu, Nokubata upenyu hwangu muruoko rwangu?
\v 15 Kunyange akandiuraya hake, ndichamumirira hangu; Kunyange zvakadaro ndichazvidavirira hangu pamberi pake pamusoro pomufambiro wangu.
\v 16 Ndirwowo ruchava ruponeso rwangu, Kuti munhu asingatendi Mwari haangasviki pamberi pake.
\v 17 Inzwai zvakanaka kutaura kwangu, Kuparidza kwangu kupinde nzeve dzenyu.
\v 18 Tarirai zvino, ndarongedza mhaka yangu; Ndinoziva kuti ndicharuramisirwa.
\v 19 Ndianiko achaita nharo neni? Nokuti zvino ndinganyarara hangu, ndikafa.
\v 20 Asi regai henyu kundiitira zvinhu zviviri, Ipapo handingavandi pamberi penyu;
\v 21 Bvisai ruoko rwenyu kure neni; Kutyisa kwenyu kurege kundivhundusa.
\v 22 Ipapo mudane imi, ini ndichapindura; Kana ini nditaure hangu, imwi mundipindure.
\v 23 Zvakaipa zvangu nezvivi zvangu zvinganiko? Ndizivisei kudarika kwangu nechivi changu.
\v 24 Munovanzireiko chiso chenyu, Muchiti ndiri muvengi wenyu?
\v 25 Munoda kuvhundusa shizha rinopepereswa here? Munoda kudzingana namakoto akaoma here?
\v 26 Munotonga zvinhu zvinovava pamusoro pangu, Munondidyisa nhaka yezvakaipa Zvujaya hwangu;
\v 27 Munomana makumbo angu mumatanda, nokucherekedza nzira dzangu dzose; Munotarira tsoka dzamakumbo angu muganhu;
\v 28 Kunyange ndakafanana nechinhu chakaora chinopera, Senguvo yapedzwa nezvifusi.

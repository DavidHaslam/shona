\c 18
\s Bhiridhadhi anoti vakaipa vachaparadzwa
\p
\v 1 Zvino Bhiridhadhi muShuhi wakapindura ndokuti:
\p
\v 2 Kusvika rinhi muchiisira mashoko rudzingi? Cherekedzai, zvino pashure tichataura.
\v 3 Sei tichinzi tiri mhuka, takasvibiswa pameso enyu?
\v 4 Unobvarura mweya wako nekutsamwa kwako, nyika ingasiiwa nekuda kwako kanhi? Kana dombo ribviswe panzvimbo yaro?
\v 5 Hongu, chiedza chevakaipa chichadzimwa, nerubari rwemoto wake harwuvhenekeri.
\v 6 Chiedza chichasviba mutende rake, nemwenje wake pamusoro pake uchadzimwa.
\v 7 Nhambwe dzesimba rake dzichadzorwa, nezano rake richamuwisira pasi.
\v 8 Nokuti anokandwa mumumbure nemakumbo ake, anofambawo pamusoro pemuteyo.
\p
\v 9 Muteyo ucha\add mu\add*bata chitsitsinho, uye rudzingi rwuchamukurira.
\v 10 Chishwe chakamuisirwa muvhu, nomurau panzira.
\v 11 Uchavhunduswa nezvinotyisa pamativi ese, zvichamuteverera pedo-pedo.
\v 12 Simba rake richarumwa nenzara. Njodzi icharindira kugumburwa kwake.
\v 13 Ichapedza mitezo yomuviri wake, dangwe rorufu richapedza mitezo yake.
\v 14 Uchadzurwa patende rake raaivimba naro; uchaiswa kuna mambo anotyisa.
\v 15 Mutende rake munogara zvisati zviri zvake; suriferi ichasaswa pamusoro peimba yake.
\v 16 Midzi yake ichaoma pasi, davi rake richatemwa kumusoro.
\v 17 Haangazorangarirwi panyika; zita rake haringazozikamwi panzira dzomumusha.
\v 18 Achadzingwa pachiedza aende kurima; achadzingwa abve panyika.
\v 19 Haangavi nomwanakomana kana muzukuru pakati pavanhu vake, kana umwe akasara, paakange agere ari mutorwa.
\p
\v 20 Vanogara kumavirazuva vachakanuka vachiona zuva rake, vagere kumabvazuva vachabatwa nokubvunda.
\v 21 Zvirokwazvo, ndizvo zvakaita panogara vasina kururama, ndiyo nzvimbo yousingazivi Mwari.

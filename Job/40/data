\c 40
\s obho anozvininipisa, Mwari
\s anoraira Jobho kuti kana
\s asingatendi kuti Mwari akarurama,
\s iye afambise zvose panyika amene
\p
\v 1 Zvino Jehovha akapfuura kupindura Jobho, akati,
\v 2 "Ko munhu, anokakavara, angaita nharo nowaMasimbaose here? Anoita nharo naMwari ngaapindure."
\v 3 Ipapo Jobho akapindura Jehovha, akati
\v 4 "Tarirai, ini ndiri muduku hangu; ndingakupindurai here? Ndinofumbira muromo wangu.
\v 5 Ndakataura kamwe, asi handingapindurizve; Zvirokwazvo kaviri, asi handingapamhidzizve."
\v 6 Ipapo Jehovha akapindura Jobho ari muchamupupuri, akati,
\v 7 " C hizv isunga chiuno chako zvino somurume; Ndichakubvunzisisa, iwe undipindure.
\v 8 Ko iwe unoda kukanganisa kutonga kwangu, Unoda kundipa mhosva, kuti iwe ururamiswe here?
\v 9 Iwe unoruoko rwakafanana norwaMwari here? Iwe ungatinhira nezwi rakafanana nerake here?
\v 10 Chizvishongedza zvino noukuru nokukudzwa; Ufukidze nokurumbidzwa nohumambo.
\v 11 Durura hasha dzako dzinopfachuka; Utarire mumwe nomumwe anozvikudza, umuninipise.
\v 12 Tarira mumwe nomumwe anozvikudza, umuderedze. Tsika pasi vakaipa ipapo pavamire.
\v 13 Uvavige pamwechete paguruva; Sunga zviso zvavo pakavanda.
\v 14 Ipapo ndichakurumbidzawo, Ndichiti ruoko rwako rworudyi rungakuponesa.
\v 15 Tarira zvino mvuu, yandakaita pamwechete newe; Inodya uswa senzombe.
\v 16 Tarira zvino simba rayo riri muchiuno chayo; Kusimba kwayo kuri pamakakava edumbu rayo.
\v 17 Inotsvikidza muswe wayo somusidhari; Marunda ezvitumbi zvayo akarukwa-rukwa.
\v 18 Mapfupa ayo akafanana nendarira ine mhango; Mbabvu dzayo dzakafanana namazariro amatare.
\v 19 Ndiyo huru pamabasa aMwari; Iye, akaiita, akaipa munondo wayo.
\v 20 Zvirokwazvo, makomo anoivigira zvokudya zvayo; Ipapo panotamba mhuka dzose dzesango.
\v 21 Inovata pasi pemiti yemirotusi, Pamumvuri wetsanga napamurove.
\v 22 Miti yemirotusi inoifukidza nomumvuri wayo; Mikondachando yomurukova inoipoteredza.
\v 23 Tarira, kana rwizi rukafema nokunze, haidederi; Haityi, kunyange Jorodhani rukazara kusvikira pamuromo wayo.
\v 24 Ko munhu ungaibata kana yakarindira here, Kana kuurura mhino dzayo norwauro here?

\c 40
\s Jobho anozvininipisa, Mwari anoraira Jobho kuti kana asingatendi kuti Mwari akarurama, iye afambise zvese panyika amene
\p
\v 1 Zvino Jehovha akapfuura kupindura Jobho, akati:
\v 2 Ko munhu, anokakavara, angaita nharo noWemasimbaose here? Anoita nharo naMwari ngaapindure.
\v 3 Ipapo Jobho akapindura Jehovha, akati:
\v 4 Tarirai, ndakaderera; ndingakupindurai here? Ndinofumbira muromo wangu.
\v 5 Ndakataura kamwe, asi handingapindurizve; zvirokwazvo kaviri, asi handingapamhidzizve.
\v 6 Ipapo Jehovha akapindura Jobho ari muchamupupuri, akati:
\v 7 Chizvisunga chiuno chako zvino somurume; ndichakubvunzisisa, iwe undipindure.
\v 8 Ko iwe unoda kukanganisa kutonga kwangu, unoda kundipa mhosva, kuti iwe ururamiswe here?
\v 9 Iwe unoruoko rwakafanana norwaMwari here? Iwe ungatinhira nenzwi rakafanana nerake here?
\v 10 Chizvishongedza zvino noukuru nokukudzwa; ufukidze nokurumbidzwa noumambo.
\v 11 Durura hasha dzako dzinopfachuka; utarire umwe neumwe anozvikudza, umuninipise.
\v 12 Tarira umwe neumwe anozvikudza, umuderedze. Tsika pasi vakaipa ipapo pavamire.
\v 13 Uvavige pamwechete paguruva; sunga zviso zvavo pakavanda.
\v 14 Ipapo ndichareurura kwauri, ndichiti ruoko rwako rworudyi rungakuponesa.
\v 15 Tarira zvino mvuu, yandakaita pamwechete newe; inodya uswa senzombe.
\v 16 Tarira zvino simba rayo riri muchiuno chayo; kusimba kwayo kuri pamakakava edumbu rayo.
\v 17 Inotsvikidza muswe wayo somusidhari; marunda ezvitumbi zvayo akarukwa-rukwa.
\v 18 Mafupa ayo akafanana nendarira ine mhango; mbabvu dzayo dzakafanana namazariro amatare.
\v 19 Ndiyo huru pamabasa aMwari; iye, akaiita, akaipa munondo wayo.
\v 20 Zvirokwazvo, makomo anoivigira zvokudya zvayo; ipapo panotamba mhuka dzese dzesango.
\v 21 Inorara pasi pemiti yemirotusi, pmumvuri wetsanga napamurove.
\v 22 Miti yemirotusi inoifukidza nomumvuri wayo; mikondachando yomurukova inoipoteredza.
\v 23 Tarira, kana rwizi rukafema nokunze, haidederi; haityi, kunyange Joridhani rukazara kusvikira pamuromo wayo.
\v 24 Ko munhu ungaibata kana yakarindira here, kana kuurura mhino dzayo norwauro here?

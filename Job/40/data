\c 40
\s Mhinduro yaJobho
\p
\v 1 Zvino Jehovha wakapindura Jobho ndokuti:
\p
\v 2 Anopikisana neWemasimbaose anga\add mu\add*raira here? Anomhura Mwari ngaapindure.
\p
\v 3 Zvino Jobho wakapindura Jehovha ndokuti:
\p
\v 4 Tarirai, ndakaderera; ndingakupindurai chii? Ruoko rwangu ndaisa pamuromo wangu.
\v 5 Ndakataura kamwe, asi handingapinduri; hongu kaviri, asi handingaendereri mberi.
\p
\v 6 Zvino Jehovha wakapindura Jobho kubva muchamupupuri ndokuti:
\p
\v 7 Sunga chiuno chako ikozvino semurume; ndichakubvunza, zvino uchanditsanangurira.
\v 8 Uchaparadza mutongo wangu here? Ungandirasa kuti uve wakarurama here?
\v 9 Uye une ruoko saMwari here? Kana ungatinhira nenzwi here saiye?
\v 10 Ikozvino zvishongedze neukuru nerukudzo; uye uzvipfekedze nemutinhiro nekubwinya.
\v 11 Paradzira hasha dzekutsamwa kwako, ugotarisa wese anozvikudza, ugomuninipisa.
\v 12 Tarira wese anozvikudza, umuderedze. Zvino tsikira pasi vakaipa panzvimbo yavo.
\v 13 Uvavige pamwe chete paguruva; sunga zviso zvavo pakavanda.
\v 14 Zvino ipapo ndichareurura kwauri, kuti ruoko rwako rwerudyi rungakuponesa.
\v 15 Tarira hako mvuu, yandakaita pamwe newe; inodya uswa senzombe.
\v 16 Tarira hako, simba rayo riri muchiuno chayo; uye kugwinya kwayo kuri pamakakava edumbu rayo.
\v 17 Inotsvikidza muswe wayo semusidhari; marunda ezvidya zvayo akarukwa-rukwa.
\v 18 Mapfupa ayo akaita \add se\add*pombi dzendarira; mbabvu dzayo \add se\add*mazariro ematare.
\v 19 Ndiyo yekutanga yenzira dzaMwari; muiti wayo anoswededza munondo wayo.
\v 20 Nokuti makomo anoivigira zvekudya, panotamba mhuka dzese dzesango.
\v 21 Inorara pasi pemiti yemirotusi, pakavanda petsanga nepamakuvi.
\v 22 Miti yemirotusi inoifukidza \add ne\add*mumvuri wayo; mikonachando yerukova inoifukidza.
\v 23 Tarira, rwizi rwunomanikidza, haikurumidzi, kunyange Joridhani rwuchibudira kumuromo wayo.
\v 24 \add Pane\add* angaibata here nemeso ayo? Angaibaya mhino nemusungo?
\c 17
\s Jobho anokumbira kuti Mwari amururamisire
\p
\v 1 Mweya wangu waparara, mazuva angu adzimwa, makuva ndeangu.
\v 2 Vanondinyomba havapa pamwe neni here? Neziso rangu rinogara mukumukira kwavo.
\v 3 Zvino isai rubatso rwangu kwamuri; ndiani uyo acharova paruoko rwangu?
\v 4 Nokuti makavanzira moyo yavo kunzwisisa; naizvozvo hamungavakwiridziri.
\v 5 Anotaurira shamwari dzake nekuda kwemubairo, nemeso evana vake achapera.
\v 6 Zvino wakandimisa ndive tsumo yerudzi, kusvika ndava wakasvisvinwa pamberi parwo.
\v 7 Uye ziso rangu rodzedzerera nekuda kwekutambudzika, nemitezo yangu yese yava semumvuri.
\v 8 Vakarurama vachavhunduswa nazvo, neasine mhosva achamukira asingadi Mwari.
\v 9 Zvino wakarurama achabatirira panzira yake, newakachena pamaoko achava wakasimba newakasimba.
\v 10 Asi kana muri imwi mese dzokai, muuye ikozvino; nokuti handingawani wakachenjera pakati penyu.
\p
\v 11 Mazuva angu apfuura; vavariro dzangu dzadambuka, iyo mirangariro yemoyo wangu.
\v 12 Vanomisa usiku huve masikati; chiedza chiri pedo pamberi perima.
\v 13 Kana ndichirinda, guva richava imba yangu; ndawaridza mubhedha wangu murima.
\v 14 Ndakadana kuguva ndichiti: Iwe uri baba vangu; kuhonye: Iwe uri mai vangu nehanzvadzi yangu.
\v 15 Zvino ikozvino tariro yangu iripi? Haiwa tariro yangu ndiani achaiona?
\v 16 Zvichaburukira kumazariro eguva, patichazorora pamwe muvhu.
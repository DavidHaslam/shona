\c 17 Vanhu havamunzwisisi, saka Jobho anokumbira kuti Mwari amururamisire Mweya wangu wapera, mazuva angu adzima, Hwiro hunondimirira. 2 Zvirokwazvo, vanondiseka vaneni; Ziso rangu rinoramba richiona kutsamwa kwavo. 3 Zvino ndipikirei, muve rubatso rwangu kwamuri; Ndianiko achabatana maoko neni? 4 Nokuti makavanzira mwoyo yavo kunzwisisa; Naizvozvo hamungavakudzi. 5 Iye, anokwirira shamwari dzake kuti dzitapwe, Meso avana vake achapera. 6 Iye akandiita shumo pakati pavanhu; Ndinosemwa pachena. 7 Ziso rangu harichaoni nemhaka yokuchema, Mitezo yangu yose yafanana nomumwd. 8 Vanhu vakarurama vachakanuka nazvo, Asine mhaka achamukira vasingadi Mwari. 9 Kunyange zvakadaro akarurama acharambira panzira yake, Uye ana maoko akanaka acharamba achisimba. 1Â° Asi imi mose dzokai, muuye zvino; Nokuti handingawani munhu akangwara pakati penyu. "Mazuva angu apfuura, zvandaivavarira zvakona, Iyo mifungo yomwoyo wangu. 12 Vanoshandura usiku ave masikati; Vanoti, "Chiedza chiri pedyo nerima." 13 Kana ndine tariro, Sheori ndiyo imba yangu; Ndakawadza nhovo yangu murima; 14 Ndakati kuhwiro, "Ndiwe baba vangu;" Nokuhonye, "Ndiwe mai vangu nehanzvadzi yangu;" 15 Zvino tariro yangu iripiko? Kana iri tariro yangu, ndianiko angaiona? 16 Ichaburukira kumazariro eSheori, Kana zororo yavapo paguruva.

\c 16
\s Kunyange anochema njodzi yaanopiwa naMwari
\p
\v 1 Zvino Jobho wakapindura, ndokuti:
\p
\v 2 Ndanzwa zvinhu zvizhinji zvakadai; vanyaradzi vanotambudza imwi mese.
\v 3 Mashoko ano\add ngo\add*va mhepo ane mugumo here? Chii chinokurwarisai kuti mupindure?
\v 4 Neniwo ndaigona kutaura semwi kana mweya wenyu waiva pachinzvimbo chemweya wangu, ndaigonawo kuunganidza mashoko pamusoro penyu, nekukudzungudzirai musoro wangu.
\v 5 Ndingadai ndaikusimbisai nemuromo wangu, uye kufamba kwemiromo yangu kwaitapudza \add marwadzo enyu\add*.
\v 6 Kunyange ndichitaura, marwadzo angu haatapudzwi; uye ndichirega, chii chinobva kwandiri?
\v 7 Asi ikozvino iye wandinetesa, iwe waparadza ungano yangu.
\v 8 Imwi mandiunyanisa, huve uchapupu, uye kuonda kwangu kwandimukira, kunopupura pachiso changu.
\p
\v 9 Kutsamwa kwake kunondibvambura, uye anondivenga; anondigedera mazino ake; muvengi wangu anondirodzera meso ake.
\v 10 Vakandishamisira muromo wavo, vakandirova padama vachindinyomba, vanoungana kundirwisa.
\v 11 Mwari anondipa kune vasakarurama; nekundikanda pamaoko evakaipa.
\v 12 Ndaiva pakuzorora, asi iye wakandivhuna; akandibata nepahuro, ndokundiputsanya; akandimisa kuva chinangwa chemupotseri chake.
\v 13 Vafuri vemiseve vake vanondikomba; anopamura itsvo dzangu, uye haaregi, anodurura nduru yangu pasi.
\v 14 Anondikoromora nekukoromora-koromora; anomhanyira kwandiri seune simba.
\p
\v 15 Ndakasonera masaga paganda rangu, ndakaroverera runyanga rwangu muguruva.
\v 16 Chiso changu chitsvuku nekuchema, uye pazvidziviro zvemeso zvangu pane mumvuri werufu.
\v 17 Kunyange pasina chikuriri paruoko rwangu, uye munyengetero wangu wakachena.
\p
\v 18 Haiwa nyika, rega kufukidza ropa rangu; uye kuchema kwangu ngakusava nenzvimbo.
\v 19 Naikozvino, tarirai, chapupu changu chiri kumatenga, uye mupupuri wangu ari panzvimbo dzakakwirira.
\v 20 Shamwari dzangu vanyombi vangu, ziso rangu rinodururira kuna Mwari.
\v 21 Dai kwaiva neanokumbirira munhu kuna Mwari, semwanakomana wemunhu kune wekwake.
\v 22 Nokuti makore mashoma achasvika, uye ndichafamba nzira yandisingazodzoki \add nayo\add*.

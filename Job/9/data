\c 9
\s Jobho anopindura. Hakuna munhu ungazviruramisa pamberi paMwari, nokuti iye anoita sezvaanoda
\p
\v 1 Zvino Jobho wakapindura ndokuti:
\p
\v 2 Zvirokwazvo ndinoziva kuti zvakadaro. Asi munhu angarurama sei kuna Mwari?
\v 3 Kana achishuva kupikisana naye, haangagoni kumupindura chimwe pa\add zvinhu\add* churu.
\v 4 Wakachenjera pamoyo, wakagwinya pasimba, ndiyani wakazvisimbisa akamirisana naye akabudirira?
\v 5 Anobvisa makomo uye asingazvizivi, anoapidigura pakutsamwa kwake.
\v 6 Anozungunusa nyika kubvisa panzvimbo yayo, nembiru dzayo dzinodengenyeka.
\v 7 Anoraira zuva kuti risabuda, nekudzitira nyeredzi.
\v 8 Iye ega anotatamura matenga, nekutsika pamusoro pemafungu egungwa.
\v 9 Anoita \add nyeredzi dze\add*Akituro, neOrinoni, nePireadhesi, nemakamuri ekuchamhembe.
\v 10 Anoita zvinhu zvikuru zvisinganzvereki, uye zvinoshamisa, zvisingaverengeki.
\p
\v 11 Tarira, anopfuura nepandiri asi handioni, anopfuurirawo, asi handimunzwi.
\v 12 Tarira, anobvuta, ndiani angamudzivisa? Ndiani angati kwaari: Unoitei?
\v 13 Mwari haangadzori kutsamwa kwake; pasi pake vanokotama vabatsiri vaRahabhi.
\v 14 Ko zvino ini ndichamupindura ndichitii, ndisarudze mashoko angu kupindirana naye?
\v 15 Iye kana ndaiva ndakarurama, handina kupindura; ndichakumbira nyasha kumutongi wangu.
\p
\v 16 Kana ndaiva ndadana, wakandipindurawo, handizaitenda kuti wakaisa nzeve painzwi rangu.
\v 17 Nokuti anondiputsa nedutu, nekuwanza mavanga angu pasina chikonzero.
\v 18 Handitenderi kudzosa mweya wangu, asi anondizadza nezvinovava.
\v 19 Kana zviri zvesimba, tarirai, wakasimba, uye kana zviri zvemutongo, ndiyani achanditarira?
\v 20 Kana ndakarurama, muromo wangu uchandipa mhosva; \add kana\add* ndaiva ndakaperera, iye aiti ndakatadza.
\v 21 Ndakaperera, handizivi mweya wangu; ndinozvidza upenyu hwangu.
\v 22 Chinhu chimwe ichi, naizvozvo ndinoti: Anoparadza wakaperera newakaipa.
\v 23 Kana shamhu ichiuraya nekukurumidza, achaseka pakurasa tariro kwevasina mhosva.
\v 24 Nyika yakapiwa muruoko rwewakaipa; anofukidza zviso zvevatongi vayo; kana zvisizvo, zvino ndiani?
\v 25 Zvino mazuva angu anokurumidza kupfuura mumhanyi; anotiza, haaoni zvakanaka.
\v 26 Apfuura sezvikepe zverutsanga; segondo rinohatura chijimbiwa.
\p
\v 27 Kana ndikati: Ndichakanganwa kunyunyuta kwangu, ndichasiya chiso changu chinopunyaira, ndifare.
\v 28 Ndinotya marwadzo angu ese, ndinoziva kuti hamunganditi handina mhosva.
\v 29 Ndine mhosva, zvino ndinoshingairirei pasina?
\v 30 Kana ndikashamba nemvura yemagada echando, uye ndikachenesa maoko angu nesipo;
\v 31 ipapo muchandinyudza mumatope, nenguvo dzangu dzichandisema.
\v 32 Nokuti iye haasi munhu wakafanana neni, \add kuti\add* ndimupindure, \add kuti\add* tisvike pamwe chete pamutongo.
\v 33 Hakuna mutongi pakati pedu, angaisa ruoko rwake pamusoro pedu tiri vaviri.
\v 34 Ngaabvise shamhu yake kwandiri, nekuvhundusa kwake kusandityisa.
\v 35 Zvino ndaitaura ndisingamutyi, asi handina kudaro pachangu.

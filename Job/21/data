\c 21
\s Jobho anoti, vakaipa vanenge vanofara havo vasingatambudzwi naMwari, asi vachatongwa panguva inouya
\p
\v 1 Zvino Jobho wakapindura ndokuti:
\p
\v 2 Inzwai muteerere shoko rangu; uye iyi ngaive nyaradzo yenyu.
\v 3 Ndiitirei moyo murefu nditaure; zvino shure kweizvozvo ndataura, mungandituka.
\v 4 Ini ku kunyunyuta kwangu kuri kumunhu here? Zvino kana zvakadaro, sei moyo wangu usingaiti mupfupi?
\v 5 Nditarirei, mugoshamiswa, uye muise ruoko pamuromo.
\v 6 Hongu, pandinorangarira, ndinorohwa nehana,, nekudedera kunobata nyama yangu.
\p
\v 7 Sei vakaipa vachirarama vave vakwegura,, zvino vakure pasimba?
\v 8 Mbeu yavo insimbiswa pamberi pavo pamwe navo, nevana vavo pamberi pemeso avo.
\v 9 Dzimba dzavo dzinorugare pasina kutya, uye \add pasina\add* shamhu yaMwari pamusoropavo.
\v 10 Hando yake inokwira isingakonewi, uye mhou yake inobereka isingasvodzi.
\v 11 Vanobudisa vanana vavo seboka \add remakwai\add*; uye vana vavo vanotamba.
\v 12 Vanosimudza \add inzwi\add* nengoma nembira, vanofara neinzwi renyere.
\v 13 Vanopedza mazuva avo muzvakanaka, uye vanoburukira mugomba nekubwaira kweziso.
\v 14 Naizvozvo vanoti kuna Mwari: Ibva kwatiri nokuti hatishuvi ruzivo rwenzira dzako..
\v 15 Wemasimbaose chii kuti timushumire? Zvino tichawanei kana kana tichimunyengetera?
\v 16 Tarirai, zvakanaka zvavo hazvimo muruoko rwavo, zano revakaipa riri kure neni.
\p
\v 17 Kangani mwenje wevakaipa uchidzimwa, uye kuparadzwa kwavo kuchiuya pamusoro pavo? Anovapavhurira matambudziko pakutsamwa kwake?
\v 18 Vakaita semashanga pamberi pemhepo? Nehundi dutu remhepo rainopeperesa?
\v 19 Mwai anoisira vana vake dambudziko rake, anopa mubairo uye anoziva.
\v 20 Meso ake achaona kuparadzwa, uye achanwa kutsamwa kweWemasimbaose.
\v 21 Nokuti mufaro wake chii muimba yake shure kwake, apo uwandu hwemwedzi yake yagurwa.
\p
\v 22 \add Aripo\add* achadzidzisa Mwari ruzivo here, nokuti iye anotonga vari pamusoro?
\v 23 Uyu anofa pasimba rake rakaperera, iye akakwana, uye ane runyararo.
\v 24 Mazamu ake azere nemukaka, nemongo wemapfupa ake wakanyorova.
\v 25 Zvino umwe anofa ane mweya unorwadza, asina kudya zvakanaka.
\v 26 Vachrara pamwe muguruva, uye honye dzichavafukidza.
\p
\v 27 Tarirai ndinoziva ndangariro dzenyu, nemazano amunondirongera.
\v 28 Nokuti munoti: Iripi imba yemuchinda? uye riripi tende, nenzvimbo dzekugara dzevakaipa?
\v 29 Hamuna kubvunza here vanopfuura nenzira, uye hamuzivi zviratidzo zvavo here?
\v 30 Kuti wakaipa anoregerwa pazuva rekuparadzwa, vachauiswa nezuva rekutsamwa.
\v 31 Ndiani achamuudza nzira yake pachiso? Ndiani achatsiva zvaakaita?
\v 32 Zvakadaro achauiswa kuguva, uye churu \add chake\add* chicharindwa.
\v 33 Mavhinga emupata anomutapirira, uye anokweva vanhu vese shure kwake, sezvo vasingaverengeki vari mberi kwake.
\v 34 Zvino munondinyaradza sei nezvisina maturo, nokuti pamhinduro dzenyu kwasara manyepo?

\c 42 Jobho anozvireurura zvivi zvake, anotenda Mwari Ipapo Jobho akapindura Jehovha, akati, 2 "Ndinoziva kuti imi munogona kuita zvose, Uye kuti hakuna chamunovavarira zvingadziviswa. 3 Ndianiko uyu anodzikatira zano raMwari asine zivo? Naizvozvo ndakataura zvandakanga ndisinganzwisisi, Zvinhu zvakandishamisa kwazvo, zvandakanga ndisingazivi. 4 Chidonzwai henyu, nditaure ini, Ndichakubvunzai, imi mundidudzire. 5 Ndakanga ndanzwa zvenyu nokunzwa kwenzeve; Asi zvino ziso rangu rinokuonai, 6 Saka ndinozvisema, nokuzvidemba Muguruva namadota." Jobho anodzoserwa mufaro wake wose 7 Zvino Jehovha akati ataura mashoko iwayo kuna Jobho, Jehovha akati kuna Erifazi muTemani, "Ndakatsamwira kwazvo iwe neshamwari dzako mbiri, nokuti imi hamuna kutaura zvakarurarna pamusoro parmu, se7Nakaita muranda wangu Jobho. 8 Naizvozvo zvino chitorai nzombe nomwe namakondobwe namanomwe, muende kumuranda wangu Jobho, muzvipisire chipiriso chinopiswa; zvino muranda wangu

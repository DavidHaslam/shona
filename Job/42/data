\c 42
\s Jobho anozvininipisa
\p
\v 1 Zvinoo Jobho wakapindura Jehovha ndokuti:
\p
\v 2 Ndinoziva kuti imwi munogona zvese, uye hakuna zano ringadziviswa kwamuri.
\v 3 Ndiani uyu anodzikatira zano asina zivo? Naizvozvo ndakataura zvandaiva ndisinganzwisisi, zvinhu zvinoshamisa zvikuru kwandiri, zvandaiva ndisingazivi.
\v 4 Inzwai henyu, zvino ndichataura ini. Ndichakubvunzai, uye muchandizivisa.
\v 5 Ndakakunzwai nekunzwa kwenzeve, asi ikozvino ziso rangu rinokuonai.
\v 6 Naizvozvo ndino\add zvi\add*sema, uye ndinodzoka muguruva nemumadota.
\s Jobho anodzoserwa mufaro wake wese
\p
\v 7 Zvino kwakati shure kwekutaura kwaJehovha mashoko awa kuna Jobho, \add kuti\add* Jehovha wakati kuna Erifazi muTemani: Kutsamwa kwangu kunopfutira iwe neshamwari dzako mbiri, nokuti hamuna kutaura pamusoro pangu zvakarurama semuranda wangu Jobho.
\v 8 Naizvozvo ikozvino zvitorerei nzombe diki nomwe nemakondohwe namanomwe, mugoenda kumuranda wangu Jobho, mugozvipira chipo chinopiswa. Zvino muranda wangu Jobho achakunyengetererai; nokuti ndichamugamuchira iye, zvimwe ndikubatei \add se\add*upenzi \add hwenyu\add*; nokuti hamuna kutaura pamusoro pangu zakarurama semuranda wangu Jobho.
\v 9 Zvino Erifazi muTemani naBhiridhadhi muShuhi naZofari muNaama vakaita sekureva kwaJehovha, Jehovha ndokugamuchira chiso chaJobho.
\p
\v 10 Zvino Jehovha wakashandura utapwa hwaJobho pakunyengeterera kwake shamwari dzake; Jehovha ndokuwedzera zvese Jobho zvaaiva nazvo kakapetwa kaviri.
\v 11 Ipapo vanin'ina vake vese, nehanzvadzi dzake dzese, navazikani vake vese vaimuziva kare vakauya kwaari, vakadya zvokudya mumba make; vakamudemba nokumunyaradza pamusoro pezvakaipa zvese zvakange zvauyiswa naJehovha pamusoro pake; munhu umwe neumwe akamupawo chimari, neumwe nomumwe chindori chegoridhe.
\v 12 Saizvozvo Jehovha akaropafadza kupedzisira kwaJobho kupfuura kutanga kwake; akange ana makwai ane zvuru zvitanhatu, nenzombe dzingasungwa pamajoko dzine chiuru chimwe, namakadzi embongoro ane chiuru chimwe.
\v 13 Akazovawo navanakomana vanomwe navanasikana vatatu.
\v 14 Akatumidza wokutanga zita rinonzi Jemima, nowechipiri zita rinonzi Kezia, nowechitatu zita rinonzi Kerenihapuki.
\v 15 Panyika yese hapana kuwanikwa vakadzi vakanaka pazviso zvavo vakapfuurawo vakunda vaJobho baba vavo vakapawo nhaka pakati pehanzvadzi dzavo.
\p
\v 16 Shure kwaizvozvo Jobho akazogara makore ane zana namakumi mana, akaona vanakomana vake, navanakomana vavanakomana vake, kusvikira pamarudzi mana.
\v 17 Zvino Jobho akazofa, akwegura, ava namazuva mazhinji.

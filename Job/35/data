\c 35
\s Mwari haanzwi kuchema kwevanhu nekuda kwekusatenda kwavo
\p
\v 1 Zvino Erihu akapindura ndokuti
\p
\v 2 Unofunga kuti izvi zvakanaka here? Wati: Kururama kwangu kunopfuura kwaMwari?
\v 3 nokuti wati zvinobatsirei kwauri, zvinondibatsirei kupfuura chivi changu?
\v 4 Ini ndichakupindura, neshamwari dzako pamwe newe.
\v 5 Tarira kumatenga ugoona, uye utarise makore, akakwirira kukupfuura.
\v 6 Kana ukatadza, unomiitirei? kana zvitadzo zvako zvikapamhidzirwa, unoitei kwaari?
\v 7 Kana wakarurama, unomupei, kana iye anogamuchirei muruoko rwako?
\v 8 uipi hwako hunobata munhu wakaita sewe, nekururama kwako mwanakomana wemunhu.
\v 9 Nokuda kweuwandu hwemanikidzo dzavanovachemedza; vanochema nokuda kweruoko rwevane simba.
\v 10 Asi hakuna anoti: Aripi Mwari muiti wangu? anopa nziyo usiku;
\v 11 anotidzidzisa kupfuura mhuka dzenyika, nekutichemjedza kupfuura shiri dzematenga?
\v 12 Ipapo vanochema, asi haapinduri, nokuda kwekuzvikudza kwevakaipa.
\v 13 Zvirokwazvo Mwari haanganzwi zvisina maturo, uye Wemasimbaose haangavi nehanya nazvo.
\p
\v 14 Hongu, kunyange ukati: haumuoni, mutongo uri pamberi pake; naizvozvo unomumirira.
\v 15 Asi ikozvino, nokuti hakuna kurangwa kutsamwa kwake, naiye haangazivururi here kuzvikudza?.
\v 16 Naizvozvo Jobho anoshamisa muromo wake pasina, pasina ruzivo anowanza mashoko.

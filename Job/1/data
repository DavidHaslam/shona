\c 1
\s Jobho munhu wakarurama
\p
\v 1 Kwaiva kune murume munyika yeUzi, zita rake raiva Jobho. Zvino murume uyu waiva akakwana, uye akarurama, uye waitya Mwari achinyenyeredza chakaipa.
\v 2 Zvino wakaberekerwa vanakomana vanomwe nevakunda vatatu.
\v 3 Uye zvipffuwo yake yaiva makwai zvuru zvinomwe, nemakamera zvuru zvitatu, nemombe majoko mazana mashanu, nembongoro hadzi mazana mashanu, nevaranda vazhinji kwazvo paimba yake. Naizvozvo munhu uyu waiva mukuru pane vanhu vese vekumabvazuva.
\p
\v 4 Zvino vanakomana vake vaienda kuita mabiko muimba yeuyo neuyo nezuva rake, uye vaituma ndokudana hanzvadzi dzavo nhatu kuti vadye nekunwa navo.
\v 5 Zvino zvakava saizvozvo paanenge atenderera mazuva emabiko, kuti Jobho waituma ndokuvanatsa, ndokumuka mangwanani-ngwanani, ndokupa zvipo zvinopiswa pauwandu hwavo vese; nokuti Jobho wakati: Zvimwe vanakomana vangu vakatadza ndokutuka Mwari pamoyo yavo. Jobho waiita saizvozvo mazuva ese.
\s Satani anotenderwa kuedza Jobho
\p
\v 6 Zvino pakava nezuva vanakomana vaMwari pavakauya kuzvimisa pamberi paJehovha, Satani ndokusvikawo pakati pavo.
\v 7 Jehovha ndokuti kuna Satani: Wabvepi? Satani ndokupindura Jehovha, ndokuti: Pakupota-pota nenyika, nepakufamba-famba pairi.
\v 8 Jehovha ndokuti kuna Satani: Waisa here moyo wako pamuranda wangu Jobho? Nokuti hakuna wakaita saiye panyika, munhu wakakwana uye wakarurama, anotya Mwari, uye anonyenyeredza chakaipa.
\v 9 Satani ndokupindura Jehovha, ndokuti: Jobho anotya Mwari pasina here?
\v 10 Hamuna kumushoshera here iye neimba yake nezvese zvaanazvo kumupoteredza? Makaropafadza basa remaoko ake, uye zvipfuwo zvake zvakawanda panyika.
\v 11 Asi tandavadzai ruoko rwenyu ikozvino, mubate zvese zvaanazvo, zvirokwazvo achakutukai pachiso chenyu.
\v 12 Zvino Jehovha wakati kuna Satani: Tarira, zvese zvaanazvo zviri paruoko rwako; koga kwaari usatandavadzira ruoko rwako. Zvino Satani wakabva pamberi paJehovha.
\p
\v 13 Zvino kwakava nezuva vanakomana vake nevanasikana vake pavaidya nekunwa waini paimba yemwana wamai vavo wedangwe.
\v 14 Zvino kwakauya nhume kuna Jobho, ndokuti: Mombe dzanga dzichirima, nembongoro dzichifura parutivi rwadzo,
\v 15 VaShebha ndoku\add dzi\add*wira, ndokudzitora, ndokurova varanda nekwakapinza kwemunondo, ini ndega ndapukunyuka kuti ndikuzivisei.
\v 16 Achiri kutaura, kwakasvikawo umwe, ndokuti: Moto waMwari wawa kubva kumatenga ndokupisa makwai nevaranda, ndokuvapedza, zvino ini ndega ndapukunyuka kuti ndikuzivisei.
\v 17 Uyu achiri kutaura, umwewo wakasvika ndokuti: VaKaradhea vaita mapoka matatu, ndokuwira pamakamera, ndokumatora, ndokurova varanda nekwakapinza kwemunondo, ini ndega ndapukunyuka kuti ndikuzivisei.
\v 18 Uyu achiri kutaura umwewo wakasvika ndokuti: Vanakomana venyu nevanasikana venyu vanga vachidya nekunwa waini mumba memwana wamai vavo wedangwe.
\v 19 Zvino tarirai, kwasvika mhepo ichibva mhiri kwerenje, ndokurova makona mana eimba, ndokuwira pamusoro pemajaya, zvino ini ndega ndapukunyuka kuti ndikuzivisei.
\v 20 Zvino Jobho wakasimuka, akabvarura nguvo yake, ndokuveura musoro wake, ndokuwira pasi ndokunamata,
\v 21 ndokuti: Ndakabuda ndiri musvi mudumbu ramai vangu, zvino ndinodzokerako ndiri musvi; Jehovha wakapa, Jehovha wakatora, zita raJehovha ngarikudzwe.
\p
\v 22 Pane izvi zvese Jobho haana kutadza, kana kuverengera upenzi kuna Mwari.

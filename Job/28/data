\c 28
\s Munhu anoziva hake zvizhinji panyika, asi njere chaidzo ndedzaMwari oga
\p
\v 1 Nokuti mugodhi uripo panobva sirivha, nzvimbo iripo pavanonatsa goridhe.
\v 2 Mhangura inocherwa pasi, nendarira inonyauswa pabwe.
\v 3 Munhu anokunda rima, anotsvakisisa kusvikira kumativi ese-ese. Mabwe erima guru nomumumvuri worufu.
\v 4 Anochera mugodhi kure napanogara vanhu, vanokanganikwa norutsoka rwega-rwega; vanorembera kure navanhu, vachizeya uku nokuku.
\v 5 Kana iri nyika, zvokudya zvinobva mairi; pasi pazvo pakashandurwa zvinenge nomoto.
\v 6 Pamabwe ayo ndipo panogara mabwe esafiro, ano upfu hwegoridhe.
\v 7 Nzira iyo haizikamwi negondo, ziso rorukodzi harina kuiona;
\v 8 zvikara, zvinozvikudza, hazvina kupfuura napo. Shumba, ine hasha, haina kupfuura napo.
\v 9 Iye anotema dombo romusarasara noruoko rwake; anoshandikira makomo nemidzi yawo.
\v 10 Anochera mugero pamabwe; ziso rake rinoona zvinokosha.
\v 11 Anodzivira nzizi dzemvura dzirege kudonha; chinhu chakavanzika anochibudisa pachena.
\p
\v 12 Asi uchenjeri huchawanikwepiko? Kunzwisisa kunogarepi?
\v 13 Munhu haazivi mutengo wahwo; hauwanikwi panyika yavapenyu.
\v 14 Pakadzika panoti: Hausi mandiri; negungwa rinoti: Hausi mandiri.
\v 15 Haungatengwi negoridhe, nyangwe nesirivha haingaidzirwi mutengo wawo.
\v 16 Haungaenzaniswi negoridhe reOfiri, kana nemabwe eonikisi anokosha kana zvesafiro.
\v 17 Goridhe negirazi hazvingaenzani nahwo; zvishongo zvegoridhe rakaisvonaka hazvingatsinhaniswi nahwo.
\v 18 Korari nemapere hazvingarangarirwi; zvirokwazvo mutengo wouchenjeri unopfuura mabwe akatsvuka.
\v 19 Topazi yeKushi haingaenzani nahwo, haungaenzaniswi negoridhe rakaisvonaka.
\v 20 Zvino huchenjeri unobvepiko? Kunzwisisa kunogarepi?
\v 21 Zvahwakavanzirwa meso avapenyu vese, nokudzitirirwa shiri dzokudenga.
\v 22 Kuparadza noRufu zvinoti: Takanzwa guhu rahwo panzeve dzedu.
\v 23 Mwari anonzwisisa nzira yahwo, ndiye anoziva kwahunobva.
\v 24 Nokuti anotarira kumigumo yenyika, anoona, zvese pasi pokudenga pese.
\v 25 Panguva yaanotarira mhepo kurema kwayo; zvirokwazvo, anoyera mvura nechiyero.
\v 26 Panguva yaakatemera mvura chirevo, nemheni yomutinhiro nzira yayo.
\v 27 Panguva iyo akahuona, akahududzira; akahusimbisa, nokuhunzvera.
\v 28 Akaudza munhu achiti: Tarira, kutya Ishe, ndihwo uchenjeri. Kurega zvakaipa ndiko kunzwisisa.
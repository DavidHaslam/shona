\c 4
\s Erifazi anoyeudzira Jobho kuti Mwari wakarurama
\p
\v 1 Zvino Erifazi muTemani wakapindura ndokuti:
\p
\v 2 \add Kana\add* tichiedza shoko newe, ucharwadziwa here? Asi ndiani angazvibata pamashoko?
\v 3 Tarira, wakarairira vazhinji, uye wakasimbisa maoko asina simba.
\v 4 Mashoko ako akamutsa anogumburwa, uye wakasimbisa mabvi anogweda-gweda.
\v 5 Asi ikozvino zvasvika kwauri, wopera simba; zvinokubata, zvino wovhunduswa.
\v 6 Kutya kwako \add Mwari\add* hahusi ushingi hwako here, tariro yako iri kuperera kwenzira dzako?
\v 7 Rangarira hako, ndiani waka\add mbo\add*parara asina mhosva? Kana vakarurama vaka\add mbo\add*gurwa papi?
\v 8 Sezvandakaona, varimi vezvakaipa, nevadzvari vedambudziko, vanokohwa izvozvo.
\v 9 Nemweya waMwari vanoparara, uye nekufema kwemhino dzake vanopera.
\v 10 Kuomba kweshumba, nenzwi reshumba inotyisa, nemazino eshumba diki, zvavhunika.
\v 11 Shumba yakwegura inoparara nekushaiwa chinojimbiwa; nembwanana dzeshumbakadzi dzinopararira.
\p
\v 12 Zvino ndakazevezerwa shoko; nzeve yangu ndokugamuchira padiki paro.
\v 13 Pandangariro kubva pazviratidzo zveusiku, hope huru padzinowira vanhu.
\v 14 Kutya kwandiwira, nekubvunda kwakaita uwandu hwemapfupa angu azununguke.
\v 15 Zvino mweya wakapfuura pachiso changu; mvere dzenyama yangu dzikasimuka.
\v 16 Wakamira, asi handina kuziva chimiro chawo, mufananidzo waiva pamberi pemeso angu, kwakanyarara, zvino ndakanzwa inzwi \add richiti\add*:
\v 17 Munhu anofa angarurama kupfuura Mwari here? Munhu angachena kupfuura Muiti wake here?
\v 18 Tarirai, haazvivimbi varanda vake; uye vatumwa vake anoti vakanganisi.
\v 19 Zvikuru sei vanogara mudzimba dzevhu, nheyo dzadzo dziri paguruva, dzinokuiwa sechipfukuto.
\v 20 Vanoparadzwa kubva mangwanani kusvika madekwani; vanoparara nekusingaperi pasina kurangarira.
\v 21 Kunaka kwavo hakubviswi navo here? Vanofa asi vasina uchenjeri.
\c 41
\p
\v 1 Ungakweva Revhiyatani* nechiredzo here, kana rurimi rwayo nerwonzi kuinyudza?
\v 2 Ungaisa rutsanga mumhino yayo here? Kana kuboora rushaya rwayo nemunzwa.
\v 3 Ingakunyengetedza kakawanda here? Anotaura zvakanyorova kwauri here?
\v 4 Ingaita sungano newe here? Uchaitora ive muranda rinhi narinhi here?
\v 5 Ungatamba nayo seshiri here? Kana ungaisungira vanasikana vako here?
\v 6 Vatengi vangatengeserana nayo here? Vangagoverana nayo here pakati pevatengesi?
\v 7 Ungazadza ganda rayo nemiseve yenzeve here, kana musoro wayo nemapfumo ehove?
\v 8 Isa pairi ruoko rwako; rangarira hondo, usapamhidza.
\v 9 Tarira, tariro yake ichava manyepo. Naiyo ichakandirwa pasi here pakuiona?
\v 10 Hakuna anotyisa angatsunga kuimutsa. Zvino ndiani angamira pamberi pangu?
\v 11 Ndiani angandidzivisa kuti ndiripe? Chipi nechipi chiri pasi pematenga ese ndechangu.
\p
\v 12 Handinganyarari pamusoro pemitezo yayo, kana simba rayo, kana kunaka kwemuturu wayo.
\v 13 Ndiani angaratidza chiso chenguvo yayo? Ndiani angauya nematomu ake akapetwa kaviri?
\v 14 Ndiani angazarura masuwo echiso chayo? Mazino ayo anotyisa mativi ese.
\v 15 Makwande ayo ane kuzvikudza, akavharirwa nemucherechedzo wakasimbiswa.
\v 16 Rimwe riri pedo nerimwe, kuti pasava nemhepo inopinda pakati pawo.
\v 17 Akabatana, anonamatirana kuti asaparadzaniswa.
\v 18 Kuhotsira kwayo kunopenya chiedza; uye meso ayo akaita sezvifunhiro zvemeso zvemangwanani.
\v 19 Mumuromo mayo munobuda mazhenje; ubaribari hwemoto hunosvatika.
\v 20 Mumhino dzayo munobuda utsi, ehari inopfungaira nenhokwe.
\v 21 Mweya wayo unopfutidza mazimbe, uye murazvo unobuda mumuromo mayo.
\v 22 Mumutsipa mayo munogara simba, uye mberi kwayo kunopembera kusuruvara.
\v 23 Nhindi dzenyama yayo dzakabatana, dzakasimba pairi, hadzizununguswi.
\v 24 Moyo wayo wakasimba sebwe; zvirokwazvo, wakaoma seguyo repasi.
\p
\v 25 Pakumuka kwake vane simba vanotya, nokuda kwekuvhunika, vanozvichenura.
\v 26 Panosvikira pairi munondo asingamiri, pfumo, museve, kana pfumo guru.
\v 27 Anotora matare semajanga, ndarira sedanda rakaora.
\v 28 Museve haungaitizisi, mabwe echifuramabwe anoshandurwa naye kuva makoto.
\v 29 Tsvimbo dznoverengwa semakoto; uye inoseka pakuunga kwebakatwa.
\p
\v 30 Pasi payo pane zvaenga zvinopinza; anowaridza zvinhu zvinopinza mumatope.
\v 31 Inovirisa udziku huve sehari, anoitisa gungwa rive sehari yemafuta.
\v 32 Anopenyesa nzira shure kwake, udziki hunganzi ivhudzi rakachena.
\v 33 Panyika hapana chakafanana nayo, yakaitwa isava nekutya.
\v 34 Anotarisa chese chakakwirira; ndimambo pamusoro pevese vana vekuzvikudza.

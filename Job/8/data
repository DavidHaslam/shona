\c 8
\s Bhiridhadhi anoraira Jobho kuti adzokere kuna Mwari, akanganwirwe zvivi zvake, sezvakaitirwa vamwe kare
\p
\v 1 Zvino Bhiridhadhi muShuhi wakapindura ndokuti:
\p
\v 2 Kusvika rinhi uchitaura zvinhu izvi, uye mashoko ako ave mhepo ine simba?
\v 3 Mwari angaminamisa mutongo here? Kana Wemasimbaose angaminamisa zvakarurama here?
\v 4 Kana vana vako vakamutadzira, iye ndokuvarasira kure nesimba rechitadzo chavo.
\v 5 kana iwe ukashingairira kutsvaka Mwari, nemukumbiro wako uende kune Wemasimbaose;
\v 6 kana uri mutsvene, uye wakarurama, zvirokwazvo ikozvino waimuka nekuda kwako, agobudiririsa nzvimbo yako yekugara yekururama kwako.
\v 7 Kunyange kutanga kwako kwaiva kudiki, zvakadaro kuguma kwako kuchakura kwazvo.
\v 8 Nokuti bvunza hako zera rekutanga, ugogadzirira tsvakurudzo yemadzibaba avo.
\v 9 Nokuti tiri vazuro, uye hatizivi, nokuti mazuva edu panyika mumvuri.
\v 10 Havangakudzidzisi here, vakuudze, vabudise mashoko kubva mumoyo wavo?
\v 11 Ko nhokwe ingamera pasine nhope here? Ko rutsanga rungamera pasine mvura here?
\v 12 Ruchiri paunyoro, ru\add sati\add* rwadzurwa, zvakadaro rwunosvava kutangira mirivo yese.
\v 13 Ndizvo zvakaita nzira dzavese vanokanganwa Mwari; uye tariro yomunhu asingadi Mwari ichapera;
\v 14 chaakatarira chichaputsanyiwa, chaakatenda chakafanana namambure edandemutande.
\v 15 Uchasendamira paimba yake, asi haingamiri; uchaibata, asi haingagari.
\v 16 Iye muti mutema pamushana, matavi ake anotandavarira pamunda wake.
\v 17 Midzi yake yakapombera patsime, unoona nzvimbo yorukangarabwe.
\v 18 Kana akaparadzwa panzvimbo yake, ichamuramba, ichiti: Handina kukuona;
\v 19 tarira, ndiwo mufaro wenzira yake; paguruva panobuda vamwe.
\v 20 Tarira, Mwari haangarasir munhu wakarurama, haangabatsiri vanoita zvakaipa.
\v 21 Achazozadza hake muromo wako nokuseka, nemiromo yako nokupururudza.
\v 22 Vanokuvenga vachafukidza nokunyara; uye tende ravakaipa haringazovipo.

\c 8
\s Bhiridhadhi anoraira Jobho kuti adzokere kuna Mwari
\p
\v 1 Zvino Bhiridhadhi muShuhi wakapindura ndokuti:
\p
\v 2 Kusvika rinhi uchitaura zvinhu izvi, uye mashoko emuromo wako ave mhepo ine simba?
\v 3 Mwari angaminamisa mutongo here? Kana Wemasimbaose angaminamisa zvakarurama here?
\v 4 Kana vana vako vakamutadzira, iye ndokuvarasira musimba rwechitadzo chavo.
\v 5 Kana iwe ukashingairira kutsvaka Mwari, kuita kukumbira wako kuna Wemasimbaose;
\v 6 kana wakachena uye wakarurama, zvirokwazvo ikozvino waimuka nekuda kwako, kumutsidzira nzvimbo yekugara yekururama kwako.
\v 7 Kunyange kutanga kwako kwaiva kudiki, zvakadaro kuguma kwako kuchakura kwazvo.
\v 8 Nokuti bvunza hako zvezera rekutanga, ugogadzirira tsvakurudzo yemadzibaba avo.
\v 9 Nokuti tiri vazuro, uye hatizivi, nokuti mazuva edu panyika mumvuri.
\v 10 Havangakudzidzisi here, vakuudze, vabudise mashoko kubva mumoyo wavo?
\v 11 Ko nhokwe ingamera pasine nhope here? Rutsanga rungamera pasine mvura here?
\v 12 Ruchiri paunyoro hwaro, ru\add sati\add* rwadzurwa, zvakadaro rwunosvava kutangira mirivo yese.
\v 13 Ndizvo zvakaita nzira dzevese vanokanganwa Mwari; uye tariro yevanokanganwa Mwari ichaparara.
\v 14 Tariro yake ndiyo ichagurwa, uye chivimbo chake mambure edandemutande.
\v 15 Achasendama paimba yake, asi haingamiri; achaibatirira, asi haingagari.
\v 16 Iye \add muti\add* mutema pamberi pezuva, uye mabukira ake anobudira pamusoro pebindu rake.
\v 17 Midzi yake yakapombera pachitubu, anoona nzvimbo yemabwe.
\v 18 Kana achimuparadza panzvimbo yake, zvino ichamuramba \add ichiti\add*: Handina kukuona.
\v 19 Tarira, uyu mufaro wenzira yake, uye kubva muguruva vamwe vanokura.
\v 20 Tarira, Mwari haangarasi munhu wakaperera, uye haabati ruoko rwevaiti vezvakaipa.
\v 21 Kusvika azadza muromo wako nekuseka, nemiromo yako nekudanidzira kwemufaro.
\v 22 Avo vanokuvenga vachafukidzwa nenyadzi; uye tende revakaipa haringazovipo.

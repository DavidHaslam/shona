\c 14
\s Jobho anotaura pamusoro pekutambudzika kwemunhu
\p
\v 1 Munhu wakazvarwa nemukadzi ane mazuva mashoma, uye azere dambudziko.
\v 2 Anobuda seruva, ndokusvava; anotizawo semumvuri, uye haamiri.
\v 3 Ko wakadai mungamuzarurira meso enyu, ndokundipinza pakutonga pamwe nemwi.
\v 4 Ndiani angabudisa chinhu chakachena pane chakasviba? Hakuna neumwe.
\v 5 Mazuva ake zvaakatarwa, uwandu hwemwedzi yake huri kwamuri, imwi makatara miganhu yake kuti asapfuura.
\v 6 Regai kumucherekedza, kuti azorore, kusvika afadzwa nezuva rake semushandi wakahaiwa.
\v 7 Nokuti pane tariro pamuti kana uchitemwa, kuti uchatungazve, kuti bukira rawo haringaperi.
\v 8 Kunyange mudzi wawo ukakwegurira muvhu, nehunde yawo ikafa pasi,
\v 9 nekunhuhwira kwemvura unotunga, ndokuita matavi semuti mudiki.
\v 10 Asi murume anofa ndokuradzikwa pasi; zvirokwazvo munhu anopera, zvino aripi?
\v 11 Mvura inopera kubva mugungwa, uye rwizi runopera ndokupwa.
\v 12 Naizvozvo munhu anorara pasi, akasamuka; kusvika matenga asisiko, havangamuki, kana kusumudzwa kubva pahope dzavo.
\p
\v 13 Haiwa dai maindivanza paSheori, kuti mundichengete pakavanda kusvika kutsamwa kwenyu kwadzokera, munditemere nguva yakatarwa, mundirangarire.
\v 14 Kana munhu afa angararama\add zve\add* here? Nguva dzese dzehondo dzangu ndichamirira, kusvika kusunungurwa kwangu kwasvika.
\v 15 Muchadana, ini ndichabvumira, muchashuva basa remaoko enyu.
\v 16 Asi ikozvino munoverenga nhambwe dzangu; hamuchanjereri pachivi changu.
\v 17 Chitadzo changu chakasungirwa muhombodo, munodzudzura uipi hwangu.
\v 18 Zvirokwazvo gomo rinowa rinopfupfunyuka, uye dombo rinobviswa kubva panzvimbo yaro.
\v 19 Mvura inochera mabwe; nhuruka dzayo dzinokukura guruva renyika. Zvino munoparadza tariro yemunhu.
\v 20 Munomukunda nekusingaperi, agopfuura; munoshandura chiso chake, uye munomudzinga.
\v 21 Vana vake vanokudzwa iye asingazivi; kana vanoderedzwa, asi asingazvitarisi.
\v 22 Asi nyama yake iri pamarwadzo, nemweya wake unochema mukati make.
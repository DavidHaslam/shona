\c 11
\s Zofari anoti Jobho wakatadza
\p
\v 1 Zvino Zofari muNaama wakapindura ndokuti:
\p
\v 2 Kuti uwandu hwemashoko hahupindurwi here?  Uye mutaurisi anganzi haana mhosva here?
\v 3 Kurotomoka kwako kunganyaradza vanhu here? Paunohomera, pasinawo anokunyadzisa.
\v 4 Nokuti wakati: Dzidziso yangu yakarurama, ndakachena pameso enyu.
\v 5 Asi zvakadaro dai Mwari ataura, ndokuzarura miromo yake kwauri;
\v 6 kuti akuzivise zvakavanzika zveuchenjeri, kuti zvakapetwa kaviri neuchenjeri hwechokwadi. Zvino ziva kuti Mwari anodana kwauri zvishoma pamhosva yako.
\p
\v 7 Ungawana kudzama kwaMwari here? Ungawana Wemasimbaose zvakaperera here?
\v 8 Zvakakwirira \add seku\add*matenga; ungaitei? Zvakadzika kupfuura gehena; unozivei?
\v 9 Chiyero chazvo chakareba kupfuura nyika, uye upamhi kupfuura gungwa.
\v 10 Kana akapfuura, akapfigira kana kuunganidza, ndiyani angamudzivisa?
\v 11 Nokuti anoziva vanhu pasina, uye anoona uipi, naizvozvo haangachenjereri here?
\v 12 Nokuti munhu dununu angava wakachenjera, kunyange munhu angaberekwa semhuru yembizi.
\p
\v 13 Kana iwe wakagadzirira moyo wako, uye wakatandavadzira maoko ako kwaari;
\v 14 kana uipi huri muruoko rwako, huise kure, uye usarega kudarika kuchigara mumatende ako.
\v 15 Nokuti iwe unosimudza chiso chako usina gwapa, uye wakasimba, uye hautyi.
\v 16 Nokuti uchakanganwa dambudziko, unorangarira semvura dzapfuura.
\v 17 Kureba kweupenyu hwako huchajeka kupfuura masikati makuru; kune rima kuchava semangwanani.
\v 18 Zvino uchava nechivimbo, nokuti kune tariro, uchatsvaka, ucharara mukuchengetedzeka.
\v 19 Ucharara, hakuna angakubvundisa, uye vazhinji vachagombedzera kukufadza.
\v 20 Asi meso avakaipa achapera, neutiziro huchaparara kubva kwavari, tariro yavo ichava kupera kwemweya.

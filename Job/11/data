\c 11 Zofari anotuka Jobho, anomuraira kurega zvivi zvake nokutendeukira kuna Mwari 1 1 1 Ipapo Zofari muNaamati akapindura, akati, 2 "Ko mashoko mazhinji akadai haangapindurwi here? Munhu anoshoshoma angaruramisirwa here?" 3 Manyawi ako angafanira kunyaradza vanhu here? Kana uchidadira, hakuna ungakunyadza here? 4 Nokuti iwe unoti, "Zvandinoparidza ndezvazvokwadi, Ndakachena pamberi penyu." 5 Asi, haiwa! Dai Mwari hake achitaura, Ashamise miromo yake pamusoro pako; 6 Akuratidze zvakavanzwa zvokungwara, Kuti kuna mativi mazhinji. Uzive naizvozvo kuti Mwari anokanganwira zvimwe zvakaipa zvako. 7 Unganzwisisa zvakadzika zvaMwari here? Ungakwanisa kunzwisisa iye waMasimbaose here? 8 Zvakakwirira sokudenga; iwe ungaiteiko? Zvakadzika kupfuura hwiro; iwe ungaziveiko? 9 Kureba kwazvo kunopfuura nyika, Uye upamhi hwazvo hunopfuura gungwa. IÂ° Kana iye akapfuura, akapfigira mitomgo, Akakokera vanhu kukutongwa, ndiani angamudzivisa? 11 Nokuti iye anoziva vanhu venhema; Anoonawo zvakaipa, kunyange asingazvifungi. 12 Asi munhu asakachenjera anoshaiwa kunzwisisa, Zvirokwazvo, munhu anozvarwa semhuru yembizi. 13 Kana iwe ukaruramisa mwoyo wako, Ukatambanudzira maoko ako kwaari; 14 Kana zvakaipa zviri muruoko rwako, uzviise kure, Kusarurama ngakurege kugara mumatende ako; 15 Zvirokwazvo ipapo ungasimudza chiso chako, usine gwapa, Zvirokwazvo, uchasimba, usingatyi, chinhu. 16 Nokuti uchakanganwa njodzi yako, Uchairangarira semvura yapfuura; 17 Upenyu hwako huchavara kupfuura masikati makuru; Kunyange kune rima, kuchava samangwanani. 18 Iwe uchasimba pamwoyo, nokuti tariro ichavapo; Zvirokwazvo, ucharingaringa ndokuzorora hako akachengetwa. 19 Uchavata hako pasi, hakuna angakutyisa; Zvirokwazvo, vazhinji vachatsvaka kukufadza. 20 Asi meso avakaipa achapera nokutarira, Vachashaiwa pokutizirapo, Tariro yavo ichava yokufa.

\c 11
\s Zofari anoti Jobho wakatadza
\p
\v 1 Zvino Zofari muNaama wakapindura ndokuti:
\p
\v 2 Kuti uwandu hwemashoko hahupindurwi here? Mutaurisi anganzi haana mhosva here?
\v 3 Kurotomoka kwako kunganyaradza vanhu here? Paunohomera, pasinawo anokunyadzisa.
\v 4 Nokuti wakati: Dzidziso yangu yakarurama, ndakachena pameso enyu.
\v 5 Asi zvakadaro dai Mwari ataura, ndokuzarura miromo yake kwauri;
\v 6 kuti akuzivise zvakavanzika zveuchenjeri, kuti zvakapetwa kaviri neuchenjeri hwechokwadi. Zvino ziva kuti Mwari anodana kwauri zvishoma pamhosva yako.
\p
\v 7 Ungawana kudzama kwaMwari here? Ungawana Wemasimbaose zvakaperera here?
\v 8 Zvakakwirira \add seku\add*matenga; Ungaitei? Zvakadzika kupfuura gehena; unozivei?
\v 9 Chiyero chazvo chakarebaKureba kwazvo kunopfuura nyika, uye upamhi hwazvo hunopfuura gungwa.
\v 10 Kana iye akapfuura, akapfigira mitongo, akakokera vanhu kukutongwa, ndiani angamudzivisa?
\v 11 Nokuti iye anoziva vanhu venhema; anoonawo zvakaipa, kunyange asingazvifungi.
\v 12 Asi munhu asakachenjera anoshaiwa kunzwisisa, zvirokwazvo, munhu anozvarwa semhuru yembizi.
\p
\v 13 Kana iwe ukaruramisa moyo wako, ukatambanudzira maoko ako kwaari;
\v 14 kana zvakaipa zviri muruoko rwako, uzviise kure, kusarurama ngakurege kugara mumatende ako.
\v 15 Zvirokwazvo ipapo ungasimudza chiso chako, usine gwapa, zvirokwazvo, uchasimba, usingatyi, chinhu.
\v 16 Nokuti uchakanganwa njodzi yako, uchairangarira semvura yapfuura.
\v 17 Upenyu hwako huchavara kupfuura masikati makuru; kunyange kune rima, kuchava samangwanani.
\v 18 Iwe uchasimba pamoyo, nokuti tariro ichavapo; zvirokwazvo, ucharingaringa ndokuzorora hako wakachengetwa.
\v 19 Ucharara hako pasi, hakuna angakutyisa; zvirokwazvo, vazhinji vachatsvaka kukufadza.
\v 20 Asi meso avakaipa achapera nokutarira, vachashaiwa pokutizirapo, tariro yavo ichava yokufa.

\c 27
\s Jobho anopamhidza kuti haana
\s mhosva, vatadzi vanorohwa havo,
\s asi iye haarohwi nokuda kwemhosva
\p
\v 1 Ipapo Jobho akapfuura nokutaura kwake, akati,
\v 2 "NaMwari mupenyu, iye akanditorera kururama kwangu; NowaMasirnbaose akatambudza mweya wangu;
\v 3 (Nokuti upenyu hwangu huchiri mandiri chose, Nomweya waMwari uchiri mumhino dzangu;)
\v 4 Zvirokwazvo miromo yangu haingatauri zvisakarurama, Uye rurimi rwangu harungarevi zvinonyengera.
\v 5 Mwari ngaandidzivise ndirege kukururamisirai; Kusvikira parufu rwangu handingarashi kusanyengera kwangu.
\v 6 Ndinobatisa kururama kwangu, handingakuregi; Mwoyo wangu haungandipi mhaka ndichiri mupenyu.
\v 7 Muvengi wangu ngaaite sewakaipa. Uye anondimukira ngaaite seasina kururama.
\v 8 Nokuti asingadi Mwari ane tariro yeiko, kunyange azviwanira pfurna, Kana atorerwa mweya wake naMwari here?
\v 9 Ko Mwari achanzwa kuchema kwake, Kana achiwirwa nenjodzi here?
\v 10 Ko iye achafarira waMasimbaose, Nokuda kuna Mwari nguva dzose here?
\v 11 Ini ndichakudzidzisai zvoruoko rwaMwari; Izvo zvina waMasimbaose handingazvivanzi.
\v 12 Tarirai imi mose makazviona henyu; Zvino makagova vanhu vasina maturo chose neiko?
\v 13 Ndiwo mugove unopiwa munhu akaipa naMwari,
\s Nemhaka yavamanikidzi, yavanopiwa nowaMasimbaose.
\p
\v 14 Kana vana vake vachiwanda, vourawa nomunondo;
\s Vana vake havangaguti zvokudya.
\p
\v 15 Vana vake, vakasara, vachavigwa vafa,
\s Chirikadzi dzake hadzingachemi.
\p
\v 16 Kunyange akaunganidza sirivha ikaita seguruva,
\s Nokugadzira zvokufuka zvikaita sevhu;
\p
\v 17 Angazvigadzira hake iye,
\s asi akarurama ndiye achazvifuka; Asine mhosva ndiye achagovera sirivha.
\s Anovaka imba yake sechiundudzi, Sechirindo chinoitwa nomurindi.
\p
\v 19 Anovata pasi akafuma, asi haapamhidzizve;
\s Anosvinudza meso ake, asi haachipo.
\p
\v 20 Zvinotyisa zvinomubata semvura zhinji;
\s dutu remhepo rinomubvuta usiku.
\p
\v 21 Mhepo inobva mabvazuva inomutora ndokuenda hake; Inomutsvaira panzvimbo yake.
\p
\v 22 Mwari achamuposha, asingamunzwiri tsitsi,
\s Unoidza kutiza paruoko rwake.
\p
\v 23 Vanhu vacharovanya maoko pamusoro pake,
\s Vachamuridzira muridzo abve panzvimbo yake."

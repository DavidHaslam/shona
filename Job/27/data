\c 27
\s Jobho anopamhidza kuti haana mhosva, vatadzi vanorohwa havo, asi iye haarohwi nekuda kwemhosva
\p
\v 1 Zvino Jobho wakapfuura nedimikira rake ndokuti:
\p
\v 2 \add Na\add*Mwari mupenyu wakabvisa mutongo wangu, neWemasimbaose wakarwadzisa mweya wangu;
\v 3 zvirokwazvo nguva yese mweya wangu u\add chi\add*ri mandiri, nemweya waMwari uri mumhino dzangu;
\v 4 zvirokwazvo miromo yangu haingatauri zvakaipa, uye rurimi rwangu harwurevi unyengeri.
\v 5 Ngazvive kure neni kuti nditi wakarurama; kusvika ndapera handingabvisi uchokwadi hwangu kwandiri.
\v 6 Ndinobatirira pakururama kwangu, uye handikuregi; moyo wangu haungatuki pamazuva angu.
\p
\v 7 Muvengi wangu ngaave sewakaipa, neanondimukira seasina kururama.
\v 8 Nokuti tariro yeasingatyi Mwari chii, kana agurwa, Mwari paanobvisa mweya wake?
\v 9 Mwari achanzwa kuchema kwake here kana dambudziko rawira pamusoro pake?
\v 10 Achazvifadza here mune Wemasimbaose? Achadana Mwari nenguva dzese here?
\v 11 Ndichakudzidzisai neruoko rwaMwari; zviri kune Wemasimbaose handingavanzi.
\v 12 Tarirai imwi mese makaona; zvino sei makashaya maturo zvekushaya maturo?
\v 13 Uyu mugove wemunhu wakaipa kuna Mwari, nenhaka yevavhundusi yavachagamuchira kuna Wemasimbaose.
\v 14 Kana vana vake vachiwanda, munondo ndewavo, uye zvizvarwa zvake hazvingaguti chingwa.
\v 15 Vasiiwa vake vachavigwa pakufa, nechirikadzi dzake hadzingachemi misodzi.
\v 16 Kunyange akaunganidza sirivha seguruva, achigadzira chipfeko sevhu;
\v 17 angagadzirira, asi wakarurama acha\add zvi\add*fuka, uye asina mhosva achagova sirivha.
\v 18 Anovaka imba yake sechipfukuto, nesechirindo murindi chaanoita.
\v 19 Anorara pasi wakafuma, asi haaunganidzwi; anozarura meso ake, asi haachipo.
\v 20 Zvityiso zvichamubata semvura; dutu remhepo rinomubvuta usiku.
\v 21 Mhepo yekumabvazuva inomutora ndokuenda; inomupeperesa abve panzvimbo yake.
\v 22 Nokuti achapotsera pamusoro pake asingaregi; achatiza zvekutiza pamberi peruoko rwake.
\v 23 \add Vanhu\add* vacharova maoko avo pamusoro pake, nekumuridzira muridzo abve panzvimbo yake.
\c 24
\s Jobho anonyunyuta kuti Mwari haacherekedzi vakaipa
\p
\v 1 Sei nguva dzisina kuvanzirwa Wemasimbaose, uye vanomuziva vasingaoni mazuva ake?
\v 2 Vanoshandura miganhu varipo; vanopamba mapoka emakwai vachiafudza.
\v 3 Vanotinha mbongoro yenherera, vanotora nzombe yechirikadzi kuita rubatso.
\v 4 Vanotsausa varombo kubva panzira; varombo venyika vanovanda pamwe chete.
\v 5 Tarira, imbongoro dzemusango murenje, vanobudira kubasa ravo, vachitsvaka chijimbiwa nekushingaira, renje rive zvekudya zvake \add ne\add*zvevana.
\v 6 Mumunda vanokohwa zvekudya zvake, vanofuhurudza munda wemizambiringa wewakaipa.
\v 7 Vanorarisa vakashama vasina zvipfeko, uye pasina chifukidzo muchando.
\v 8 Vakanyorova nekupfunha kwemakomo, uye vanobatirira pabwe nokuti havana utiziro.
\v 9 Vanobvuta nherera pazamu, nekutora rubatso rwemurombo.
\v 10 Vanofamba vakashama vasina chipfeko, uye vane nzara vanotakura chisote.
\v 11 Pakati pemasvingo avo vanoVanosvina mafuta mukati mamasvingo avanhu ava; vanotsika zvisviniro zvamazambiringa avo, vachifa nenyota.
\v 12 Vanhu vanogomera mukati meguta rina vanhu vazhinji, uye mweya yavakakuvadzwa inochema; kunyange zvakadaro Mwari haane hanya nezvisina kururama.
\v 13 Ndivo vanovenga chiedza; havazivi nzira dzacho, havarambi vachifamba pamakwara acho.
\v 14 Muurayi anomuka kana koedza, anouraya murombo neanoshaiwa; usiku wakafanana nomubi.
\v 15 Ziso remhombwewo rinomirira rubvunzavaeni, achiti: Hakune ziso richandiona; ndokufukidza chiso chake.
\v 16 Usiku vanopaza dzimba; masikati vanozvipfigira; havazivi chiedza.
\v 17 Nokuti mangwanani akaita serima guru kwavari vese; nokuti vanoziva kutyisa kwerima guru.
\v 18 Iye anofambisa pamusoro pemvura; mugove wavo wakatukwa panyika; haachafambi nenzira yeminda yemizambiringa.
\v 19 Kuoma nokupisa kunopedza mvura yechando; saizvozvo Sheori vakatadza.
\v 20 Chizvaro chichamukanganwa; honye dzichatapirirwa uye kusarurama kuchavhunwa somuti.
\v 21 Iye unobovera mhanje; haaitiri chirikadzi zvakanaka.
\v 22 Anobvisa vane simba nesimba rake; kana iye achisimuka, hakuna munhu anoziva kana achararama.
\v 23 Mwari anovagarisa vakachengetwa, vachivimba nazvo; asi meso ake anotarira nzira dzavo.
\v 24 Vanokudzwa; gare-gare vaenda; vanodukupiswa, vanobviswa panzira savamwe vese, vanochekwa semisoro yehura dzezviyo.
\v 25 Kana zvisina kudaro zvino, ndiani angati ndine nhema, nokushaisa mashoko angu simba here?

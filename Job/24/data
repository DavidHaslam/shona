\c 24
\s Jobho anonyunyuta kuti Mwari haacherekedzi vakaipa
\p
\v 1 Sei nguva dzisina kuvanzirwa Wemasimbaose, uye vanomuziva vasingaoni mazuva ake?
\v 2 Vanoshandura miganhu varipo; vanopamba mapoka emakwai vachiafudza.
\v 3 Vanotinha mbongoro yenherera, vanotora nzombe yechirikadzi kuita rubatso.
\v 4 Vanotsausa varombo kubva panzira; varombo venyika vanovanda pamwe chete.
\v 5 Tarira, imbongoro dzemusango murenje, vanobudira kubasa ravo, vachitsvaka chijimbiwa nekushingaira, renje rive zvekudya zvake \add ne\add*zvevana.
\v 6 Mumunda vanokohwa zvekudya zvake, vanofuhurudza munda wemizambiringa wewakaipa.
\v 7 Vanorarisa vakashama vasina zvipfeko, uye pasina chifukidzo muchando.
\v 8 Vakanyorova nekupfunha kwemakomo, uye vanobatirira pabwe nokuti havana utiziro.
\v 9 Vanobvuta nherera pazamu, nekutora rubatso rwemurombo.
\v 10 Vanofamba vakashama vasina chipfeko, uye vane nzara vanotakura chisote.
\v 11 Pakati pemasvingo avo vanosvina mafuta, vanotsika zvisviniro zvewaini, asi vane nyota.
\v 12 Vanhu vanogomera vari muguta, uye mweya wevakakuvadzwa unochema; asi Mwari haavaverengeri kusarurama.
\v 13 Ndivo vari pakati pevanomukira chiedza; havazivi nzira dzake, uye havagari pamakwara ake.
\v 14 Muurayi anomuka nekushingaira, anouraya murombo neanoshaiwa; uye usiku imbavha.
\v 15 Ziso remhombwewo rinomirira rubvunzavaeni, ichiti: Hakuna ziso richandiona; ndokuisa chifukidzo pachiso.
\v 16 Usiku vanochera nemudzimba dzavanoisa mucherekedzo masikati; havazivi chiedza.
\v 17 Nokuti pamwechete mangwanani irima rerufu kwavari; kana vachizikanwa vari zvityiso zvemumvuri werufu.
\v 18 Wakareruka pachiso chemvura; mugove wavo wakatukwa panyika; haadzokeri panzira yeminda yemizambiringa.
\v 19 Kuoma nekupisa kunopedza mvura yemagada echando, \add saizvozvo\add* Sheori vakatadza.
\v 20 Chizvaro chichamukanganwa; honye dzichatapirirwa naye, haachazorangarirwizve, neuipi huchagurwa semuti.
\v 21 Iye unobovera mhanje isingabereki; haaitiri chirikadzi zvakanaka.
\v 22 Uye anokweva vane simba nesimba rake, anomuka, asi hapana tariro yeupenyu.
\v 23 Anomupa kuchengetedzeka, paanosendama, asi meso ake ari pamusoro penzira dzavo.
\v 24 Vanokudzwa kwechinguvana ndokuva vasipo, vachideredzwa pasi, vanovharirwa sevese, semusoro wehura yezviyo vanogurwa.
\v 25 Zvino kana zvisina kudaro, ndiani angandiita murevi wenhema, aite nhauro yangu ishaye maturo?

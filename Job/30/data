\c 30
\s Jobho anochema nekutambudzika kwake kukuru
\p
\v 1 Zvino ikozvino, vadiki kwandiri pamazuva vanondiseka, ivo madzibaba avo andaishora kuvaisa pamwe neimbwa dzeboka rangu.
\v 2 Ko, simba remaoko avo ringava kwandiri here kuibva kwavo kwapera?
\v 3 Nekushaiwa nenzara, vakaonda; avo vanotizira kunzvimbo yakaoma yaiva renje negwenga.
\v 4 Vanotanha mirivo inovava, nemidzi yemuti wemurara iri zvekudya zvavo.
\v 5 Vanodzingwa pakati \add pevanhu\add*; vanovasveverera sembavha.
\v 6 kuti vagare pamawere emipata, mapako, makomba evhu, nemabwe.
\v 7 Vanogomera pakati pemakwenzi; vanoungana pasi perukato.
\v 8 Vana vezvituta, hongu, vana vasina zita; vakarohwa, vakadzingwa panyika.
\p
\v 9 Zvino ikozvino ndava rwumbo rwavo, hongu, ndava shumo yavo.
\v 10 Vanosemeswa neni, vanomira kure neni, uye pamberi pangu havana kurega kupfira.
\v 11 Nokuti wakasunungura rukungiso rwangu ndokundimanikidza naizvozvo vakarasa tomu pamberi pangu.
\v 12 Kurudyi vadiki vanosimuka, vanosunda makumbo angu, uye vanondimitsita nzira dzavo dzekuparadza.
\v 13 Vanokoromora vanofambisira mberi kuparadzwa kwangu, havana mubatsiri.
\v 14 Vanouya sevanopoya pakakoromoka pakafara; vanodirana pakati pepakaparara.
\p
\v 15 Zvityiso zvinondishandukira, vanodzingana nerukudzo rwangu semhepo, nekugarika kwangu kunopfuura segore.
\v 16 Zvino mweya wangu wadururwa mandiri; mazuva emarwadzo andibata.
\v 17 Panguva yesiku mapfupa angu anobaiwa mandiri, uye zvinonditetena hazvizorori.
\v 18 Nesimba \add rake\add* guru nguvo yangu yashandurwa, rinondisunga semuromo wenguvo yangu refu.
\v 19 Wakandikanda mumatope, ndava seguruva nedota.
\p
\v 20 Ndinochema kwamuri, asi hamundipinduri; ndimire, ndinosimuka, asi munongonditarisa.
\v 21 Mashanduka mukava neutsinye kwandiri; nesimba reruoko rwenyu munonditsikirira.
\v 22 Munondisimudzira mumhepo, munonditasvisa \add iyo\add*; nekundinyungudusa mudutu remhepo.
\v 23 Nokuti ndinoziva kuti muchandzosera kurufu, ne\add ku\add*imba yakatarirwa vapenyu vese.
\v 24 Asi \add munhu\add* haangatandavadziri ruoko kuguva, kana pakuparadzwa kwake achemere rubatsiro?
\p
\v 25 Handina kuchemera waiva nemazuva akaoma, moyo wangu \add hauna\add* kurwadzirwa waishaiwa here?
\v 26 Pandakatarisira chakanaka, ipapo kwakauya chakaipa, uye ndakatarisira chiendza, rima ndokuuya.
\v 27 Ura hwangu hunovira, uye hauzorori; mazuva emarwadzo anditungamirira.
\v 28 Ndakafamba ndichichema kusina zuva; ndakasimuka paungano, ndakachemera rubatsiro.
\v 29 Ndava hama kumabukanana, neshamwari yemazizi.
\v 30 Ganda rangu rakasviba pamusoro pangu, nepfupa rangu rakatsva nekupisa.
\v 31 Mbira yangu yava mariro, nenyere yangu inzwi revanochema misodzi.

\c 36
\s Jehoahazi, naJehoyakimu, naJehoyakini madzimambo aJudha
\p
\v 1 Zvino vanhu venyika iyo vakatora Jehoahazi mwanakomana waJosiya, ndokumugadza kuva mambo pachinzvimbo chababa vake paJerusarema.
\v 2 Joahazi waiva nemakore makumi maviri nematatu paakava mambo, ndokutonga mwedzi mitatu paJerusarema.
\v 3 Mambo weEgipita ndokumupidigura paJerusarema, ndokuripisa nyika matarenda zana esirivha, netarenda rimwe regoridhe.
\v 4 Mambo weEgipita ndokugadza Eriyakimi munin'ina wake kuva mambo waJudha neJerusarema, ndokushandura zita rake kuva Jehoyakimu. Neko ndokutora munin'ina wake Joahazi, ndokuuya naye kuEgipita.
\p
\v 5 Jehoyakimu waiva nemakore makumi maviri nemashanu paakava mambo; ndokutonga makore gumi nerimwe paJerusarema, ndokuita zvakaipa pameso paJehovha Mwari wake.
\v 6 Kwakakwira kumurwisa Nebhukadhinezari mambo weBhabhironi, ndokumusunga nemaketani ematare, kumuisa kuBhabhironi.
\v 7 Nebhukadhinezari wakaendawo ne\add dzimwe\add* dzenhumbi dzeimba yaJehovha ndokudziisa mutembere yake kuBhabhironi.
\p
\v 8 Zvino dzimwe dzenyaya dzaJehoyakimu, nezvinyangadzo zvake zvaakaita, nezvakawanikwa maari, tarirai zvakanyorwa mubhuku remadzimambo aIsraeri naJudha; Jehoyakini mwanakomana wake ndokuva mambo pachinzvimbo chake.
\p
\v 9 Jehoyakini waiva nemakore masere paakava mambo, ndokutonga mwedzi mitatu nemazuva gumi paJerusarema; ndokuita zvakaipa pameso aJehovha.
\v 10 Zvino pakudzoka kwegore, mambo Nebhukadhinezari wakatuma \add nhume\add* ndokuuya naye kuBhabhironi, pamwe nenhumbi dzinoshuvika dzeimba yaJehovha, ndokuita munin'ina wake Zedhekia mambo waJudha neJerusarema.
\s Zedhekia mambo wekupedzisira waJudha
\p
\v 11 Zedhekia waiva nemakore makumi maviri nerimwe paakava mambo; ndokutonga makore gumi nerimwe paJerusarema.
\v 12 Zvino wakaita zvakaipa pameso paJehovha Mwari wake; haana kuzvininipisa pamberi paJeremiya muporofita, \add aitaura\add* zvemuromo waJehovha.
\s Nebhukadhinezari anoputsa Jerusarema nekutapa vaJudha
\p
\v 13 Naiye wakamukirawo mambo Nebhukadhinezari waiva amupikisa naMwari; asi wakawomesa mutsipa wake, ndokusimbisa moyo wake zvekuti haana kutendeukira kuna Jehovha Mwari waIsraeri.
\p
\v 14 Uye vakuru vese vevapristi nevanhu vakadarika zvikuru kutevera zvinyangadzo zvese zvevahedheni, ndokusvibisa imba yaJehovha yaaiva aita tsvene paJerusarema.
\v 15 Zvino Jehovha Mwari wemadzibaba avo wakatuma \add mashoko\add* kwavari neruoko rwenhume dzake, achimuka mangwanani achituma, nokuti waiva netsitsi nevanhu vake uye nenzvimbo yake yekugara;
\v 16 asi vakaseka nhume dzaMwari, ndokuzvidza mashoko ake, ndokunyengera vaporofita vake, kusvika kutsamwa kwaJehovha kwamukira vanhu vake, kusvika pasisina kurapika.
\v 17 Naizvozvo wakauisa pamusoro pavo mambo weVaKaradhea uyo wakauraya majaya avo nemunondo muimba yavo tsvene; uye haana kunzwira tsitsi jaya kana musikana, munhu mukuru kana mutana; wakapa vese muruoko rwake.
\v 18 Nenhumbi dzose dzeimba yaMwari, huru nediki, nefuma yeimba yaJehovha, nefuma yamambo neyemachinda ake, zvese ndokuuya nazvo kuBhabhironi.
\v 19 Zvino vakapisa imba yaMwari, ndokuputsa rusvingo rweJerusarema, nenzvimbo dzayo dzese vakapisa nemoto, nemidziyo yayo yese inoshuvika vakaisa pakuparadzwa.
\v 20 Zvino avo vakasara pamunondo wakavatapira kuBhabhironi kwavakava varanda kwaari nevanakomana vake kusvika kwava pakutonga kweushe hwePeresia;
\v 21 kuzadzisa shoko raJehovha, mumuromo waJeremiya; kusvika nyika yafarira masabata ayo, mazuva ese ekuparadzwa vakachengeta sabata kusvika pakuzara kwemakore makumi manomwe.
\s Koreshi mambo wePerisia unotendera vaJudha kudzoka
\p
\v 22 Zvino mugore rekutanga raKoreshi mambo wePerisia, pakupera kweshoko raJehovha \add rarehwa\add* nemuromo waJeremiya rizadzisike, Jehovha akamutsa mweya waKoreshi mambo wePerisia, kuti wakaita chidanidziro muushe hwese, uyewo mukunyora, achiti:
\p
\v 23 Ndizvo zvinotaura Koreshi mambo wePerisia: Jehovha Mwari wekudenga wakandipa ushe hwese hwenyika, uye wakandiraira kumuvakira imba paJerusarema riri paJudha. Ndiani ari pakati penyu wevanhu vake, Jehovha Mwari wake ngaave naye, uye ngaakwire.

\c 2
\s Soromoni anogadzira zvese kuti tembere ivakwe
\p
\v 1 Zvino Soromoni akada kuvakira zita raJehovha imba, neimba youshe hwake.
\v 2 Soromoni akaverenga varume vane zvuru zvina makumi manomwe kuzotakura mitoro, navarume vane zvuru zvina makumi masere kuzotema matanda pamakomo, navane zvuru zvitatu namazana matanhatu kuzova vatariri vavo.
\p
\v 3 Soromoni akatuma shoko kuna Hurami mambo weTire, akati: Sezvamakaitira baba vangu Dhavhidhi, mukavatumira misidhari yokuzvivakira nayo imba yokugaramo, mundiitirewo saizvozvo.
\v 4 Tarirai, ndovakira zita raJehovha Mwari wangu imba, ndimutsaurire iyo, kuti ndipisire pamberi pake zvinonhuhwira zvemiti yakanaka, nokuisapo zvingwa zvokuratidza zvenguva dzese nezvipiriso zvinopiswa mangwanani namadekwani, pamasabata, napakugara komwedzi, napamitambo yakatarwa naJehovha Mwari wedu. Ndizvo zvakarairwa VaIsraeri nokusingaperi.
\v 5 Imba yandinovaka ihuru; nokuti Mwari wedu mukuru kupfuura vamwari vese.
\v 6 Asi ndianiko anogona kumuvakira imba, denga nokudenga-denga zvarisingagoni kumuringana? Zvino ini ndini aniko, kuti ndimuvakire imba, asi kungopisa zvinonhuhwira pamberi pake?
\v 7 Naizvozvo zvino chinditumirai murume akangwara pakubata mabasa egoridhe, nesirivha, nendarira, namatare, nemicheka mishava, nemitsvuku, nemitema, uye anoziva kufombora zvese, abate pamwe chete navarume vakangwara vandinavo paJudha napaJerusarema, vakaiswapo nababa vangu Dhavhidhi.
\v 8 Nditumireiwo misidhari, nemisipiresi, namatanda emiarigumi yapaRibhanoni; nokuti ndinoziva kuti varanda venyu, vane njere dzokutema matanda paRibhanoni; tarirai varanda vangu vachava navaranda venyu,
\v 9 kundigadzirira matanda akawanda; nokuti imba yandobva ndovaka ichava huru zvinoshamisa.
\v 10 Tarirai, ndichapa varanda venyu, ivo vanotema matanda, zviyero zvine zvuru zvamakumi maviri zvezviyo, nezviyero zvine zvuru zvamakumi maviri zvebhari, namabhati ane zvuru zvamakumi maviri ewaini, namabhati ane zvuru zvamakumi maviri amafuta.
\p
\v 11 Ipapo Hurami mambo weTire akapindura mutsamba yaakatuma kuna Soromoni, akati: Jehovha akada vanhu vake, saka akakuita mambo wavo.
\v 12 Hurami akatiwo: Jehovha Mwari waIsraeri ngaakudzwe, iye akasika denga napasi, akapa mambo Dhavhidhi mwanakomana akangwara, akapiwa kungwara nokuziva, kuvakira Jehovha imba neimba youshe hwake.
\v 13 Zvino ndatuma munhu akachenjera, akapiwa zivo, iye Hurami Abhi,
\v 14 mwanakomana womukadzi pakati pavakunda vaDhani, baba vake aiva munhu weTire, anoziva kubata mabasa egoridhe, nesirivha, nendarira, namatare, namabwe, namatanda, nemucheka wakaisvonaka, nemitema, nemicheka yakaisvonaka, nemicheka mitsvuku; uye kuveza kwese, nokufunga mano ese; iye ngaapiwe ugaro pakati pavarume venyu vakachenjera, navarume vakachenjera vashe wangu Dhavhidhi baba venyu.
\v 15 Naizvozvo zvino ishe wangu ngaatumire varanda vake gorosi, nebhari, namafuta newaini, sezvaakataura;
\v 16 isu tichatema matanda paRebhanoni, sezvamunoda; tichaasvitsa kwamuri akabatanidzwa, aende Jopa negungwa; imwi mugokwira nawo Jerusarema.
\p
\v 17 Ipapo Soromoni akaverenga vatorwa vese vaiva panyika yaIsraeri, sezvavakange vaverengwa naDhavhidhi baba vake, vakasvika zvuru zvine zana namakumi mashanu nezvitatu namazana matanhatu.
\v 18 Akaraira vane zvuru zvina makumi manomwe vave vatakuri vemitoro, navane zvuru zvina makumi masere vateme matanda pamakomo, uye vane zvuru zvitatu namazana matanhatu vave vatariri kuzoraira vanhu pakubata.

\c 2
\s Soromoni anogadzira zvese kuti tembere ivakwe
\p
\v 1 Zvino Soromoni wakazvipira kuvakira zita raJehovha imba, neimba yeushe hwake.
\v 2 Soromoni ndokuverenga varume zvuru makumi manomwe kutakura mitoro, nevarume zvuru makumi masere kutema matanda pamakomo, nezvuru zvitatu nemazana matanhatu kuva vatariri pamusoro pavo.
\p
\v 3 Zvino Soromoni wakatuma \add shoko\add* kuna Hurami mambo weTire, achiti: Sezvamakaitira baba vangu Dhavhidhi, ndokuvatumira misidhari yekuzvivakira imba yekugaramo, \add ndiitireiwo\add*.
\v 4 Tarirai, ini ndovakira zita raJehovha Mwari wangu imba, ndimutsaurire iyo, kupisira pamberi pake zvipfungaidzo zvinonhuhwira zvehwema hunonhuhwira, neyezvingwa zvekuratidza rinhi narinhi neyezvipo zvinopiswa mangwanani nemadekwani nepamasabata nepakugara kwemwedzi nepamitambo yakatarwa yaJehovha Mwari wedu. Ichi \add chimiso\add* chekusingaperi kwaIsraeri.
\v 5 Zvino imba yandinovaka ihuru; nokuti Mwari wedu mukuru kupfuura vamwari vese.
\v 6 Asi ndiani anogona kumuvakira imba, denga nedenga rematenga zvarisingagoni kumuringana? Zvino ini ndini ani kuti ndimuvakire imba, kunze kwekupisa zvipfungaidzo zvinonhuhwira pamberi pake?
\v 7 Naizvozvo ikozvino tumirai kwandiri murume nyanzvi yekushanda negoridhe nesirivha nendarira nematare nemicheka yeruvara rwehute nemishava neyeruvara rwehute, uye ane umhizha kufombora zvifomborwa nevachenjeri vaneni paJudha nepaJerusarema, baba vangu Dhavhidhi vavakamisa.
\v 8 Nditumireiwo misidhari, nemisipiresi, namatanda emiarigumi yapaRibhanoni; nokuti ndinoziva kuti varanda venyu, vane njere dzokutema matanda paRibhanoni; tarirai varanda vangu vachava navaranda venyu,
\v 9 kundigadzirira matanda akawanda; nokuti imba yandobva ndovaka ichava huru zvinoshamisa.
\v 10 Tarirai, ndichapa varanda venyu, ivo vanotema matanda, zviyero zvine zvuru zvamakumi maviri zvezviyo, nezviyero zvine zvuru zvamakumi maviri zvebhari, namabhati ane zvuru zvamakumi maviri ewaini, namabhati ane zvuru zvamakumi maviri amafuta.
\p
\v 11 Zvinoo Hurami mambo weTire wakataura mukunyora kwaakatumira kuna Soromoni: Nokuti Jehovha wakada vanhu vake, wakakuisa kuva mambo pamusoro pavo.
\v 12 Zvino Hurami wakati: Ngaarumbidzwe Jehovha Mwari waIsraeri, iye wakaita matenga nepasi, iye wakapa mambo Dhavhidhi mwanakomana wakachenjera, anoziva njere neruzivo, anovakira Jehovha imba, uye imba yeushe hwake.
\v 13 Zvino ikozvino ndatumira murume nyanzvi anoziva kunzwisisa, Hurami Abhi,
\v 14 mwanakomana wemukadzi pavakunda vaDhani, baba vake aiva murume weTire, anoziva kushanda negoridhe, uye nesirivha, nendarira, nematare, nemabwe, nematanda, nezveruvara rwehute, nezveruvara rwedenga uye nemucheka wakaisvonaka, nemitema, nemicheka yakaisvonaka, nemishava; nekufombora chifomborwa chipi nechipi, nokufunga mano ese anopiwa kwaari, pamwe nenyanzvi denyu nenyanzvi dzaishe wangu Dhavhidhi baba vako.
\v 15 Naizvozvo zvino gorosi nebhari, nemafuta newaini, ishe wangu zvaareva, ngaazvitumire kuvaranda vake.
\v 16 Zvino isu tichatema matanda kubva paRebhanoni zvichienderana nezvamunoda zvese; uye tichauisa nekuyeredza negungwa kuJopa; uye imwi muchaakwidza kuJerusarema.
\p
\v 17 Zvino Soromoni wakaverenga vatorwa vese vaiva panyika yaIsraeri, zvichitevera kuverengwa Dhavhidhi kwaaiva avaverenga nako, ndokuwanikwa zvuru zana nemakumi mashanu nezvitatu nemazana matanhatu.
\v 18 Zvino wakaita pavari vatakuri vemitoro zvuru makumi manomwe, nezvuru makumi masere vatemi vematanda pamakomo, uye zvuru zvitatu nemazana matanhatu kuva vatariri kushandisa vanhu.

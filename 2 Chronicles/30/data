\c 30 Hezekia anodana vanhu kuzodya Pasika paJerusaremu 1 Zvino Hezekia akatuma nhume kuvaIsiraeri nokuvaJudha vose, akanyorawo n'wadhi kuvaEfuremu navaManase, kuti vauye kuimba yaJehovha paJerusaremu, kuzoitira Jehovha Mwari wavaIsiraeri Pasika. 2 Nokuti mambo namachinda ake, neungano yose paJerusaremu vakanga varangana kuita Pasika nomwedzi wechipiri. 3 Nokuti vakanga vasingagoni kuiita nenguva iyo, nokuti vapristi, vakanatswa, vakanga vasingaringani, navanhuwo vakanga vasina kuungana paJerusaremu. 4 Zvino chinhu ichi chakanga chakarurama pamberi pamambo neungano yose. 5 Naizvozvo vakasimbisa chirevo, vakazivisa pakati palsiraeri pose, kubva paBheerishebha kusvikira paDhani, kuti vanhu vauye kuzoitira Jehovha Mwari wavaIsiraeri Pasika paJerusaremu; nokuti vakanga vasina kuiita nguva huru, sezvakanga zvakanyorwa. 6 Ipapo nhurne dzakamhanya dzikaenda nen'wadhi dzamambo namachinda ake pakati pavaIsiraeri vose navaJudha, sezvavakanga varairwa namambo, vakati, "Imi vana vaIsiraeri, dzokeraizve kuna Jehovha

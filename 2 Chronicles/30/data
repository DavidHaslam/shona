\c 30
\s Hezekia anodana vanhu kuzodya pasika paJerusarema
\p
\v 1 Zvino Hezekia wakatuma \add nhume\add* kuna Israeri wese naJudha, ndokunyorawo tsamba kuna Efuremu naManase, kuti vauye kuimba yaJehovha paJerusarema, kuzoitira Jehovha Mwari weVaIsraeri pasika.
\v 2 Nokuti mambo waiva arangana nemachinda ake neungano yese paJerusarema, kuita pasika mumwedzi wechipiri.
\v 3 Nokuti vaiva vasingagoni kuiita nenguva iyo, nokuti vapristi vaiva vasina kuitwa vatsvene zvakakwana, uye vanhu vaiva vasina kuungana paJerusarema.
\v 4 Zvino chinhu \add ichi\add* chakava chakarurama pameso pamambo nepameso peungano yese.
\v 5 Naizvozvo vakasimbisa shoko kupfuudza chiziviso kuna Israeri wese, kubva paBheeri-Shebha kusvika paDhani, kuti vauye kuzoitira Jehovha Mwari weVaIsraeri pasika muJerusarema; nokuti vaiva vasina ku\add i\add*ita kwenguva refu, sezvazvaiva zvakanyorwa.
\v 6 Naizvozvo vamhanyi vakaenda netsamba kubva kuna mambo nemachinda ake kuna Israeri wese naJudha, uye zvichienderana nemurairo wamambo, vachiti: Imwi vana vaIsraeri, dzokerai kuna Jehovha Mwari waAbhurahama, Isaka, naIsraeri, uye iye achadzokera kune vakapukunyuka pakati penyu, kubva paruoko rwemadzimambo eAsiriya.
\v 7 "Uye musava semadzibaba enyu, uye sehama dzenyu, vakadarikira Jehovha Mwari wemadzibaba avo, kusvika avapa kukuparadzwa sezvamunoona.
\v 8 Ikozvino musaomesa mutsipa yenyu semadzibaba enyu, zvipirei kuna Jehovha, mugopinda muimba yake tsvene, yaakaita tsvene nekusingaperi, mugoshumira Jehovha Mwari wenyu, kuti kupfuta kwehasha dzake kudzokere shure kubve kwamuri.
\v 9 Nokuti pakudzokera kwenyu kuna Jehovha, hama dzenyu nevana venyu vachawana tsitsi pamberi pevatapi vavo, kuti vadzoke kunyika ino; nokuti Jehovha Mwari wenyu ane tsitsi nenyasha; uye haafuratidzi chiso chake kubva kwamuri kana mukadzokera kwaari.
\v 10 Naizvozvo vamhanyi vakapfuurira kubva paguta kuenda kuguta panyika yaEfuremu naManase, kusvikawo paZebhuruni; asi vakavaseka vakavasveeredza.
\v 11 Zvakadaro vamwe kubva kwaAsheri naManase, nekubva kuna Zebhuruni, vakazvininipisa vakauya kuJerusarema.
\v 12 NakwaJudhawo ruoko rwaMwari rwaivapo kuvapa moyo mumwe, kuita murairo wamambo nemachinda neshoko raJehovha.
\p
\v 13 Zvino kwakaungana paJerusarema vanhu vazhinji kuita mutambo wechingwa chisina mbiriso nemwedzi wechipiri, ungano huru kwazvo.
\v 14 Zvino vakasimuka ndokubvisa aritari dzaiva paJerusarema, nearitari dzese dzezvipfungaidzo zvinonhuhwira vakabvisa, ndokukandira murukova Kidhironi.
\v 15 Zvino vakauraya pasika ne\add zuva\add* regumi nemana remwedzi wechipiri; vapristi naVaRevhi ndokunyara, vakazviita vatsvene, ndokupinda nezvipo zvinopiswa muimba yaJehovha.
\v 16 Zvino panzvimbo yavo inozikanwa zvichienderana nemurairo waMozisi munhu waMwari; vapristi vakasasa ropa kubva muruoko rweVaRevhi.
\v 17 Nokuti kwaiva nevazhinji paungano vaiva vasina kuitwa vatsvene; naizvozvo VaRevhi vaiva pangava rekuuraira vese vaiva vasina kuitwa vatsvene, kuvaitira vatsvene Jehovha.
\v 18 Nokuti chaunga chevanhu, vazhinji vekwaEfuremu naManase, Isasikari, naZebhuruni, vaiva vasina kunatswa; zvakadaro vakadya pasika nemutoo waiva usina kunyorwa. Asi Hezekia wakavanyengeterera achiti: Jehovha wakanaka ngaaitire umwe neumwe chiyananiso,
\v 19 anogadzirira moyo wake kutsvaka Mwari, Jehovha Mwari webaba vake, kunyange azvisina kuita zvichienderana nekunatsa kwenzvimbo tsvene.
\v 20 Jehovha ndokunzwa Hezekia, ndokuporesa vanhu.
\p
\v 21 Zvino vana vaIsraeri vaivapo paJerusarema, vakaita mutambo wechingwa chisina mbiriso mazuva manomwe nemufaro mukuru; VaRevhi nevapristi ndokurumbidza Jehovha zuva nezuva, nezvekuimbisa nesimba kuna Jehovha.
\v 22 Zvino Hezekia wakataura nemoyo \add munyoro\add* kuVaRevhi vese vaiva nekunzwisisa kwakanaka paruzivo rwaJehovha. Zvino vakadya pamutambo wese mazuva manomwe, vachipa zvibairo zvezvipo zvekuyananisa, vachikanda kuna Jehovha Mwari wemadzibaba avo.
\v 23 Zvino ungano yese yakarangana kuita amwe mazuva manomwe; ndokuita mazuva manomwezve nemufaro.
\v 24 Nokuti Hezekia mambo waJudha wakapa kungano nzombe diki chiuru chimwe, nemakwai zvuru zvinomwe; nemachinda akapa ungano nzombe diki chiuru chimwe, nemakwai zvuru gumi; vapristi ndokuzviita vatsvene vakawanda.
\v 25 Zvino ungano yese yaJudha, pamwe nevapristi neVaRevhi, neungano yese yakabuda kwaIsraeri, nevatorwa vakabuda panyika yaIsraeri, nevaigara paJudha, vakafara.
\v 26 Naizvozvo kwakava nemufaro mukuru paJerusarema; nokuti kubva panguva yaSoromoni mwanakomana waDhavhidhi, mambo waIsraeri, hakuna kuva nezvakadaro paJerusarema.
\p
\v 27 Zvino vapristi VaRevhi vakasimuka ndokuropafadza vanhu; inzwi ravo ndokunzwikwa, nomunyengetero wavo wakasvika kuugaro hwake utsvene iko kumatenga.

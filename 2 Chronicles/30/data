\c 30
\s Hezekia anodana vanhu kuzodya Pasika paJerusarema
\p
\v 1 Zvino Hezekia akatuma nhume kuvaIsraeri nokuvaJudha vose,akanyorawo tsamba kuvaEfuremu navaManase, kuti vauye kuimba yaJehovha paJerusarema, kuzoitira Jehovha Mwari wavaIsraeri Pasika.
\v 2 nekuti mambo namachinda ake, neungano yose paJerusarema vakange varangana kuita Pasika nomwedzi wechipiri.
\v 3 Nekuti vakange vasingagoni kuiita nenguva iyo, nekuti vapristi, vakanatswa, vakange vasingaringani, navanhuwo vakange vasina kuungana paJerusarema.
\v 4 Zvino chinhu ichi chakange chakarurama pamberi pamambo neungano yose.
\v 5 Naizvozvo vakasimbisa chirevo, vakazivisa pakati palsiraeri pose, kubva paBheerishebha kusvikira paDhani, kuti vanhu vauye kuzoitira Jehovha Mwari wavaIsraeri Pasika paJerusarema; nekuti vakange vasina kuiita nguva huru, sezvakange zvakanyorwa.
\v 6 Ipapo nhume dzakamhanya dzikaenda netsamba dzamambo namachinda ake pakati pavaIsraeri vose navaJudha, sezvavakange varairwa namambo, vakati, Imi vana vaIsraeri, dzokeraizve kuna Jehovha Mwari waAbhurahamu, naIsaka, naIsraeri, kuti iye adzokerezve kunavakasara pakati penyu, vakapukunyuka, pamaoko amadzimambo eAsiria.
\v 7 Regai kuva samadzibaba enyu, nehama dzenyu, vakadarika mirairo yaJehovha Mwari wamadzibaba enyu, iye akazovaita chishamiso sezvamunoona.
\v 8 Regai kuva nemitsipa mikukutu, sezvakange zvakaita madzibaba enyu; zvipirei kuna Jehovha, mupinde paimba yake tsvene, yaakanatsa nokusingaperi, mushumire Jehovha Mwari wenyu, kuti kutsamwa kwake kubviswe kwamuri.
\v 9 Nekuti kana imwi mukadzokera kuna Jehovha, hama dzenyu navana venyu vachanzwirwa tsitsi navatapi vavo, vagodzokerazve kunyika ino; nekuti Jehovha Mwari wenyu ane tsitsi nenyasha; haangafuratidzi chiso chake kwamuri, kana mukadzokera kwaari.
\p
\v 10 Naizvozvo nhume dzakamhanya dzikapota pamaguta ose panyika yose yaEfuremu naManase, kusvikira paZebhuruni; asi vakavaseka, nokuvadadira.
\v 11 Asi vamwe vavaAsheri navaManase navaZebhuruni, vakazvininipisa, vakaenda Jerusarema.
\v 12 NapaJudhawo ruoko rwaMwari rwakavapa moyo mumwe, kuti vateerere murayiro wamambo namachinda neshoko raJehovha.
\p
\v 13 Ipapo vanhu vazhinji vakaungana paJerusarema, kuzoita mutambo wezvingwa zvisina kuviriswa nomwedzi wechipiri, ikaita ungano huru kwazvo.
\v 14 Vakasimuka, ndokubvisa aritari dzaiva paJerusarema, vakabvisawo aritari dzose dzezvipfungaidzo zvinonhuhwira, vakadzikandira murukova Kidhironi.
\v 15 Ipapo vakauraya gwayana rePasika pazuva regumi namana romwedzi wechipiri; vapristi navaRevhi vakanyara, vakazvinatsa, vakauya nezvipiriso zvinopiswa mumba maJehovha.
\v 16 Vakamira panzvimbo yavo sezvavakarairwa nomurayiro waMozisi, iye munhu waMwari; vapristi vakasasa ropa ravakatora pamaoko avaRevhi.
\v 17 Nekuti vazhinji vaivapo paungano vakange vasina kuzvinatsa; saka vaRevhi vaiva nebasa rokuurayira vose, vakange vasina kunatswa, makwayana ePasika yavo, kuti vavanatsire Jehovha.
\v 18 Nekuti vanhu vazhinji-zhinji vaEfuremu navaManase, navaIsakari navaZebhuruni, vakange vasinakuzvinatsa; kunyange zvakadaro vakadya Pasika nomutowo wakapesana nowakanyorwa. Nekuti Hezekia akange avanyengeterera, achiti, Jehovha wakanaka ngaakanganwire mumwe nomumwe,
\v 19 unoshingaira nomoyo wake kutsvaka Mwari, Jehovha, Mwari wababa vake, kunyange asina kunatswa nomutowo wokunatswa kwenzvimbo tsvene.
\v 20 Jehovha akanzwa Hezekia, akaporesa vanhu.
\p
\v 21 Zvino vana vaIsraeri, vaiva paJerusarema, vakaita mutambo wezvingwa zvisina kuviriswa nomufaro mukuru mazuva manomwe; vaRevhi navapristi vakarumbidza Jehovha zuva rimwe nerimwe, vachiridzira Jehovha nezvokuridzisa zvainzwika kure.
\v 22 Hezekia akataura nounyoro navaRevhi vose vaigona kubatira Jehovha zvakanaka. Naizvozvo vakadya pamutambo mazuva manomwe, vakabayira zvibayiro zvezvipiriso zvokuyananisa, vachizvireurura kuna Jehovha Mwari wamadzibaba avo.
\v 23 Zvino ungano yose yakarangana kuita mamwe mazuva manomwezve; vakaita mazuva manomwezve nomufaro.
\v 24 Nekuti Hezekia mambo waJudha akapa ungano nzombe dzine chiuru chimwe, namakwai ane zviuru zvinomwe, kuti vabayire nazvo; namachindawo akapa ungano nzombe dzine chiuru chimwe, namakwai ane zviuru zvine gumi; vapristi vazhinji-zhinji vakazvinatsa.
\v 25 Ipapo ungano yose yaJudha, pamwechete navapristi navaRevhi, neungano yose yakabva pakati paIsraeri, navatorwa vakabva panyika yaIsraeri, navakange vagere paJudha, vakafara vose.
\p
\v 26 Naizvozvo mufaro mukuru ukavapo paJerusarema; nekuti kubva panguva yaSoromoni mwanakomana waDhavhidhi, mambo walsiraeri, hakuna kuita zvakadaro paJerusarema.
\v 27 Ipapo vapristi vaRevhi vakasimuka, vakaropafadza, vanhu; manzwi avo akanzwika, nokunyengetera kwavo kukasvika kuugaro hwake utsvene iko kudenga.

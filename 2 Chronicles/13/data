\c 13
\s Abhija mambo waJudha
\p
\v 1 Pagore regumi namasere ramambo Jerobhoami, Abhija akatanga kubata ushe hwaJudha.
\v 2 Akabata ushe paJerusarema makore matatu; zita ramai vake rakange riri Mikaya, mukunda waUrieri weGibhiya. Kurwa kukavapo pakati paAbhija naJerobhoami.
\v 3 Abhija akarwa ane hondo yavarwi dzaiva mhare, varume vakatsaurwa vane zvuru mazana mana; Jerobhoamiwo akagadzira hondo kuzorwa naye, ana varume vakatsaurwa vane zvuru zvina mazana masere, vaiva varume vane simba noumhare.
\p
\v 4 Abhija akamira pamusoro pegomo rainzi Zemaraimi, raiva panyika yamakomo yaEfuremu, akati: Ndinzwei, Jerobhoami naVaIsraeri vese!
\v 5 Ko hamufaniri kuziva here kuti Jehovha Mwari waIsraeri akapa Dhavhidhi ushe hwaIsraeri nokusingaperi, iye navanakomana vake nesungano yomunyu?
\v 6 Asi Jerobhoami mwanakomana waNebhati, muranda waSoromoni mwanakomana waDhavhidhi, akasimuka akamukira ishe wake.
\v 7 Kukaunganira kwaari vanhu vakaipa, vana vaBheriari, vakazvisimbisa kundorwa naRehobhoamu mwanakomana waSoromoni, iye Rehobhoamu achiri mudiki ano moyo unotya, asingagoni kurwa navo.
\v 8 Zvino munoda kurwa novushe bwaJehovha bwuri mumaoko avanakomana vaDhavhidhi; zvamuri vanhu vazhinji, mune mhuru dzegoridhe dzakaitwa naJerobhoami kuti vave vamwari venyu.
\v 9 Hamuna kudzinga here vapristi vaJehovha, vanakomana vaAroni, naVaRevhi, imwi mukazvitsaurira vapristi netsika dzavanhu vedzimwe nyika? Naizvozvo Ani nani anouya kuisa maoko kuzvitsaurira Mwari ane nzombe imwe namakondohwe manomwe, iye angava mupristi wavamwari vasati vari vamwari.
\v 10 Asi kana tirisu, Jehovha ndiMwari wedu, hatina kumurasi a; isu tina vapristi vanoshumira Jehovha, ivo vanakomana vaAroni, naVaRevhi pamabasa avo.
\v 11 Ndivo vanopisira Jehovha zvipiriso zvinopiswa nezvinonhuhwira nezvinotapira mangwanani ese namadekwani ese; nezvingwa zvokuratidza vanozvironga patafura yakaisvonaka; nechigadziko chegoridhe nemwenje yacho, kuvhenekera madekwani ese; nokuti tinochengeta zvatakarairwa naJehovha Mwari wedu; asi imwi makamurasi a.
\v 12 Zvino tarirai, Mwari anesu achititungamirira, navapristi vake vane hwamanda dzokuridza nadzo, kuti vakuridzirei mhere imi. Nhandi vana vaIsraeri, regai kurwa naJehovha Mwari wamadzibaba enyu; nokuti hamungakundi.
\p
\v 13 Asi Jerobhoami akaisa vavandiri kuti vavakombe necheshure kwavo; zvino ivo vakava pamberi paJudha, navavandiri vakange vari shure kwavo.
\v 14 Zvino vaJudha vakati vachicheuka, vakaona kurwa mberi kwavo neshure kwavo; vakachema kuna Jehovha, vapristi vakaridza hwamanda.
\v 15 Ipapo vanhu vaJudha vakaridza mhere; vakati varidza mhere, Mwari akaparadza Jerobhoami naVaIsraeri vese pamberi paAbhija naJudha.
\v 16 Vana vaIsraeri vakatiza pamberi paJudha, Mwari akavaisa mumaoko avo.
\v 17 Abhija navanhu vake vakavauraya nokuuraya kukuru; naizvozvo varume vakatsaurwa vane zvuru zvina mazana mashanu vakaurawa pakati paIsraeri.
\v 18 Vana vaIsraeri vakamanikidzwa saizvozvo nenguva iyo, vana vaJudha vakakunda, nokuti vakavimba naJehovha, Mwari wamadzibaba avo.
\v 19 Abhija akateverera Jerobhoami, akamutorera maguta, aiti: Bheteri nemisha yaro, neJeshana nemisha yaro, neEfironi nemisha yaro.
\v 20 Jerobhoami haana kuzova nesimbazve pamazuva aAbhija; Jehovha ndokumurova, akafa.
\p
\v 21 Asi Abhija akazvisimbisa, akawana vakadzi vane gumi navana, akabereka vanakomana vana makumi maviri navaviri, navanasikana vane gumi navatanhatu.
\v 22 Zvino mamwe mabasa aAbhija, netsika dzake, namashoko ake, zvakanyorwa padudziro yomuporofita Idho.

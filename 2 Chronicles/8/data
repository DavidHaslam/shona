\c 8
\s Zvimwe zvakavakwa naSoromoni
\p
\v 1 Zvino zvakaitika pakupera kwemakore makumi maviri Soromoni aakavaka nawo imba yaJehovha neimba yake,
\v 2 kuti maguta Hurami aaiva apa Soromoni, Soromoni wakaavaka ndokugarisa vana vaIsraeriko.
\v 3 Soromoni ndokuenda kuHamati-Zobha, ndokurikunda.
\v 4 Zvino wakavaka Tadhimori murenje, nemaguta ese ematura aaiva avaka paHamati.
\v 5 Zvino wakavaka Bheti-Horoni rekumusoro neBheti-Horoni rezasi, maguta akakombwa nemasvingo, ane magonhi nemazariro;
\v 6 neBhaarati, nemaguta ese ematura Soromoni aaiva nawo, nemaguta ese engoro, nemaguta evatasvi vemabhiza ake, nechishuwo chese chaSoromoni chaakashuva nacho kuvaka paJerusarema nepaRebhanoni nepanyika yese yeushe hwake.
\p
\v 7 Vanhu vese vakasara paVaHiti, neVaAmori, nevaPerizi, neVaHivhi, neVaJebhusi, vaiva vasiri vaVaIsraeri;
\v 8 pavana vavo vaiva vasara shure kwavo panyika, vana vaIsraeri vavasina kupedza, Soromoni wakavasimudza kuva chibharo kusvika nhasi.
\v 9 Asi pavana vaIsraeri Soromoni haana kuita varanda vebasa rake, asi ivo vaiva varume vehondo nevakuru vevatungamiriri vehondo, nevarairi vengoro dzake nevatasvi vemabhiza ake.
\v 10 Zvino ava vaiva misoro yemachinda amambo Soromoni, mazana maviri nemakumi mashanu, vaitonga vanhu.
\p
\v 11 Zvino Soromoni wakakwidza mukunda waFarao kubva muguta raDhavhidhi kumuisa kuimba yaaiva amuvakira, nokuti wakati: Mukadzi wangu haangagari muimba yaDhavhidhi mambo waIsraeri, nokuti patsvene pasvika areka yaJehovha.
\p
\v 12 Zvino Soromoni wakapa zvibairo zvinopiswa kuna Jehovha paaritari yaJehovha, yaaiva avaka pamberi peberere.
\v 13 izvo zvakatarirwa zuva nezuva, achipa zvichienderana nemurairo waMozisi, pamasabata, nepakugara kwemwedzi, nepamitambo yakadzama, katatu pagore, pamutambo wezvingwa zvisina mbiriso, nepamutambo wemavhiki, nepamutambo wematumba.
\p
\v 14 Zvino wakagadza zvichienderana nechimiso chaDhavhidhi baba vake, mapoka evapristi pamabasa avo, neVaRevhi pangava ravo, kurumbidza nekushanda pamberi pevapristi, sezvezvhinhu zvezuva nezuva nevachengeti vemikova pamapoka avo pasuwo rimwe nerimwe; nokuti Dhavhidhi munhu waMwari waiva araira saizvozvo.
\v 15 Zvino havana kutsauka pamurairo wamambo kuvapristi neVaRevhi maererano nezvakakosha.
\v 16 Zvino basa rese raSoromoni rakagadzirwa kusvika pazuva rekuteiwa kweimba yaJehovha kusvika pakupera kwayo. Imba yaJehovha ikazopera.
\p
\v 17 Ipapo Soromoni wakaenda Eziyoni-Gebheri nekuEroti, pamahombekombe egungwa panyika yaEdhomu.
\v 18 Hurami ndokumutumira neruoko rwevaranda vake zvikepe nevaranda vaiva neruzivo rwegungwa, ndokuenda nevaranda vaSoromoni kuOfiri, ndokutorapo matarenda* mazana mana nemakumi mashanu egoridhe, ndokuunza kuna mambo Soromoni.

\c 22
\s Ahazia mambo waJudha
\p
\v 1 Zvino vagari veJerusarema vakaita Ahazia mwanakomana wake mudiki mambo pachinzvimbo chake, nokuti hondo yakarongwa yevanhu yakauya nevaArabhia yaiva yauraya vakuru vake vese. Naizvozvo Ahazia mwanakomana waJehoramu mambo waJudha wakatonga.
\p
\v 2 Ahazia waiva nemakore makumi mana nemaviri paakava mambo, ndokutonga gore rimwe paJerusarema; zita ramai vake raivawo Ataria, mukunda waOmiri.
\v 3 Naiye wakafamba nenzira dzeimba yaAhabhi; nokuti mai vake vaiva murairikadzi wake kuita zvakaipa.
\v 4 Naizvozvo wakaita zvakaipa pamberi paJehovha seimba yaAhabhi; nokuti ivo vaiva varairi vake shure kwekufa kwababa vake, ndivo vaiva varairi vake, vakamuisa pakuparadzwa.
\p
\v 5 Akafambawo sezvavakamuraira, akaenda naJehoramu mwanakomana waAhabhi mambo waIsraeri, kundorwa naHazaeri mambo weSiriya paRamoti-Giriyadhi; vaSiriya vakakuvadza Jehoramu.
\v 6 Akadzokera Jezireeri kuzorapwa mavanga aakatemwa paRama, nguva yaakarwa naHazaeri mambo weSiriya. Ipapo Azariya mwanakomana waJehoramu mambo waJudha, akaenda kundoona Jehoramu mwanakomana waAhabhi paJezireeri, nokuti akange achirwara.
\v 7 Zvino kuparadzwa kwaAhazia kwakabva kuna Mwari, zvaakaenda kuna Joramu; nokuti akati asvikapo, akaenda naJehoramu kundorwa naJehu mwanakomana waNishi, akange azodzwa naJehovha kuti aparadze imba yaAhabhi.
\v 8 Zvino Jehu akati achiitira imba yaAhabhi zvakange zvatongwa naJehovha, akawana machinda aJudha navanakomana vavanin'ina vaAhazia vachibatira Ahazia, ndokuvauraya.
\v 9 Akatsvaka Ahaziawo; vakamubata (nokuti akange avanda paSamaria), vakamuisa kuna Jehu vakamuuraya; vakamuviga vakati: Mwanakomana waJehoshafati, akatsvaka Jehovha nomoyo wake wese. Asi kwakange kusina umwe weimba yaAhazia akange ane simba rokubata ushe.
\s Ataria anoparadza imba yaAhazia, asi Joashi anopukunyuka
\p
\v 10 Zvino Ataria mai vaAhazia, vakati vachiona kuti mwanakomana wavo afa, vakasimuka, vakaparadza vese vorudzi rwamambo veimba yaJudha.
\v 11 Asi Jehoshabhiyati mukunda wamambo wakatora Joashi mwanakomana waAhazia, akamuba pakati pavanakomana vamambo vaiurawa, akamuisa iye nomureri wake mumba mokuvata. Naizvozvo Jehoshabhiyati mukunda wamambo Jehoramu, mukadzi waJehoyadha mupristi (nokuti waiva hanzvadzi yaAhazia), akamuvanza pana Ataria, naizvozvo havana kumuuraya.
\v 12 Akagara navo akavanzwa mumba maMwari makore matanhatu; Ataria akabata ushe panyika.

\c 4
\s Nhumbi dzetembere
\p
\v 1 Wakaitawo aritari yendarira, makubhiti makumi maviri urefu hwayo, uye makubhiti gumi kukwirira kwayo.
\p
\v 2 Wakaitawo gungwa rendarira yakanyunguduswa raiva makubhiti gumi kubva pamahombekombe aro kusvika pamahombekombe aro, kupoteredza pose uye kukwirira kwaro kwaiva makubhiti mashanu, nemutaro wemakubhiti makumi matatu waiva wakarioteredza.
\v 3 Nemufananidzo wenzombe waiva pasi paro, waiva wakarikomberedza kupoteredza, gumi pakubhiti, kukomberedza gungwa kuripoteredza, mitsara miviri yenzombe yakaumbwa nekunyungudusa pakuumbwa kwaro.
\v 4 Raiva rakamira pamusoro penzombe gumi nembiri, nhatu dzakatarisa kumaodzanyemba, uye nhatu dzakatarisa kumavirazuva, uye nhatu dzakatarisa kuchamhembe, uye nhatu dzakatarisa kumabvazuva. Zvino gungwa raiva pamusoro pamusoro padzo, uye shure kwadzo kwese kwaiva mukati.
\v 5 Neukobvu hwaro \add se\add*upamhi hwechanza, nemucheto waro waiva sebasa remucheto wemukombe, \add se\add*ruva rehapa; rakagamuchira ndokuchengeta mabhati* zvuru zvitatu.
\p
\v 6 Wakaitawo madhishi ekugezera gumi, ndokuisa mishanu kurudyi nemishanu kuruboshwe kugezeramo, zvinhu zvavaipa kuva chipo chinopiswa, vaizvigezeramo, asi gungwa raiva revapristi kugezeramo.
\v 7 Wakaitawo zvigadziko zvemwenje gumi zvegoridhe zvichienderana nekumiswa kwazvo, ndokuisa mutembere, zvishanu kurudyi uye zvishanu kuruboshwe.
\v 8 Wakaitawo tafura gumi, ndokudziisa mutembere, shanu kurudyi uye shanu kuruboshwe. Ndokuita midziyo yegoridhe zana.
\v 9 Wakaitawo chivanze chevapristi, nechivanze chikuru nemagonhi echivanze, ndokudzudzura magonhi aro nendarira.
\v 10 Zvino wakaisa gungwa kurudyi nekumabvazuva, kwakatarisana nekuchamhembe.
\p
\v 11 Zvino Hurami wakaita hari, nefoshoro, nendiro dzekusasa. Hurami ndokupedza basa raakaitira mambo Soromoni paimba yaJehovha:
\v 12 Mbiru mbiri, nendiro dzekusasa, nemisoro yaiva pamisoro yembiru; nemimbure miviri yekufukidza ndiro mbiri dzekusasa dzemisoro miviri yaiva pamisoro yembiru;
\v 13 nemapomegiranati mazana mana pamimbure miviri, misara miviri yemapomegiranati pamumbure umwe neumwe, kufukidza ndiro mbiri dzekusasa dzemisoro yaiva pamusoro pechiso chembiru.
\v 14 akaitawo zvigadziko, akaitawo madhishi ekugezera pamusoro pezvigadziko;
\v 15 gungwa rimwe nenzombe gumi nembiri pasi paro.
\v 16 Nehari nefoshoro nezvibaiso zvenyama, nenhumbi dzese dzazvo, Hurami Abhi ndokuzviitira mambo Soromoni achiitira imba yaJehovha nendarira inobwinya.
\v 17 Mambo akazviumba pabani raJoridhani pavhu rekuumba pakati peSukoti neZeredha.
\v 18 Saizvozvo Soromoni wakaita midziyo yesenhumbi dzese idzi muuwandu ukuru zvokuti uremu hwendarira hahuna kutsvakwa.
\p
\v 19 Zvino Soromoni wakaita midziyo yese yaiva mumba maMwari, nearitari yendarirawo netafura pakange pane zvingwa zvokuratidza;
\v 20 nezvigadziko zvemwenje nemwenje yazvo, kuti ipfute pamberi penzvimbo tsvene, sezvavakange varairwa, zviri zvegoridhe;
\v 21 namaruva, nemwenje, nembato, zvegoridhe, iri pagoridhe rakanaka kwazvo;
\v 22 nembato, nembiya, nezvirongo, nezvaenga zvomoto, zviri zvegoridhe rakaisvonaka; napavakapinda napo paimba, mikova yomukati yayo yenzvimbo tsvene-tsvene; nemikova yeimba, iyo tembere, yakange iri yegoridhe.

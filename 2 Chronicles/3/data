\c 3
\s Soromoni anovaka tembere yaJehovha
\p
\v 1 Zvino Soromoni wakatanga kuvaka imba yaJehovha paJerusarema mugomo reMoria, \add Jehovha\add* paakazviratidza kuna Dhavhidhi baba vake, panzvimbo Dhavhidhi paaiva agadzirira, paburiro raOrinani muJebhusi.
\v 2 Zvino wakatanga kuvaka nerepiri remwedzi wechipiri, negore rechina rekutonga kwake.
\p
\v 3 Zvino idzi inheyo Soromoni dzekuvaka imba yaMwari. Urefu pamakubhiti ekare hwaiva makubhiti makumi matanhatu, noupamhi makubhiti makumi maviri.
\v 4 Berere, raiva pamberi peimba, kureba kwaro kwakange kwakafanana noupamhi hweimba, makubhiti makumi maviri, nokukwirira kwaro makubhiti ane zana namakumi maviri, akaifukidza nechomukati negoridhe rakaisvonaka.
\v 5 Akafukidza imba huru namatanda omusipiresi, akafukidzwa negoridhe rakaisvonaka, akavezera pamusoro pawo muchindwe namaketani.
\v 6 Akashongedza imba ukomba hwamabwe anokosha; goridhe rakange iri goridhe yeParivhaimi.
\v 7 Akafukidzawo imba negoridhe, namatanda ayo, nezvikumbaridzo zvayo, namadziro ayo, namagonhi ayo; akavezera makerubhi pamadziro.
\v 8 Akavakawo imba tsvene-tsvene; kureba kwayo kwakange kwakafanana nohupamhi hweimba, makubhiti ana makumi maviri, noupamhi hwayo makubhiti ana makumi maviri; akaifukidza negoridhe rakaisvonaka rakasvika matarenda* mazana matanhatu.
\v 9 Kurema kwembambo kwakasvika mashekeri egoridhe ana makumi mashanu. Akafukidza makamuri okumusoro negoridhe.
\p
\v 10 Paimba tsvene-tsvene akaita makerubhi maviri zviri zvifananidzo zvakavezwa; akaafukidza negoridhe.
\v 11 Mapapiro amakerubhi akasvika makubhiti ana makumi maviri pakureba kwawo; bapiro rerimwe rakange rina makubhiti mashanu, richisvika kumadziro eimba; nerimwe bapirowo rakange rina makubhiti mashanu, richisvika kubapiro rerimwe kerubhi.
\v 12 Nebapiro rerimwe kerubhi rakange rina makubhiti mashanu, richisvika kumadziro eimba; nerimwe bapirowo rakange rina makubhiti mashanu, richibatana nebapiro rerimwe kerubhi.
\v 13 Mapapiro amakerubhi awa akange akatandavadzwa, akasvika makubhiti makumi maviri; akange amire namakumbo awo, zviso zvawo zvakaringira kumba.
\p
\v 14 Akaitawo chidzitiro nezvakarukwa zvitema, nezvishava, nezvitsvuku, nomucheka wakaisvonaka; akasonerapo makerubhi.
\v 15 Akaitawo pamberi peimba mbiru mbiri; kukwirira kwadzo kwakasvika makubhiti ana makumi matatu namashanu, nomusoro wakange uri pamusoro peimwe neimwe wakasvika makubhiti mashanu.
\v 16 Akaitawo maketeni panzvimbo tsvene, akaaisa pamisoro yembiru; akaita mapomegiranati ane zana, akaaisa pamaketeni.
\v 17 Akamisa mbiru mbiri pamberi petembere, imwe kurudyi, imwe kuruboshwe; yokurudyi akaitumidza zita rinonzi Jakini, neyokuruboshwe akaitumidza Bhowasi.

\c 24
\s Joashi anogadzira temberi; pashure anotsauka panzira dzaJehovha
\p
\v 1 Joashi akange asvika makore manomwe pakutanga kwake kubata ushe; akabata ushe paJerusarema makore makumi mana; zita ramai vake rakange riri Zibhia weBheerishebha.
\v 2 Joashi akaita zvakanaka pamberi paJehovha mazuva ose omupristi Jehoyadha.
\v 3 Jehoyadha akamutsvakira vakadzi vaviri; akabereka vanakomana navanasikana .
\p
\v 4 Zvino shure kwaizvozvi Joashi akarangarira kuvandudza imba yaJehovha.
\v 5 Akakokera vapristi navaRevhi, akati kwavari, Budirai kumaguta aJudha, muunganidze kuvalsiraeri vose mari yokugadzirisa nayo imba yaMwari wenyu gore rimwe nerimwe; uye mubve machimbidzikira chinhu ichi! Asi vaRevhi havana kuchimbidzika.
\v 6 Zvino mambo akadana mukuru Jehoyadha, akati kwaari, Makaregereiko kuraira vaRevhi kundounganidza mutero waMozisi muranda waJehovha paJudha napaJerusarema napaungano yaIsraeri, zviiswe patende rechipupuriro?
\p
\v 7 nekuti vanakomana vaAtaria, mukadzi uya wakaipa, vakange vaputsa imba yaMwari; nezvinhu zvose zveimba yaJehovha, zvakange zvakatsaurirwa Mwari, vakazvipa vaBhaari.
\p
\v 8 Naizvozvo mambo akaraira, vakaveza bhokisi, vakariisa kunze kwesuwo reimba yaJehovha.
\v 9 Zvino vakatuma shoko pakati paJudha neJerusarema, kuti vanhu vavigire Jehovha mutero wakarairwa vaIsraeri murenje naMozisi muranda waMwari.
\v 10 Machinda ose navanhu vose vakafara, vakauya nazvo, vakazvikanda mubhokisi, kusvikira vapedza.
\p
\v 11 Zvino nguva dzose kana bhokisi richiiswa paimba yamambo namaoko avaRevhi, kana vakaona kuti mari zhinji yavamo, munyori wamambo nomutariri womupristi mukuru vakauya vakadurura zviri mubhokisi, vakaritora ndokuridzoserazve panzvimbo yaro. Vakaita kudaro zuva rimwe nerimwe, vakaunganidza mari zhinji.
\p
\v 12 Zvino mambo naJehoyadha vakaipa vaibata mabasa paimba yaJehovha; vakaripira vavezi vamabwe namatanda, kuti vavandudze imba yaJehovha, navapfuri vamatare nendarira, kuti vagadzire imba yaJehovha.
\v 13 Naizvozvo vabati vakabata, basa rikapedzwa navo; vakamutsiridza imba yaMwari sezvayakange yakaita kare, vakaisimbisa.
\v 14 Zvino vakati vapedza, vakauya nemari yakasara kuna mambo naJehoyadha, vakaita nayo midziyo yeimba yaJehovha, iri midziyo yokubata nayo, nokubayira nayo, nezvirongo nemidziyo yendarama nesirivha. Vaibayira zvipiriso zvinopiswa mumba maJehovha mazuva ose aJehoyadha.
\v 15 Asi Jehoyadha akazokwegura, akava namazuva mazhinji ndokufa; akange ana makore ane zana namakumi matatu pakufa kwake.
\v 16 Vakamuviga paguta raDhavhidhi pakati pamadzimambo; nekuti akange aitira Mwari neimba yake zvakanaka pakati paIsraeri.
\p
\v 17 Zvino Jehoyadha akati afa, machinda aJudha akasvika, akanamata mambo. Ipapo mambo akavateerera.
\v 18 Vakasiya imba yaJehovha Mwari wamadzibaba avo, vakashumira matanda okunamata nawo nezvifananidzo; Mwari akatsamwira Judha neJerusarema pamusoro pemhaka iyi.
\p
\v 19 Kunyange zvakadaro akavatumira vaporofita kuzovadzoserazve kuna Jehovha; ivo vakavapupurira, asi vakaramba kunzwa.
\v 20 Ipapo Mweya waMwari wakauya pamusoro paZekariya, mwanakomana womupristi Jehoyadha, akamira pakakwirira pamberi pavanhu, akati kwavari, Zvanzi naMwari, Munodarikireiko mirairo yaJehovha, muchiramba kufara? Zvamasiya Jehovha, naiye wakakusiyayiwo.,
\v 21 Ipapo vakarangana, vakamutaka namabwe paruvazhe rweimba yaJehovha, varairwa namambo.
\v 22 Nokudaro mambo Joashi haana kurangarira zvakanaka zvaakange aitirwa naJehoyadha baba vake, asi akauraya mwanakomana wake. Zvino wakati achifa, akati, Jehovha ngaatarire chinhu ichi, achitsive.
\p
\v 23 Zvino gore rakati ropera, hondo yavaSiriya ikasvika kuzorwa naye; vakasvika paJudha napaJerusarema vakaparadza machinda ose avanhu pakati pavanhu, vakatuma zvose zvavakapamba kuna mambo weDhamasiko.
\v 24 Nekuti hondo yavaSiriya yakauya neboka duku ravanhu; Jehovha akaisa pfumo guru-guru mumaoko avo, nekuti vakange vasiya Jehovha Mwari wamadzibaba avo. Nokudaro vakaitira Joashi zvakange zvatongwa naMwari.
\v 25 Zvino vakati vabva kwaari (nokuti vakamusiya achirwara kwazvo), varanda vake vakarangana pamusoro pake nemhaka yeropa ravanakomana vomupristi Jehoyadha, vakamuuraira panhovo yake, akafa; vakamuviga muguta raDhavhidhi, asi havana kumuviga kumarinda amadzimambo.
\p
\v 26 Vakarangana pamusoro pake ndivava: Zabhadhi mwanakomana waShimeati, mukadzi muAmoni, naJehozabhadhi mwanakomana waShimiriti mukadzi muMoabhu.
\p
\v 27 Zvino kana zviri zvavanakomana vake, namashoko makuru avaporofita akarehwa pamusoro pake, nokumutsiridzwa kweimba yaMwari, tarirai zvakanyorwa padudziro yebhuku yamadzimambo. Amazia mwanakomana wake akamutevera paushe.

\c 17
\s Jehoshafati mambo waJudha
\p
\v 1 Zvino Jehoshafati mwanakomana wake wakatonga pachinzvimbo chake, ndokuzvisimbisa kurwisa Israeri.
\v 2 Zvino wakaisa varwi mumaguta ese akashoshewa aJudha, ndokuisa mapoka evarwi panyika yaJudha, nepamaguta aEfuremu Asa baba avaiva vakunda.
\v 3 Zvino Jehovha wakava naJehoshafati, nokuti wakafamba munzira dzekutanga dzaDhavhidhi baba vake; uye haana kutsvaka vana Bhaari.
\v 4 Asi wakatsvaka Mwari wababa vake, uye wakafamba mumirairo yake, asingateveri kuita kwaIsraeri.
\v 5 Naizvozvo Jehovha wakasimbisa ushe paruoko rwake; Judha wese ndokuvigira Jehoshafati zvipo. Zvino wakava nefuma nerukudzo zvakawanda.
\v 6 Zvino moyo wake wakakwirira panzira dzaJehovha. Pamusoro pazvo wakabvisa nzvimbo dzakakwirira nematanda ekunamata nawo kubva kwaJudha.
\p
\v 7 Uye pagore rechitatu rekutonga kwake, wakatuma kumachinda ake; kuna Bhenihairi, nekuna Obhadhiya, nekuna Zekariya, nekuna Netaneri, nekuna Mikaya, kudzidzisa mumaguta aJudha;
\v 8 uye pamwe navo VaRevhi; Shemaya, naNetaniya, naZebhadhiya, naAsaheri, naShemiramoti, naJehonatani, naAdhoniya, naTobhiya, naTobhi-Adhoniya, VaRevhi; uye pamwe navo Erishama naJehoramu, vapristi.
\v 9 Zvno vakadzidzisa kwaJudha, vane bhuku yomurairo waJehovha; vakafamba vachipota namaguta ese aJudha, vachidzidzisa pakati pavanhu.
\p
\v 10 Ushe hwese hwenyika dzese dzakange dzakapoteredza Judha, vakavhunduswa naJehovha, vakasarwa naJehoshafati.
\v 11 Vamwe VaFirisitia vakavigira Jehoshafati zvipo, nesirivha yomutero; vaArabhiawo vakamuvigira makwai, makondohwe ane zvuru zvinomwe namazana manomwe, nenhongo dzembudzi dzine zvuru zvinomwe namazana manomwe.
\p
\v 12 Jehoshafati akazova mukuru kwazvo, akavaka pakati paJudha nhare namaguta amatura.
\v 13 Waiva namabasa mazhinji mumaguta aJudha, navarwi, varume vane simba noumhare paJerusarema.
\v 14 Zvino ndiwo mazita avo nedzimba, dzamadzibaba avo: Pakati paJudha, vakuru vezvuru: Adhina mukuru, uye pamwe chete naye varume vane simba noumhare vane zvuru zvina mazana matatu;
\v 15 tevere Jehohanani mukuru, uye pamwe chete naye varume vane zvuru zvina mazana maviri namakumi masere;
\v 16 tevere Amasia mwanakomana waZikiri, wakazvipa kuna Jehovha nomoyo wake wese; uye pamwe chete naye varume vane simba noumhare vane zvuru pakati.
\v 17 PavaBhenjamini: Eriadha munhu ane simba noumhare, uye pamwe chete naye varume vane zvuru zvina mazana maviri vakange vakabata uta nenhovo;
\v 18 tevere Jehozabhadhi, uye pamwe chete naye varume vane zvuru zvine zana namakumi masere, vakange vakazvigadzirira kurwa.
\v 19 Ndivo vaibatira mambo, vamwe vakange vaiswa namambo mumaguta akashoshewa panyika yese yaJudha vasingaverengwi.

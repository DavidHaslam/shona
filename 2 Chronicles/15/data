\c 15
\p
\v 1 Zvino Mweya waMwari wakauya pamusoro paAzariya mwanakomana waOdhedhi;
\v 2 iye ndokubuda kunosangana naAsa, ndokuti kwaari: Nditeererei imwi Asa naJudha wese naBhenjamini; Jehovha anemwi kana muchinaye; kana muchimutsvaka achawanikwa nemwi; asi kana mukamusiya, achakusiyai.
\v 3 Zvino kwenguva refu Israeri waiva asina Mwari wechokwadi, uye asina mupristi anodzidzisa, uye asina murairo.
\v 4 asi pakumanikidzwa kwake, wakatendeukira kuna Jehovha Mwari waIsraeri, ndokumutsvaka, iye ndokuwanikwa navo.
\v 5 Zvino nguva idzodzo kwaiva kusina rugare kune waibuda kana kune waipinda, nokuti matambudziko makuru aiva pamusoro pevagari vese vedzinyika.
\v 6 Zvino vakagurwa gurwa, rudzi nerudzi, uye guta neguta, nokuti Mwari wakava tambudza nenhamo dzese.
\v 7 Naizvozvo imwi simbai, uye maoko enyu ngaarege kushaiwa simba; nokuti kune mubairo pabasa renyu.
\p
\v 8 Zvino Asa paakanzwa mashoko awa, nechiporofita chaOdhedhi muporofita, wakashinga, ndokubvisa zvinyangadzo kubva panyika yese yaJudha naBhenjamini, uye kubva pamaguta aaiva atora kubva pagomo raEfuremu; ndokuvandudza aritari yaJehovha yaiva pamberi peberere raJehovha.
\v 9 Zvino wakaunganidza Judha naBhenjamini vese nevatorwa vaiva vachibva kwaEfuremu naManase, nevaibva kwaSimioni, nokuti vakamuwira kubva kwaIsraeri vakawanda pavakaona kuti Jehovha Mwari wake anaye.
\v 10 Zvino vakaungana paJerusarema mumwedzi wetatu, negore regumi nemashanu rekutonga kwaAsa.
\v 11 Zvino wakabaira Jehovha zuva iroro pane zvakapambwa zvavaiva vauya nazvo: Nzombe mazana manomwe, nemakwai zvuru zvinomwe.
\v 12 Zvino vakapinda pasungano kutsvaka Jehovha Mwari wemadzibaba avo nemoyo wavo wese uye nemweya yavo yese.
\v 13 Uye ani nani asingatsvaki Jehovha Mwari waIsraeri achaurawa, kubva kumudiki kusvika kumukuru, kubva kumukadzi kusvika kumurume.
\v 14 Zvino vakapika kuna Jehovha neinzwi guru, uye nekupururudza, uye nehwamanda uye nenyanga dzemakondohwe.
\v 15 VaJudha vese ndokufara nemhiko; nokuti vaiva vapika nemoyo yavo yese, nekumutsvaka nechishuvo chavo chese, zvino wakawanikwa navo, Jehovha ndokuvapa zororo kumativi ese.
\p
\v 16 Uye Maakawo mai vaAsa mambo wakavabvisa pauhosi; nokuti waiva aita danda rekunamata naro chifananidzo chinhu chinonyangadza; Asa ndokutemera pasi chifananidzo chake, akachikuyakuya, ndokuchipisa parukova Kidhironi.
\v 17 Asi nzvimbo dzakakwirira haana kudzibvisa kwaIsraeri; kunyange zvakadaro moyo waAsa waiva wakaperera mazuva ake ese.
\p
\v 18 Zvino akauisa muimba yaMwari zvinhu baba vake zvavaiva vaita zvitsvene uye izvo iye zvaakaita zvitsvene, sirivha, negoridhe, nemidziyo.
\v 19 Zvino hakuna kuva nehondo kusvika mugore remakumi matatu nemashanu rekutonga kwaAsa.

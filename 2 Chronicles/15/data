\c 15
\p
\v 1 Zvino Mweya waMwari wakauya pamusoro paAzariya mwanakomana waOdhedhi;
\v 2 iye ndokubuda kunosangana naAsa, ndokuti kwaari: Nditeererei imwi Asa naJudha wese naBhenjamini; Jehovha anemwi kana muchinaye; kana muchimutsvaka achawanikwa nemwi; asi kana mukamusiya, achakusiyai.
\v 3 Zvino kwenguva huru Israeri waiva asina Mwari wechokwadi, uye asina mupristi anodzidzisa, uye asina murairo.
\v 4 asi pakumanikidzwa kwake, wakatendeukira kuna Jehovha Mwari waIsraeri, ndokumutsvaka, iye ndokuwanikwa navo.
\v 5 Zvino nguva idzodzo kwaiva kusina rugare kune waibuda kana kune waipinda, nokuti matambudziko makuru aiva pamusoro pevagari vese vedzinyika.
\v 6 Zvino vakagurwa gurwa, rudzi nerudzi, uye musha nemusha, nokuti Mwari wakaaivatambudza nenhamo dzese.
\v 7 Naizvozvo simbai, maoko enyu ngaarege kushaiwa simba; nokuti basa renyu richapiwa mubairo.
\p
\v 8 Zvino Asa akati achinzwa mashoko awa, nezvakaporofitiwa nomuporofita Odhedhi, ndokutsunga moyo, akabvisa zvainyangadza panyika yese yaJudha naBhenjamini, napamaguta aakange akunda panyika yamakomo yaEfuremu; akavandudza aritari yaJehovha, yakange iri pamberi peberere raJehovha.
\v 9 Ipapo akaunganidza vaJudha, navaBhenjamini vese, navatorwa vakange vagere pakati pavo vaibva kuna Efuremu, naManase, naSimioni, nokuti vazhinji vaibva kuna Israeri vakauya kwaari, pakuona kwavo kuti Jehovha Mwari wake anaye.
\v 10 Naizvozvo vakaungana paJerusarema nomwedzi wechitatu, negore regumi namashanu rokubata ushe kwaAsa.
\v 11 Vakabaira Jehovha zuva irero zvimwe zvavakange vapamba vakauya nazvo, zvaiti: Nzombe dzina mazana manomwe, namakwai ane zvuru zvinomwe.
\v 12 Vakazvisunga kutsvaka Jehovha Mwari wamadzibaba avo nemoyo yavo yese uye nemweya yavo yese;
\v 13 uye kuti ani nani asingatsvaki Jehovha Mwari waIsraeri aurawe, kana ari mudiki kana ari mukuru, kana mukadzi kana murume.
\v 14 Vakapika kuna Jehovha nenzwi guru, nokupururudza, nehwamanda uye nemimanzi.
\v 15 VaJudha vese vakafara nokupika uku; nokuti vakange vapika nemoyo yavo yese, nokumutsvaka nokuda kwavo kwese; iye akawanikwa navo; Jehovha ndokuvapa zororo kumativi ese.
\p
\v 16 Akabvisawo Maaka mai vamambo Asa, pauhosi hwavo; nokuti vakange vaitira danda rekunamata naro chifananidzo chinonyangadza; Asa akaparadza chifananidzo chavo, akachikuyakuya, ndokuchipisa parukova Kidhironi.
\v 17 Asi matunhu akakwirira haana kubviswa pakati paIsraeri; kunyange zvakadaro moyo waAsa wakange wakarurama kwazvo mazuva ake ese.
\p
\v 18 Akaisa mumba maMwari zvinhu zvakange zvatsaurirwa Mwari nababa vake, nezvakange zvatsaurwa naiye amene, sirivha, negoridhe, nemidziyo.
\v 19 Kurwa hakuna kuzovapo kusvikira pagore ramakumi matatu namashanu rokubata ushe kwaAsa.

\c 15
\p
\v 1 Zvino Mweya waMwari wakauya pamusoro paAzaria mwanakomana waOdhedhi;
\v 2 akabuda kundosangana naAsa, akati kwaari, Nditeererei imi, Asa navaJudha navaBhenjamini mose; Jehovha anemi, kana imwi munaye; kana mukamutsvaka achawanikwa nemi; asi kana mukamurasi a, iye achakurasi awo.
\v 3 Zvino nguva huru vaIsraeri vakange vasina Mwari wechokwadi, kana mupristi anodzidzisa, kana murayiro;
\v 4 asi vakati vachitendeukira kuna Jehovha Mwari waIsraeri pakutambudzika kwavo, nokumutsvaka, iye akawanikwa navo.
\v 5 Zvino nenguva iyo vaibuda novaipinda vakange vagere panyika idzo, vaiva pakutambudzika kukuru.
\v 6 Vaiparadzana, rumwe rudzi ruchiparadza rumwe, rimwe guta richiparadza rimwe; nokuti Mwari aivatambudza nenhamo dzose.
\v 7 Naizvozvo simbai, maoko enyu ngaarege kushaiwa simba; nokuti basa renyu richapiwa mubayiro.
\p
\v 8 Zvino Asa akati achinzwa mashoko awa, nezvakaporofitiwa nomuporofita Odhedhi, ndokutsunga moyo, akabvisa zvainyangadza panyika yose yaJudha naBenjamini, napamaguta aakange akunda panyika yamakomo yaEfuremu; akavandudza aritari yaJehovha, yakange iri pamberi peberere raJehovha.
\p
\v 9 Ipapo akaunganidza vaJudha, navaBhenjamini vose, navatorwa vakange vagere pakati pavo vaibva kuna Efuremu, naManase, naSimioni, nokuti vazhinji vaibva kuna Israeri vakauya kwaari, pakuona kwavo kuti Jehovha Mwari wake anaye.
\v 10 Naizvozvo vakaungana paJerusarema nomwedzi wechitatu, negore regumi namashanu rokubata ushe kwaAsa.
\v 11 Vakabaira Jehovha zuva irero zvimwe zvavakange vapamba vakauya nazvo, zvaiti: Nzombe dzina mazana manomwe, namakwai ane zviuru zvinomwe.
\p
\v 12 Vakazvisunga kutsvaka Jehovha Mwari wamadzibaba avo nemoyo yavo yose uye nemweya yavo yose;
\v 13 uye kuti ani nani asingatsvaki Jehovha Mwari waIsraeri aurawe, kana ari muduku kana ari mukuru, kana mukadzi kana murume.
\v 14 Vakapika kuna Jehovha nenzwi guru, nokupururudza, nehwamanda uye nemimanzi.
\v 15 VaJudha vese vakafara nokupika uku; nokuti vakange vapika nemoyo yavo yose, nokumutsvaka nokuda kwavo kose; iye akawanikwa navo; Jehovha ndokuvapa zororo kumativi ose.
\p
\v 16 Akabvisawo Maaka mai vamambo Asa, pauhosi hwavo; nokuti vakange vaitira Ashera chifananidzo chinonyangadza; Asa akaparadza chifananidzo chavo, akachikuyakuya, ndokuchipisa parukova Kidhironi.
\v 17 Asi matunhu akakwirira haana kubviswa pakati paIsraeri; kunyange zvakadaro moyo waAsa wakange wakarurama kwazvo mazuva ake ose.
\v 18 Akaisa mumba maMwari zvinhu zvakange zvatsaurirwa Mwari nababa vake, nezvakange zvatsaurwa naiye amene, sirivha, nendarama, nemidziyo.
\v 19 Kurwa hakuna kuzovapo kusvikira pagore ramakumi matatu namashanu rokubata ushe kwaAsa.

\c 16
\p
\v 1 Zvino negore remakumi matatu nematanhatu rekutonga kwaAsa, Bhaasha mambo waIsraeri wakakwira kurwisa Judha, ndokuvaka Rama, kuti asatendera anobuda neanopinda kuna Asa mambo waJudha.
\v 2 Zvino Asa wakabudisa sirivha negoridhe kubva padura refuma yeimba yaJehovha neimba yamambo, ndokutuma \add shoko\add* kuna Bheni-Hadhadhi mambo weSiriya waigara paDhamasiko, achiti:
\v 3 Sungano iri pakati pangu newe, uye pakati pababa vangu nababa venyu; tarira, ndatumira kwamuri sirivha negoridhe; endai munogura sungano yenyu naBhaasha mambo waIsraeri kuti abve kwandiri.
\v 4 Zvino Bheni-Hadhadhi wakateerera kuna mambo Asa ndokutuma vakuru vehondo dziri dzake kurwisa maguta aIsraeri. Zvino vakarova Ijoni, neDhani, neAbherimaimi, nemaguta ese ematura aNafutari.
\v 5 Zvino zvakaitika Bhaasha paaka\add zvi\add*nzwa, kuti wakasiya kuvakwa kweRama, ndokumisa basa rake.
\v 6 Asa mambo ndokutora Judha wese; zvino vakatora mabwe eRama, nematanda aro Bhaasha zvaaiva avaka nazvo ndokuvaka nazvo Gebha neMizipa.
\p
\v 7 Zvino panguva iyoyo muoni Hanani wakasvika kuna Asa mambo waJudha, ndokuti kwaari: Nokuti wavimba namambo weSiriya, uye hauna kuvimba naJehovha Mwari wako, naizvozvo hondo yamambo weSiriya yapukunyuka paruoko rwako.
\v 8 VaKushi neVaRubhimi vaiva vasiri hondo huru here vane ngoro nevatasvi vemabhiza vazhinji kwazvo? Zvakadaro, pawakavimba naJehovha, iye wakavapa muruoko rwako.
\v 9 Nokuti Jehovha, meso ake anoenda nekudzoka panyika yese kuzviratidza kusimba \add kwe\add*vane moyo wakaperera kwaari. Waita upenzi pachinhu ichi, nokuti kubva ikozvino kuchava nedzihondo kwauri.
\v 10 Zvino Asa wakatsamwira muoni, ndokumuisa mutirongo; nokuti waiva amugumbukira nekuda kwechinhu ichi. Asa ndokumanikidza \add vamwe\add* vevanhu nenguva iyo.
\p
\v 11 Zvino tarira, nyaya dzaAsa, dzekutanga nedzekupedzisira, dzakanyorwa mubhuku remadzimambo aJudha ne\add a\add*Israeri.
\v 12 Zvino Asa wakava nechirwere patsoka dzake, pagore remakumi matatu nemapfumbamwe rekutonga kwake, kusvika chirwere chake chakura kwazvo, zvakadaro paurwere hwake haana kutsvaka Jehovha, asi varapi.
\p
\v 13 Asa ndokurara nemadzibaba ake, ndokufa negore remakumi mana nerimwe rekutonga kwake.
\v 14 Zvino vakamuviga muguva rake, raaiva azvicherera muguta raDhavhidhi. Zvino vakamuradzika pamubhedha wa\add a\add*iva azadza nezvinonhuhwira zvemarudzi mazhinji, zvagadzirwa neuchenjeri hwenyanzvi dzezvezvinonhuhwira; vakamuvesera vira remoto, guru kwazvo.

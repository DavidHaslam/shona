\c 23
\s Ataria anourawa, Joashi ndokugadzwa paushe
\p
\v 1 Zvino mugore rechinomwe Jehoyadha wakazvisimbisa, ndokutora misoro yemazana: Azariya mwanakomana waJerohamu, naIshimaeri mwanakomana waJehohanani, naAzariya mwanakomana waObhedhi, naMaaseya mwanakomana waAdhaya, naErishafati mwanakomana waZikiri.
\v 2 Zvino vakapoteredza kwaJudha, ndokuunganidza VaRevhi kubva pamaguta ese aJudha, nemisoro yemadzibaba aIsraeri, ndokuuya kuJerusarema.
\v 3 Zvino ungano yese yakaita sungano namambo muimba yaMwari. Iye ndokuti kwavari: Tarirai, mwanakomana wamambo achatonga, sekureva kwaJehovha pamusoro pevanakomana vaDhavhidhi.
\v 4 Ichi chinhu chamuchaita: Chetatu chenyu chinopinda nesabata, pavapristi nepaVaRevhi, vachava vachengeti veburiro.
\v 5 Uye chetatu chichava paimba yamambo, uye chetatu pasuwo renheyo; nevanhu vese vachava pazvivanze zveimba yaJehovha.
\v 6 Asi ngakurege kuva neanopinda muimba yaJehovha kunze kwevapristi nevanoshumira veVaRevhi; ivo vachapinda, nokuti vatsvene; asi vanhu vese vachachengeta faniro yaJehovha.
\v 7 Zvino VaRevhi vachakomba mambo kupoteredza, umwe neumwe ane zvombo zvake muruoko rwake; uye ani nani anopinda muimba achaurawa; asi muve namambo paanopinda nepaanobuda.
\v 8 Naizvozvo VaRevhi neJudha wese vakaita zvinoenderana nezvese Jehoyadha mupristi zvaakaraira; ndokutora umwe neumwe varume vake, vaizopinda nesabata pamwe nevaizobuda nesabata; nokuti Jehoyadha mupristi haana kuzarurira mapoka \add kuenda\add*.
\v 9 Zvino Jehoyadha mupristi wakapa kumisoro yemazana mapfumo, nenhovo, nenhovo diki, zvaiva zvamambo Dhavhidhi, zvaiva muimba yaMwari.
\v 10 Zvino wakamisa vanhu vese, uye umwe neumwe ane chombo chake muruoko rwake kubva kufudzi rerudyi reimba kusvika kufudzi reruboshwe rweimba, nekuaritari nekuimba, pana mambo kupoteredza.
\v 11 Zvino vakabudisa mwanakomana wamambo, ndokumudzika korona, ndoku\add mu\add*pa chipupuriro, ndokumuita mambo. Zvino Jehoyadha nevanakomana vake vakamuzodza ndokuti: Mambo ngaararame!
\p
\v 12 Zvino Ataria paakanzwa inzwi revanhu vaimhanya nekurumbidza mambo, wakauya kuvanhu muimba yaJehovha.
\v 13 Zvino wakaona, zvino tarira, mambo amire pambiru yake panopindwa napo, nemachinda, nehwamanda kuna mambo; uye vanhu vese venyika vakafara, ndokuridza hwamanda; vaimbiwo vane zvinhu zvekuimbisa, nevaidzidzisa kurumbidza. Ataria ndokubvarura nguvo dzake, ndokuti: Kumukira, kumukira!
\v 14 Zvino Jehoyadha mupristi wakabudisa misoro yemazana yaiva yakaiswa pamusoro pehondo, ndokuti kwavari: Mubudisei kubva pamisara yevanhu; uye anomutevera achaurawa nemunondo; nokuti mupristi wakati: Musamuuraira muimba yaJehovha.
\v 15 Naizvozvo vakamubata nemaoko. Zvino pavakasvika panopindwa napo pesuwo remabhiza paimba yamambo, ndokumuurayirapo.
\p
\v 16 Zvino Jehoyadha wakaita sungano pakati pake nepakati pevanhu vese, uye pakati pamambo, kuti vave vanhu vaJehovha.
\v 17 Zvino vanhu vese vakaenda kuimba yaBhaari ndokuiputsa, ndokuputsanya nearitari dzake nemifananidzo yake, ndokuuraya Matani mupristi waBhaari pamberi pedziaritari.
\v 18 Jehoyadha wakamisawo zvinzvimbo zveimba yaJehovha neruoko rwevapristi VaRevhi Dhavhidhi zvaaiva atsaurira imba yaJehovha kupa zvipo zvinopiswa zvaJehovha, zvichienderana nezvakanyorwa pamurairo waMozisi, nemufaro uye nekuimba, zvichienderana nekumisa kwaDhavhidhi.
\v 19 Zvino wakaisa vachengeti vemasuwo eimba yaJehovha, kuti kusapinda munhu asina kuchena pachinhu chipi nechipi.
\v 20 Zvino wakatora misoro yemazana, nevakudzikani, nevabati vevanhu, nevanhu vese venyika, ndokuburusa mambo kubva paimba yaJehovha, ndokupinda nepasuwo repamusoro kupinda mumba mamambo, ndokugadza mambo pachigaro cheushe cheumambo.
\v 21 Zvino vanhu vese venyika vakafara, guta ndokunyarara vauraya Ataria nemunondo.
\c 33
\s Manase mambo waJudha
\p
\v 1 Manase waiva nemakore gumi nemaviri paakava mambo, uye wakatonga makore makumi mashanu nemashanu paJerusarema\x + 2 Madz. 21.1-9.\x*.
\v 2 Asi wakaita zvakaipa pameso paJehovha, sezvinyangadzo zvevahedheni Jehovha vaaiva adzinga panhaka pamberi pevana vaIsraeri.
\v 3 Nokuti wakavakazve nzvimbo dzakakwirira baba vake Hezekia dzavaiva vaputsa, uye wakamisira vana Bhaari dziaritari, ndokuita matanda ekunamata nawo, ndokukotamira hondo yose yekumatenga, ndokuishumira.
\v 4 Zvino wakavaka dziaritari muimba yaJehovha, Jehovha yaaiva ati: PaJerusarema zita rangu richavapo rinhi narinhi.
\v 5 Akavakirawo hondo yose yekumatenga dziaritari muzvivanze zviviri zveimba yaJehovha.
\v 6 Iye wakapfuudzawo vana vake nemumoto mumupata wemwanakomana waHinomi\x + Josh. 18.16.\x*, ndokududzira mashura, nekuita mazango, akaita uroyi, uye wakashanda nemasvikiro nevauki; wakaita zvakaipa zvizhinji pameso paJehovha, kumutsamwisa\x + Det. 18.10.\x*.
\v 7 Zvino wakaisa muimba yaMwari mufananidzo wakavezwa wechifananidzo chaaiva aita, imo Mwari maakati kuna Dhavhidhi nekuna Soromoni mwanakomana wake: Muimba ino uye muJerusarema randakasarudza kumarudzi ese aIsraeri, ndinoisa zita rangu kusvika rinhi narinhi\x + 33.15. Det. 4.16.\x*.
\v 8 Uye handichabvisizve tsoka yaIsraeri ibude panyika yandakamisira madzibaba enyu; koga kana vachenjerere kuita zvese zvandakavaraira, zvichienderana nemurairo wose nezvimiso nemitemo neruoko rwaMozisi.
\v 9 Naizvozvo Manase wakatsausa Judha nevagari veJerusarema, kuita zvakaipa kupfuura vemarudzi Jehovha vaakaparadza pamberi pevana vaIsraeri.
\p
\v 10 Zvino Jehovha wakataura kuna Manase nekuvanhu vake; asi havana kuteerera.
\v 11 Naizvozvo Jehovha wakauisa pamusoro pavo vakuru vehondo ivo vaiva vamambo weAsiriya\x + Det. 28.36.\x*, ivo vakabata Manase paminzwa\x + 25.18.\x*, ndokumusunga nemaketani, vakamutakurira kuBhabhironi\x + 2 Madz. 20.17.\x*.
\v 12 Zvino paaiva pakumanikidzwa, wakanyengeterera chiso chaJehovha Mwari wake\x + 1 Madz. 13.6.\x*, ndokuzvininipisa zvikuru pamberi paMwari wemadzibaba ake\x + 32.26. 33.19,23.\x*.
\v 13 Ndokunyengetera kwaari; iye ndokunyengetedzeka naye, ndokunzwa chikumbiro chake, ndokumudzosa kuJerusarema paushe hwake\x + 33.19. Gen.. 25.21.\x*. Naizvozvo Manase wakaziva kuti Jehovha ndiMwari\x + Dhan. 4.25.\x*.
\p
\v 14 Zvino shure kweizvi wakavaka rusvingo kunze kweguta raDhavhidhi, kumavirazuva kweGihoni\x + 1 Madz. 1.33.\x*, mumupata, kusvikawo panopinda pasuwo rehove; ndokukomberedza\x + Neh. 3.3. 12.39. Zef. 1.10.\x* Oferi, ndokurwukwiridzira kwazvo; ndokuisa vatungamiriri vehondo mumaguta ese akashoshewa kwaJudha.
\v 15 Wakabvisawo vamwari vemarudzi\x + 33.3,5.\x* nechifananidzo kubva muimba yaJehovha, nearitari dzose dzaaiva avaka mugomo reimba yaJehovha nemuJerusarema, ndokurasira kunze kweguta\x + 33.7.\x*.
\v 16 Zvino wakavaka aritari yaJehovha, ndokubairapo zvibairo zvekuyananisa nezvipo zvekuvonga, ndokuraira Judha kushumira Jehovha Mwari waIsraeri\x + 29.31.\x*.
\v 17 Kunyange zvakadaro vanhu vairamba vachibaira panzvimbo dzakakwirira, koga kuna Jehovha Mwari wavo\x + 32.12.\x*.
\p
\v 18 Zvino dzimwe dzenyaya dzaManase, nemunyengetero wake kuna Mwari\x + 33.13,19.\x* wake, nemashoko evaoni vakataura kwaari muzita raJehovha Mwari waIsraeri, tarirai\x + 2 Sam. 24.11.\x*, ari munyaya dzemadzimambo aIsraeri\x + 21.2.\x*.
\v 19 Munyengetero wakewo\x + 33.13,19.\x*, nekunyengetedza kwake, nechivi chake chose, nekudarika kwake, nemunzvimbo maakavaka\x + 33.19. Gen.. 25.21.\x* nzvimbo dzakakwirira, nekumisa matanda ekunamata nawo, nemifananidzo, asati\x + 33.3,7.\x* azvininipisa\x + 32.26. 33.19,23.\x*, tarirai zvakanyorwa pamashoko evaoni\x + 2 Sam. 24.11.\x*.
\p
\v 20 Zvino Manase wakarara nemadzibaba ake, ivo ndokumuviga muimba yake. Amoni mwanakomana wake ndokuva mambo pachinzvimbo chake\x + 2 Madz. 21.18.\x*.
\s Amoni mambo waJudha
\p
\v 21 Amoni waiva nemakore makumi maviri nemaviri paakava mambo, ndokutonga makore maviri paJerusarema\x + 33.25,2 Madz. 21.19-24.\x*.
\v 22 Zvino wakaita zvakaipa pameso paJehovha, sezvakaita Manase baba vake; nokuti Amoni wakabaira mifananidzo yose yakavezwa Manase baba vake yavaiva vaita, ndokuzvishumira\x + 33.7. 34.3,4, 7.\x*.
\v 23 Zvino haana kuzvininipisa pamberi paJehovha, Manase baba vake sezvavakazvininipisa; asi\x + 33.12.\x* Amoni uyu wakawedzera kudarika.
\v 24 Zvino varanda vake vakarangana ndokumuuraya muimba yake.
\p
\v 25 Asi vanhu venyika vakarova avo vese vaiva varangana mambo Amoni; vanhu venyika ndokuita Josiya mwanakomana wake mambo pachinzvimbo chake.
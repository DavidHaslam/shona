\c 14
\s Asa mambo waJudha
\p
\v 1 Zvino Abhija wakarara nemadzibaba ake, ndokuvigwa muguta raDhavhidhi; Asa mwanakomana wake ndokuva mambo pachinzvimbo chake. Mumazuva ake nyika yaiva murunyararo makore gumi.
\v 2 Zvino Asa wakaita zvakanaka nezvakarurama pamberi paJehovha Mwari wake.
\v 3 Nokuti wakabvisa aritari dzeutorwa nenzvimbo dzkakwirira, ndokuputsa zvifananidzo, ndokutema matanda ekunamata nawo.
\v 4 Zvino wakaraira vaJudha kutsvaka Jehovha Mwari wemadzibaba avo, nekuita murau nemurayiro.
\v 5 Wakabvisawo kubva mumaguta ese aJudha nzvimbo dzakakwirira nearitari dzezvipfungaidzo zvinonhuhwira. Nyika ndokuva nerunyararo pamberi pake.
\p
\v 6 Zvino wakavaka maguta akakombwa kwaJudha; nokuti nyika yaiva ine runyararo uye kwaiva kusina hondo naye mumakore awa, nokuti Jehovha waiva amuzorodza.
\v 7 Naizvozvo wakati kuna Judha: Ngativake maguta awa, uye tiite vusvingo kuapoteredza, neshongwe, nemasuwo, nemazariro; nyika ichiri pamberi pedu, nokuti takatsvaka Jehovha Mwari wedu; taka\add mu\add*tsvaka, akatipa zororo kudivi rimwe nerimwe. Zvino vakavaka ndokubudirira.
\v 8 Zvino Asa waiva nevarwi zvuru mazana matatu kwaJudha, vaiva vakatakura nhovo huru nemapfumo; nezvuru mazana maviri nemakumi masere kwaBhenjamini, vaiva vakatakura nhovo vaitsika uta; ava vese vaiva varume vesimba veumhare.
\p
\v 9 Zvino kwakabudira kwaari Zera muKushi kuzovarwisa nehondo yevanhu churu chezvuru, nengoro mazana matatu; ndokusvika muMaresha.
\v 10 Zvino Asa wakabuda kuzorwa naye, ndokurongedza hondo pamupata weZefata paMaresha.
\v 11 Zvino Asa wakachema kuna Jehovha Mwari wake, ndokuti: Jehovha hkubatsira hachisi chinhu kwamuri, kana kune vakawanda kana kune vasina ruoko, tibatsirei Jehovha Mwari wedu; nokuti takazembera pamuri, uye nezita renyu tauya kurwisana nechaunga ichi; Jehovha, imwi muri Mwari wedu; munhu ngaarege kukukundai.
\v 12 Naizvozvo Jehovha wakarova vaKushi pamberi paAsa, nepamberi pavaJudha, vaKushi ndokutiza.
\v 13 Asa nevanhu vaiva naye ndokuvadzingirira kusvika paGerari; VaKushi ndokuwa zvekuti hakuna kumbova nekumutsiridzika kwavari; nokuti vakaparadzwa pamberi paJehovha nepamberi pehondo yake vaJudha vakaenda vakatakura zvakapambwa zvizhinji kwazvo.
\v 14 Zvino vakaparadza maguta ese akapoteredza Gerari; nokuti kutya Jehovha kwakavawira, zvino vakapamba maguta ese, nokuti maiva mune zvakapambwa zvizhinji maari.
\v 15 Vakarovawo matende ezvipfuwo, ndokutapa makwai mazhinji nemakamera, ndokudzokera kuJerusarema.

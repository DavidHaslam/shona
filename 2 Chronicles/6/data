\c 6
\s Mashoko aSoromoni nekunyengetera kwake
\p
\v 1 Ipapo Soromoni wakati: Jehovha wati achagara murima gobvu.
\v 2 Asi ndakuvakirai imba yeugaro, nenzvimbo yekugara kwenyu kusvika rinhi narinhi.
\v 3 Zvino mambo wakatendeudza chiso chake, ndokuropafadza ungano yese yaIsraeri; ungano yese yaIsraeri ndokusimuka.
\v 4 Zvino wakati: Ngaarumbidzwe Jehovha Mwari waIsraeri, iye nemaoko ake wakazadzisa zvaakataura nemuromo wake kuna baba vangu Dhavhidhi achiti:
\v 5 Kubva pazuva randakabudisa vanhu vangu paEgipita, handina kusarudza guta pakati pemarudzi aIsraeri kuvakiramo imba kuti zita rangu rivepo, uye handina kusarudza munhu kuti ave mutungamiriri pamusoro pevanhu vangu Israeri.
\v 6 Asi ndakasarudza Jerusarema, kuti zita rangu rivepo, uye ndakasarudza Dhavhidhi kuti ave pamusoro pevanhu vangu Israeri.
\v 7 Zvino zvaiva mumoyo maDhavhidhi baba vangu kuvakira zita raJehovha Mwari waIsraeri imba.
\v 8 Asi Jehovha wakati kuna Dhavhidhi baba vangu: Sezvazvanga zviri mumoyo mako kuvakira zita rangu imba, waita zvakanaka kuti zvanga zviri mumoyo mako.
\v 9 Kunyange zvakadaro haungavaki imba iwe; asi mwanakomana wako achabuda muchiuno chako, ndiye achavakira zita rangu imba.
\v 10 Zvino Jehovha wasimbisa shoko rake raakataura, nokuti ndamuka pachinzvimbo chaDhavhidhi baba vangu, ndigere pachigaro cheushe chaIsraeri, Jehovha sezvaakataura, uye ndavakira zita raJehovha Mwari waIsraeri imba.
\v 11 Zvino mairi ndaisa areka, mune sungano yaJehovha yaakaita nevana vaIsraeri.
\p
\v 12 Zvino wakamira pamberi pearitari yaJehovha pakatarisana neungano yese yaIsraeri, ndokutandavadza maoko ake;
\v 13 nokuti Soromoni waiva aita nendarira pekumira pakakwirira, urefu hwapo hwaiva makubhiti mashanu, neupamhi makubhiti mashanu, nekukwirira makubhiti matatu, ndokuisa pakati pechivanze; ndokumira pamusoro papo, ndokufugama nemabvi ake pamberi peungano yese yaIsraeri, ndokutandavadzira maoko ake kumatenga,
\v 14 ndokuti: Jehovha Mwari waIsraeri, hakuna umwe Mwari wakaita semwi kumatenga nepasi, anochengetedza sungano, uye ane ngoni nevaranda venyu vanofamba pamberi penyu nemoyo wavo wese.
\v 15 Imwi makachengetera muranda wenyu Dhavhidhi baba vangu izvo zvamakavimbisa kwaari, uye makataura nemuromo wenyu ndokuzadzisa neruoko rwenyu sanhasi.
\v 16 Naizvozvo zvino, Jehovha Mwari waIsraeri, chengetedzerai muranda wenyu Dhavhidhi baba vangu izvo zvamakamuvimbisa muchiti: Hakungashaikwi munhu kwauri pamberi pechiso changu achagara pachigaro cheushe chaIsraeri, kkoga kana vana vako vakachenjerera nzira dzavo kufamba mumurairo wangu sezvawakafamba iwe pamberi pangu.
\v 17 Zvino ikozvino, Jehovha Mwari waIsraeri, shoko renyu ngarisimbiswe ramakataura kumuranda wenyu Dhavhidhi.
\v 18 Mukati Mwari ungagara nevanhu panyika here? Tarirai matenga, hongu matenga ematenga haangakuringanii; kuzotiwo imba ino yandakavaka!
\v 19 Asi tendeukirai kumunyengetero wemuranda wenyu nekumukumbiro wake, haiwa Jehovha Mwari wangu, muteerere kudana nemunyengetero muranda wenyu waanonyengetera pamberi penyu.
\v 20 Kuti meso enyu azarurikire pamusoro peimba iyi masikati neusiku, panzvimbo yamakati pamusoro payo muchaisa zita renyupo, kuteerera kumunyengetero muranda wenyu waanonyengetera akatarisa kunzvimbo ino.
\v 21 Naizvozvo teererai kumukumbiro wemuranda wenyu newevanhu venyu Israeri wavachaita vakatarisa kunzvimbo ino, inzwai imwi muri kunzvimbo yenyu yekugara, muri kumatenga, uye kana manzwa, mukanganwire.
\p
\v 22 Kana munhu akatadzira umwe wake, mhiko ikatakudzwa pamusoro pake kumupikisa, mhiko ndokupinda pamberi pearitari yenyu mumba ino,
\v 23 zvino inzwai muri kumatenga, muite mutonge varanda venyu, nekutsiva wakaipa, nekudzosera nzira yake pamusoro wake, uye nekuti havana mhosva vakarurama, nekumupa zvinoenderana nekururama kwake.
\p
\v 24 Zvino kana vanhu venyu Israeri vachirohwa pamberi pevavengi vavo nekuda kwekuti vakakutadzirai, zvino vakadzoka vakabvuma zita renyu uye vakanyengetera nekuita mukumbiro pamberi penyu muimba ino;
\v 25 zvino inzwai muri kumatenga, uye mukanganwire chivi chevanhu venyu Israeri, mugovadzosa kunyika yamakavapa ivo nemadzibaba.
\p
\v 26 Panenge pakapfigwa matenga, uye kusina mvura nekuda kwekuti vakakutadzirai, kana vakanyengetera vakatarisa kunzvimb ino, vakabvuma zita renyu, ndokutendeuka kubva pachivi chavo, kana mavatambudza;
\v 27 zvino inzwai muri kumatenga, mugokanganwira chivi chevaranda venyu nechevanhu venyu Israeri, kana mavadzidzisa nzira yakanaka mavanofanira kufamba mairi, uye mutumire mvura pamusoro penyika yenyu yamakapa vanhu venyu ive nhaka yavo.
\p
\v 28 Kana pane nzara panyika, uye pane denda, kana kune kupisa, nenyunje, nemhashu nemakonye; kana vavengi vavo vakavakomba panyika nesuwo ravo; kana nyatwa kana hosha ipi neipi.
\v 29 Munyengetero upi neupi, mukumbiro upi neupi uchaitwa nemunhu upi neupi, kana vanhu venyu vese Israeri, apo vaziva uyo neuyo dambudziko rake nemarwadzo ake, zvino akatandavadzira maoko ake kuimba ino;
\v 30 zvino inzwai muri kumatenga nzvimbo yenyu yekugara, mugokanganwira, uye mupe umwe neumwe zvichienderana nenzira dzake dzese, imwi munoziva moyo wake, nekuti ndimwi moga munoziva moyo wevana vevanhu;
\v 31 kuti vakutyei, vafambe munzira dzenyu mazuva ese avanorarama panyika yamakapa madzibaba edu.
\p
\v 32 Zvino maererano nemutorwa, asiri wevanhu venyu Israeri, asi wakabva kunyika iri kure nekuda kwezita renyu guru, nechanza chenyu chine simba, neruoko rwenyu rwakatandavadzwa; kana vakauya vakanyengetera vakatarira kuimba ino;
\v 33 zvino inzwai muri kumatenga, muri kunzvimbo yenyu yekugara, mugoita zvichienderana nezvese mutorwa zvaanodana kwamuri, kuti vanhu vese venyika vazive zita renyu, vagokutyai, sevanhu venyu Israeri, uye vazive kuti zita renyu rinodanwa pamusoro peimba ino yandakavaka.
\p
\v 34 Kana vanhu venyu vakabidira kuhondo kurwisa muvengi wavo nenzira yamuchavatuma nayo, zvino vakanyengetera kwamuri vakatarisa kuguta iri ramakasarudza, nekuimba yandakavakira zita renyu;
\v 35 zvino inzwai muri kumatenga munyengetero wavo nemukumbiro wavo, mugoita mutongo wavo.
\p
\v 36 Kana vakakutadzirai; nokuti hakuna munhu asingatadzi, zvino mukavatsamwira, mukavapa pamberi pevavengi vavo, ivo ndokuvatapira kunyika iri kure kana pedo.
\v 37 Kana vakazo\add zvi\add*funga panyika kwavakatapirwa, zvino vakadzoka vakanyengetera panyika yeutapwa hwavo, vachiti: Takatadza, takaita zvisakarurama, uye taita zvakaipa;
\v 38 kana vakadzokera kwamuri nemoyo wavo wese uye nemweya wese panyika yeitapwa hwavo kwavakavatapira, ndokunyemgetera vakatarisa kunyika yavo, yamakapa kumadzibaba avo, nekuguta ramakasarudza, uye nekuimba yandakavakira zita renyu;
\v 39 zvino inzwai muri kumatenga, muri panzvimbo yenyu yekugara, munyengeterkunyengetera kwavo nokukumbira kwavo, muvaruramisire; mukanganwire vanhu venyu vakakutadzirai.
\p
\v 40 Zvino Mwari wangu, meso enyu ngaasvinure, nenzeve dzenyu ngadziteerere zvakanaka munyengetero unonyengeterwa munzvimbo ino.
\v 41 Naizvozvo zvino simukai, Jehovha Mwari, mupinde munzvimbo yenyu yokuzorora, neareka yesimba renyu; vapristi venyu, Jehovha Mwari, ngavafukidzwe noruponeso, navatsvene venyu ngavafarire zvakanaka.
\v 42 Jehovha Mwari, musafuratira chiso chomuzodzwa wenyu; rangarirai mabasa akanaka aDhavhidhi muranda wenyu.

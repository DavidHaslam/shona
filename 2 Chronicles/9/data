\c 9
\s Mambokadzi weShebha anoshanyira Soromoni
\p
\v 1 Zvino mambokadzi weShebha pakanzwa mbiri yaSoromoni, wakauya kuJerusarema kuzoedza Soromoni nemibvunzo yakaoma, nechaunga chikuru kuru, nemakamera akatakura zvinonhuhwira, negoridhe neuwandu, nemabwe anokosha; zvino paakasvika kuna Soromoni, wakataura naye zvese zvaiva mumoyo make.
\v 2 Soromoni ndokupindura mibvunzo yake yese; uye kwaiva kusina chinhu chakavanda kuna Soromoni chaasina kumutsanangurira.
\v 3 Zvino mambokadzi weShebha paakaona kuchenjera kwaSoromoni, neimba yaakavaka,
\v 4 nezvekudya zvetafura yake, nekugara kwevaranda vake, nekumira kwevashumiri vake nezvipfeko zvavo, nevadiri vake nezvipfeko zvavo nekukwira kwake kwaaikwira nako kuimba yaJehovha, zvino mukasava nemweya maari.
\v 5 Zvino wakati kuna mambo: Guhu randakanzwa munyika yangu renyaya yenyu neuchenjeri hwenyu raiva rechokwadi.
\v 6 Asi handina kutenda mashoko avo kusvika ndauya, uye meso angu aona, zvino tarirai, hafu yeukuru hweuchenjeri hwenyu handina kuiudzwa. Imwi munopfuura guhu randakanzwa.
\v 7 Varume venyu vanofara, uye varanda venyu vanofara vamire pamberi penyu nguva dzese vachinzwa uchenjeri hwenyu.
\v 8 Jehovha Mwari wenyu ngaarumbidzwe, iye wakafadzwa nemwi, kukuisai pachigaro chake cheushe, kuva mambo waJehovha Mwari wenyu; nokuti Mwari wenyu wakada Israeri, kumusimbisa kusvika rinhi narinhi, naizvozvo wakakuisai muve mambo pamusoro pavo kuti muite mitongo nekururama.
\v 9 Zvino wakapa mambo matarenda* zana nemakumi maviri egoridhe, nezvinonhuhwira neuzhinji kwazvo, nemabwe anokosha, uye hakuna kumbovapo zvinonhuhwira zvakadai, zvakafanana mambokadzi weShebha sezvaakapa Soromoni.
\v 10 Nevaranda vaHuramiwo, nevaranda vaSoromoni vakatenga goridhe kubva Ofiri, vakauya nemiti yemiarigumi nemabwe anokosha.
\v 11 Mambo ndokuita nematanda emiarigumi zvikwiriso zveimba yaJehovha neimba yamambo, nembira nemitengeranwa zvevaimbi; uye hakuna kumbova nezvakadaro munyika yaJudha.
\v 12 Mambo Soromoni ndokupa mambokadzi weShebha chishuvo chake chese, chipi nechipi chaakakumbira kunze kweizvo zvaaiva auya nazvo kuna mambo. Naizvozvo wakatendeuka ndokuenda kunyika yake, iye nevaranda vake.
\s Fuma yaSoromoni nembiri yake
\p
\v 13 Zvino uremu hwegoridhe rakauya kuna Soromoni mugore rimwe nerimwe raiva matarenda* mazana matanhatu nemakumi matanhatu nematanhatu;
\v 14 kunze kweizvo vatengi nevatengesi zvavakauya nazvo; nemadzimambo ese eArabhia nevabati venyika vakauya negoridhe nesirivha kuna Soromoni.
\p
\v 15 Mambo Soromoni wakaita nhovo huru mazana maviri, goridhe rakapfurwa; \add mashekeri\add* mazana matatu egoridhe panhovo huru imwe.
\v 16 Nenhovo diki mazana matatu dzegoridhe rakapfurwa; \add mashekeri\add* mazana matatu egoridhe panhovo imwe; mambo ndokuzviisa mumba yesango reRebhanoni.
\v 17 Mambo wakaitawo chigaro cheushe chikuru chenyanga dzenzou, ndokuchidzudzura negoridhe rakazara.
\v 18 Zvino kwaiva nezvikwiriso zvitanhatu kuchigaro cheushe, nechitsiko chetsoka chegoridhe, zvakasunganidzwa nechigaro cheushe uye chigere kuno neuko kwenzvimbo yekugara, uye shumba mbiri dzimire pedo nemaoko.
\v 19 Zvino paiva pamire shumba gumi nembiri ipapo kuno neuko pazvikwiriso zvitanhatu; hakuna kumboitwa chakadai kune humwe ushe.
\p
\v 20 Nemidziyo yese yekunwira yamambo Soromoni yaiva yegoridhe, nemidziyo yese yeimba yesango reRebhanoni yaiva yegoridhe rakazara; kwaiva kusina chesirivha, iyo yaiva isiri chinhu chinoverengwa pamazuva aSoromoni.
\v 21 Nokuti zvikepe zvamambo zvaienda kuTarishishi nevaranda vaHurami; pamakore matatu ega-ega zvikepe zvaiuya negoridhe, sirivha, nyanga dzenzou nemakudo nematendera kamwe.
\v 22 Mambo Soromoni ndokuva mukuru kuna ani nani wemadzimambo ese enyika pafuma nepakuchenjera.
\p
\v 23 Zvino madzimambo ese epanyika akatsvaka chiso chaSoromoni kunzwa uchenjeri hwake Mwari hwaakaisa mumoyo make.
\v 24 Zvino vakauya murume umwe neumwe nechipo chake, midziyo yesirivha, nemidziyo yegoridhe, nezvipfeko, zvombo, zvinonhuhwira, mabhiza, mahesera, chinhu pagore negore.
\p
\v 25 Zvino Soromoni waiva nezvidyiro zvemabhiza nengoro, zvuru zvina; nevatasvi vemabhiza zvuru gumi nezviviri, zvaakaisa pamaguta engoro, nekuna mambo paJerusarema.
\p
\v 26 Zvino wakatonga pamusoro pemadzimambo ese kubva parwizi kusvika panyika yeVaFirisitia, nekusvika kumuganhu weEgipita.
\v 27 Mambo ndokuita sirivha paJerusarema semabwe, nemisidhari wakaita semionde yaiva pamapani pauwandu.
\v 28 Zvino vakabudisira Soromoni mabhiza kubva paEgipita, nekubva kunyika dzese.
\s Kufa kwaSoromoni
\p
\v 29 Zvino dzimwe nyaya dzaSoromoni, dzekutanga nedzekupedzisira, hadzina kunyorwa here pamanzwi aNatani muporofita, nemuchiporofita chaAhiya muShiro, nemuzviratidzo Idho muoni, pamusoro paJerobhoami mwanakomana waNebhati?
\v 30 Soromoni wakatonga paJerusarema pamusoro paIsraeri wese makore makumi mana.
\v 31 Soromoni ndokurara nemadzibaba ake, ndokuvigwa muguta raDhavhidhi baba vake, Rehobhoamu mwanakomana wake ndokuva mambo pachinzvimbo chake.
\c 9
\s Mambokadzi waShebha anoshanyira Soromoni
\p
\v 1 Zvino mambokadzi weShebha pakanzwa mbiri yaSoromoni, wakauya kuJerusarema kuzoedza Soromoni nemibvunzo yakaoma, nechaunga chikuru, nemakamera akatakura zvinonhuhwira, negoridhe neuwandu, nemabwe anokosha; zvino paakasvika kuna Soromoni, wakataura naye zvese zvaiva mumoyo make.
\v 2 Soromoni ndokupindura mibvunzo yake yese; uye kwaiva kusina chinhu chakavanda kuna Soromoni chaasina kumutsanangurira.
\v 3 Zvino mambokadzi weShebha paakaona kuchenjera kwaSoromoni, neimba yaakavaka,
\v 4 nezvekudya zvetafura yake, nekugara kwevaranda vake, nokumira kwevashumiri vake nezvipfeko zvavo, nevadiri vake nezvipfeko zvavo nekukwira kwake kwaaikwira nako kuimba yaJehovha, zvino mukasava nemweya maari.
\v 5 Zvino wakati kuna mambo: Guhu randakanzwa munyika yangu renyaya yenyu nekungwara kwenyu raiva rechokwadi.
\v 6 Asi handina kutenda mashoko avo kusvika ndauya, uye meso angu aona, zvino tarirai, hafu yeukuru hweuchenjeri hwenyu handina kuiudzwa. imwi munopfuura guhu randakanzwa.
\v 7 Varume venyu vanofara, uye varanda venyu vanofara vamire pamberi penyu nguva dzese vachinzwa uchenjeri hwenyu.
\v 8 Jehovha Mwari wenyu ngaarumbidzwe, iue wakafadzwa nemwi, kukuisai pachigaro chake cheushe, kuva mambo waJehovha Mwari wenyu; nokuti Mwari wenyu wakada Israeri, kumusimbisa kusvika rinhi narinhi, naizvozvo wakakuisai muve mambo kuti muite mitongo nekururama.
\v 9 Zvino wakapa mambo matarenda* zana nemakumi maviri egoridhe, nezvinonhuhwira neuzhinji kwazvo, nemabwe anokosha, uye hakuna kumbovapo zvinonhuhwira zvakadai, zvakafanana mambokadzi weShebha sezvaakapa Soromoni.
\v 10 Nevaranda vaHuramiwo, nevaranda vaSoromoni vakatenga goridhe kubva Ofiri, vakauya nemiti yemiarigumi nemabwe anokosha.
\v 11 Mambo ndokuita nematanda emiarigumi zvikwiriso zveimba yaJehovha neimba yamambo, nembira nemitengerangwa zvavaimbi; zvakadai hazvina kumboonekwa panyika yaJudha.
\v 12 Mambo Soromoni akapa mambokadzi weShebha zvese zvaaida nezvaakakumbira; zvimwe zvaakauya nazvo kuna mambo zvisingaverengwi. Naizvozvo akadzoka, akaenda kunyika yake, iye navaranda vake.
\s fuma yaSoromoni nembiri yake
\p
\v 13 Zvino goridhe rakauyiswa kuna Soromoni gore rimwe nerimwe rakasvika matarenda* ana mazana matanhatu namakumi matanhatu namatanhatu pakurema kwayo;
\v 14 vasingaverengi iyo yakauya navashambadziri navatengesi; namadzimambo ese eArabhia navabati venyika vakauya negoridhe nesirivha kuna Soromoni.
\p
\v 15 Mambo Soromoni akaita nhovo huru dzina mazana maviri negoridhe rakapambadzirwa; nhovo imwe neimwe yakange yakaitwa namashekeri ana mazana matatu egoridhe;
\v 16 akaitawo nhovo diki dzina mazana matatu dzegoridhe rakapambadzirwa; goridhe rakasvika mashekeri ana mazana matatu yakaiswa panhovo imwe neimwe; mambo akazviisa mumba yedondo reRebhanoni.
\v 17 Mambo akaitawo chigaro chikuru choushe chenyanga dzenzou, akachifukidza negoridhe rakaisvonaka.
\v 18 Chigaro icho choushe chakange chine zvikwiriso zvitanhatu, nechitsiko chegoridhe, zvakange zvakabatanidzwa nechigaro choushe, nezvitsigiro kunhivi mbiri dzechigaro, neshumba mbiri dzakange dzimire kunhivi dzezvitsigiro.
\v 19 Kwakange kune shumba gumi nembiri dzimire pazvikwiriso zvitanhatu, mbiri-mbiri kunhivi dzechimwe nechimwe; hakuna kumboitwa chakadai kuno umwe ushe.
\p
\v 20 Mikombe yese yokunwa nayo yamambo Soromoni yaiva yegoridhe, nemidziyo yese yeimba yedondo reRebhanoni yaiva yegoridhe rakaisvonaka; sirivha yakange ichinzi haino murimo pamazuva aSoromoni.
\v 21 Nokuti mambo akange ane zvikepe zvaienda Tarishishi navaranda vaHurami; zvikepe zveTarishishi zvaiuya kamwechete pamakore matatu zvine goridhe, nesirivha nenyanga dzenzou, netsoko namatendera.
\v 22 Naizvozvo mambo Soromoni akakunda madzimambo ese enyika pakufuma nokuchenjera.
\p
\v 23 Madzimambo ese enyika aiuya kushanyira Soromoni, kuzonzwa kungwara kwake, kwakange kwaiswa naMwari mumoyo make.
\v 24 Umwe neumwe aiuya nechipo chake chemidziyo yesirivha, nemidziyo yegoridhe, nehanzu, nenhumbi dzokurwa nadzo, nezvinonhuhwira, namabhiza, namahesera, gore rimwe nerimwe.
\p
\v 25 Soromoni akange ane zvidyiro zvamabhiza nengoro, zvine zvuru zvina, navatasvi vamabhiza vane zvuru zvine gumi nezviviri, zvaakaisa pamaguta engoro, nokuna mambo paJerusarema.
\p
\v 26 Akabata ushe hwamadzimambo ese, kubva paRwizi kusvikira panyika yaVaFirisitia, nokumuganhu weEgipita.
\v 27 Mambo akaunganidza sirivha paJerusarema ikawanda ikaita samabwe, nemisidhari ikaita semionde yaiva pamapani.
\v 28 Vakanotorera Soromoni mabhiza paEgipita, nokunyika dzese.
\s Kufa kwaSoromoni
\p
\v 29 Zvino mamwe mabasa aSoromoni, okutanga nookupedzisira, haana kunyorwa here pabhuku yomuporofita Natani, napamashoko akaporofitwa naAhiya muShiro, napane zvakaonekwa nomuoni Idho pamusoro paJerobhoami mwanakomana waNebhati?
\v 30 Soromoni akabata ushe hweVaIsraeri vese paJerusarema makore ana makumi mana.
\v 31 Ipapo Soromoni akarara namadzibaba ake, akavigwa muguta raDhavhidhi baba vake, Rehobhoamu mwanakomana wake akamutevera paushe.

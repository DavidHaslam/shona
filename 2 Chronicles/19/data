\c 19
\s Jehoshafati anodzosera vanhu kuna Jehovha
\p
\v 1 Zvino Jehoshafati mambo waJudha wakadzokera kumba kwake nerugare kuJerusarema.
\v 2 Zvino Jehu mwanakomana waHanani muoni wakabuda kusangana naye, ndokuti kuna mambo Jehoshafati: Ungabatsira wakaipa here, uye ude vanovenga Jehovha? Nekuda kweizvozvo kutsamwa kuri pamusoro pako kubva kuna Jehovha.
\v 3 Kunyange zvakadaro, pane zvinhu zvakanaka zvinowanikwa mauri, pakuti wakabvisa matanda ekunamata nawo panyika, uye wakagadzirira moyo wako kutsvaka Mwari.
\v 4 Jehoshafati ndokugara paJerusarema. Zvino wakabudazve \add kufamba\add* pakati pevanhu kubva paBheeri-Shebha kusvika kugomo raEfuremu, ndokuvadzosazve kuna Jehovha Mwari wemadzibaba avo.
\p
\v 5 Zvino wakaisa vatongi panyika pamaguta ese akashoshewa aJudha, guta neguta.
\v 6 Zvino wakati kuvatongi: Chenjerai zvamunoita; nokuti imwi hamutongeri vanhu asi Jehovha; iye anemwi panyaya yekutonga.
\v 7 Naizvozvo ikozvino kutya Jehovha ngakuve pamusoro penyu; muchenjerere uye muite nokuti kuna Jehovha Mwari wedu hakuna chakaipa, kana kutarisa zviso, kana kugamuchira fufuro.
\p
\v 8 Uye paJerusarema Jehoshafati wakaisawo vamwe kuVaRevhi nekuvapristi, nekumisoro yemadzibaba aIsraeri, kumutongo waJehovha nepamakakava kana vodzokera kuJerusarema.
\v 9 Zvino wakavaraira, achiti: Muchaita saizvozvi mukutya Jehovha, makatendeka, uye nemoyo wakaperera.
\v 10 Zvino gakava ripi neripi rinobva kuhama dzenyu dzigere pamaguta avo, tarira, pakati peropa neropa, pakati pemutemo nemurairo, zvimiso nemitongo, uye muchavayambira kuti vasatadzira Jehovha, kutsamwa kugowira pamusoro penyu nepamusoro pehama dzenyu, itai izvi uye musatadza.
\v 11 Zvino tarirai, Amariya mupristi mukuru ari pamusoro penyu panyaya dzese dzaJehovha; naZebhadhiya mwanakomana waIshimaeri, mutungamiriri weimba yaJudha, panyaya dzese dzamambo; neVaRevhi vachava vatariri vari pamberi penyu. Simbai muzviite, zvino Jehovha achava newakanaka.
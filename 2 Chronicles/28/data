\c 28
\s Ahazi mambo waJudha
\p
\v 1 Ahazi waiva nemakore makumi maviri paakava mambo, ndokutonga makore gumi nematanhatu paJerusarema; asi haana kuita zvakarurama pameso paJehovha, saDhavhidhi baba vake\x + 2 Madz. 16.2-4.\x*;
\v 2 nokuti wakafamba munzira dzemadzimambo aIsraeri, ndokuitirawo vana Bhaari\x + Vato. 2.11.\x* zvifananidzo zvakaumbwa nekunyungudusa\x + Eki. 34.17.\x*.
\v 3 Uye iye wakapisa zvipfungaidzo zvinonhuhwira pamupata wemwanakomana waHinomi\x + Josh. 18.16.\x*, ndokupisa vana vake mumoto, sezvinyangadzo zvendudzi Jehovha dzaaiva adzinga panhaka pamberi pevana vaIsraeri\x + 2 Madz. 16.5,6.\x*.
\v 4 Wakabairawo ndokupisa zvipfungaidzo zvinonhuhwira panzvimbo dzakakwirira, nepazvikomo, nepasi pemuti umwe neumwe munyoro.
\p
\v 5 Saka Jehovha Mwari wake wakamupa muruoko rwamambo weSiriya; iye ndokumurova, ndokutapa kwaari vakatapwa vazhinji, ndoku\add va\add*isa kuDhamasiko\x + 2 Madz. 16.5,6.\x*. Uyewo wakapiwa muruoko rwamambo waIsraeri, iye ndokumurova nekurova kukuru.
\p
\v 6 Nokuti Peka mwanakomana waRemariya\x + 2 Madz. 15.27. 16.5.\x* wakauraya paJudha zvuru zana nemakumi maviri pazuva rimwe; vese vari varume veumhare; nokuti vaiva vasiya Jehovha Mwari wemadzibaba avo.
\v 7 Zvino Zikiri murume waiva nesimba waEfuremu wakauraya Maaseya mwanakomana wamambo\x + 18.25. 1 Madz. 22.26.\x*, naAzirikamu mutariri weimba, naErikana wepiri kuna mambo\x + 18.25. 1 Madz. 22.26.\x*.
\v 8 Zvino vana vaIsraeri vakatapa pahama dzavo zvuru mazana maviri, vakadzi, vanakomana, nevanasikana, uye vakapambawo zvakapambiwa zvizhinji kwavari; ndokupinza zvakapambiwa muSamariya\x + 11.4. 28.11.\x*.
\v 9 Asi ipapo paiva nemuporofita waJehovha wainzi Odhedhi. Zvino wakabuda pamberi pehondo yakauya kuSamariya, ndokuti kwavari: Tarirai, kubudikidza nehasha dzaJehovha Mwari wemadzibaba enyu pamusoro paJudha\x + Isa. 47.6. Eze. 25.12,15. 26.2. Obh. 10.\x*, wakavapa muruoko rwenyu; uye imwi makavauraya nehasha dzinonanavira kumatenga\x + Ezi. 9.6. Zvak. 18.5.\x*.
\v 10 Zvino ikozvino imwi munoti munoisa pasi penyu vana vaJudha neveJerusarema, vave nhapwa nenhapwakadzi; asi imwi, hakuna mhosva here kwamuri dzinopokana naJehovha Mwari wenyu?
\v 11 Naizvozvo zvino ndinzwei, mudzosere vatapwa vamakatapa pahama dzenyu; nokuti kupfuta kwehasha dzaJehovha kuri pamusoro penyu.
\v 12 Zvino vamwe vemisoro yevana vaEfuremu: Azariya mwanakomana waJehohanani, Bherekia mwanakomana waMeshiremoti, naJehizikia\x + 28.27.\x* mwanakomana waSharumi\x + 2 Madz. 15.10.\x*, naAmasa mwanakomana waHadhirai, vakamirisana neavo vaiuya kubva kuhondo,
\v 13 ndokuti kwavari: Hamungapinzi vatapwa pano; nokuti, kuti mhosva inobva kuna Jehovha ive pamusoro pedu, munoti tiwedzere pazvivi zvedu nepamhosva yedu; nokuti mhosva dzedu ihuru, uye kupfuta kwehasha kuri pamusoro paIsraeri.
\v 14 Naizvozvo vakashonga zvombo vakasiya vatapwa nezvakapambiwa pamberi pemachinda neungano yose\x + 20.21. 1 Makor. 12.23.\x*.
\v 15 Zvino varume varehwa nemazita vakasimuka ndokubata vatapwa\x + 28.12. 31.19. Num.. 1.17.\x*, ndokupfekedza vese vaiva vakashama vavo nezvakabva pane zvakapambiwa, hongu vakavapfekedza, ndokuvaisa manyatera, ndokuvadyisa nekuvanwisa\x + 2 Madz. 6.22. Zvir. 25.21,22. VaRom. 12.20.\x*, ndokuvazodza, ndokutakura vese vaiva vasina simba pamusoro pembongoro\x + Det. 28.40. Rut. 3.3. 2 Sam. 14.2. Mik. 6.15.\x*, ndokuvaunza paJeriko guta remichindwe pedo nehama dzavo; ivo ndokudzokera kuSamariya\x + Det. 34.3.\x*.
\p
\v 16 Panguva iyoyo mambo Ahazi wakatuma kumadzimambo eAsiriya kuti amubatsire.
\v 17 Nokuti VaEdhomu vaiva vauyazve, ndokurova Judha ndokutapa vatapwa\x + 2 Madz. 16.7.\x*.
\v 18 VaFirisitiawo\x + Eze. 16.27,57.\x* vaiva vavamba maguta\x + 25.13.\x* emupata\x + 26.10. Josh. 15.33.\x*, nechamhembe kwaJudha, uye vatapa Bheti-Shemeshi\x + Josh. 15.10.\x*, neAjaroni\x + Josh. 10.12.\x*, neGedheroti\x + Josh. 15.41.\x*, neSoko\x + Josh. 15.35.\x* nemisha yawo\x + Num.. 21.25.\x*, neTimina\x + Josh. 15.10.\x* nemisha yaro\x + Num.. 21.25.\x*, neGimizo nemisha yaro\x + Num.. 21.25.\x*; ndokugaramo.
\v 19 Nokuti Jehovha wakaninipisa Judha nekuda kwaAhazi mambo waIsraeri\x + 21.2.\x*; nokuti waiva aitisa Judha zvisina maturo, ndokutadza zvikuru kuna Jehovha\x + Eki. 32.25.\x*.
\v 20 Zvino Tirigati-Pirineseri mambo weAsiriya\x + 2 Madz. 16.7.\x* wakauya kwaari, ndokumutambudza, asi haana kumusimbisa.
\v 21 Nokuti Ahazi wakatora mugove weimba yaJehovha neweimba yamambo newemachinda, ndokupa kuna mambo weAsiriya; zvakadaro haana kumubatsira\x + 2 Madz. 16.8,9.\x*.
\p
\v 22 Zvino panguva yekutambudzika kwake wakawedzera kutadzira Jehovha; uyu mambo Ahazi.
\v 23 Nokuti wakabaira kuna vamwari veDhamasiko vaiva vamurova\x + 25.14.\x*, ndokuti: Nokuti vamwari vemadzimambo eAsiriya vanovabatsira, ndichavabaira\add wo\add*, kuti vandibatsire\add wo\add*\x + Jer. 44.17,18.\x*. Asi ivo vakava kuparadzwa kwake\x + 25.8.\x* nekwaIsraeri wese\x + 21.2.\x*.
\v 24 Zvino Ahazi wakaunganidza midziyo yeimba yaMwari ndokuputsanya midziyo yeimba yaMwari\x + 2 Madz. 16.17.\x*, ndokupfiga mikova yeimba yaJehovha\x + 29.3,7.\x*; akazviitira aritari pakona imwe neimwe muJerusarema\x + 30.14.\x*.
\v 25 Nemuguta rimwe nerimwe neguta rekwaJudha wakaita nzvimbo dzakakwirira kupisira zvipfungaidzo zvinonhuhwira kune vamwe vamwari, ndokutsamwisa Jehovha Mwari wemadzibaba ake\x + Det. 4.25.\x*.
\p
\v 26 Zvino dzimwe dzenyaya dzake, nenzira dzake dzese\x + 2 Madz. 16.19,20.\x*, dzekutanga nedzekupedzisira, tarira dzakanyorwa mubhuku remadzimambo aJudha naIsraeri\x + 1 Makor. 29.29.\x*.
\v 27 Ahazi ndokurara nemadzibaba ake, ivo ndokumuviga muguta muJerusarema; asi havana kumuunza kumakuva emadzimambo\x + 21.20. 24.25.\x* aIsraeri\x + 21.2.\x*. Hezekia mwanakomana wake ndokuva mambo pachinzvimbo chake.
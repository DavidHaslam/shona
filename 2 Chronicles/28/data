\c 28
\s Ahazi mambo waJudha
\p
\v 1 Ahazi waiva nemakore makumi maviri paakava mambo, ndokutonga makore gumi nematanhatu paJerusarema; asi haana kuita zvakarurama pameso paJehovha, saDhavhidhi baba vake;
\v 2 nokuti wakafamba munzira dzemadzibaba aIsraeri, ndokuitirawo vana Bhaari zvifananidzo zvakaumbwa nekunyungudusa.
\v 3 Uye wakapisa zvipfungaidzo zvinonhuhwira pamupata wemwanakomana waHinomi, ndokupisa vana vake mumoto, zvichitevera zvinyangadzo zvevahedheni Jehovha vaaiva adzinga panhaka pamberi pevana vaIsraeri.
\v 4 Wakapawo ndokupisa zvipfungaidzo zvinonhuhwira panzvimbo dzakakwirira nepamikwidza, nepasi pemuti umwe neumwe munyoro.
\p
\v 5 Saka Jehovha Mwari wake wakamupa muruoko rwamambo weSiriya; iye ndokumurova, ndokutapa kwaari vakapambwa vazhinji, ndokuvaisa kuDhamasiko. Uye wakapiwa muruoko rwamambo waIsraeri, iye ndokumurova nekurova kukuru.
\p
\v 6 Nokuti Peka mwanakomana waRemaria wakauraya paJudha zvuru zana nemakumi maviri pazuva rimwe; vese vari varume veumhare; nokuti vaiva vasiya Jehovha Mwari wemadzibaba avo.
\v 7 Zvino Zikiri murume waEfuremu waiva nesimba wakauraya Maaseya mwanakomana wamambo, naAzirikami mutariri weimba, naErikana wepiri kubva pana mambo.
\v 8 Zvino vana vaIsraeri vakatapa pahama dzavo \add vanhu\add* zvuru mazana maviri, vakadzi, vanakomana, nevanasikana, uye vakapambawo zvakapambwa zvizhinji kwavari; ndpkupinza zvakapambwa muSamaria.
\v 9 Asi kwaiva nemuporofita waJehovha wainzi Odhedhi. Zvino wakabuda pamberi pehondo yakauya paSamaria, ndokuti kwavari: Tarira, nokuti Jehovha Mwari wemadzibaba enyu wakatsamwira Judha, wakavapa muruoko rwenyu, uye nehasha dzinonanavira kumatenga.
\v 10 Zvino ikozvino imwi munoti munoisa pasi penyu vana vaJudha neveJerusarema, vave nhapwa nenhapwakadzi, asi imwi hakuna mhosva here kwamuri dzinopokana naJehovha Mwari wenyu?
\v 11 Naizvozvo zvino ndinzwei, mudzosere vatapwa vamakatapa pahama dzenyu; nokuti kupfuta kwehasha dzaJehovha kuri pamusoro penyu.
\v 12 Zvino vamwe vemisoro yevana vaEfuremu: Azariya mwanakomana waJohwanani, Bherekia mwanakomana waMeshiremoti, naJehizikia mwanakomana waSharumi, naAmasa mwanakomana waHadhirai, vakamirisana nevaiuya kubva kuhondo,
\v 13 ndokuti kwavari: Hamungapinzi vatapwa pano ive mhosva kuna Jehovha kwatiri, nokuti imwi munoti muchawedzera pazvivi zvedu nemhosva dzedu, nokuti chitadzo chedu chikuru, uye kupfuta kwehasha kuri pamusoro paIsraeri.
\v 14 Naizvozvo vakashonga zvombo vakasiya vatapwa nezvakapambwa pamberi pemachinda neungano yese.
\v 15 Zvino varume varehwa nemazita vakasimuka ndokubata vatapwa, ndokupfekedza vese vaiva vakashama nezvakabva pane zvakapambwa, hongu vakavapfekedza, ndokuvaisa manyatera, ndokuvadyisa nekuvanwisa, ndokuvazodza, ndokutakura vese vaiva vasina simba nembongoro, ndokuvaunza paJeriko guta remichindwe, pedo nehama dzavo; ivo ndokudzokera kuSamaria.
\p
\v 16 Panguva iyo mambo Ahazi akatuma shoko kumadzibaba aAsiriya, kuti vamubatsire.
\v 17 Nokuti VaEdhomu vakange vasvikazve, vakakunda vaJudha vakatapa vatapwa.
\v 18 NaVaFirisitiawo vakange vavamba maguta amapani, naaiva kurutivi rwechamhembe rwaJudha, vakakunda Bheti-Shemeshi, neAjaroni, neGedheroti, neSoko, nemisha yawo, neTimina, nemisha yaro, neGimizo nemisha yaro; vakagarapo.
\v 19 Nokuti Jehovha akaninipisa vaJudha nokuda kwaAhazi mambo waIsraeri; nokuti akange aita zvakaipa paJudha, akatadzira Jehovha kwazvo.
\v 20 Zvino Tirigatipirineseri mambo weAsiriya akauya kuzorwa naye, akamumanikidza, asi haana kumukunda.
\v 21 Nokuti Ahazi akatora mugove wefuma paimba yaJehovha, napaimba yamambo, neyamachinda, akazvipa mambo weAsiriya; asi hazvina kumubatsira.
\p
\v 22 Asi panguva yokutambudzika kwake, akanyanya kutadzira Jehovha, iye mambo Ahazi.
\v 23 Nokuti akabaira vamwari veDhamasiko, vakange vamukunda, akati: Vamwari vamadzimambo Asiriya zvavanovabatsira, ini ndichavabairawo, kuti vandibatsirewo. Asi ivo vakamuparadza iye naVaIsraeri vese pamwe chete naye.
\v 24 Zvino Ahazi akaunganidza midziyo yeimba yaMwari akaputsanya midziyo yeimba yaMwari, akapfiga mikova yeimba yaJehovha; akazviitira aritari pese-pese paJerusarema.
\v 25 Akaitawo matunhu akakwirira paguta rimwe nerimwe raJudha kuzopisira vamwe vamwari zvinonhuhwira ipapo, akatsamwisa Jehovha Mwari wamadzibaba ake.
\p
\v 26 Zvino mamwe mabasa ake, netsika dzake dzese, dzokutanga nedzokupedzisira, tarirai zvakanyorwa mubhuku yamadzimambo aJudha naIsraeri.
\v 27 Ahazi akarara namadzibaba ake, vakamuviga muguta, imo muJerusarema; nokuti havana kumuisa pamarinda amadzimambo aIsraeri; Hezekia mwanakomana wake akamutevera paushe.

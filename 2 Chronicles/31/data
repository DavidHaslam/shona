\c 31
\p
\v 1 Zvino pakupera keizvi zvese, Israeri wese waivapo wakabudira kumaguta aJudha, ndokuguranya shongwe dziri zvifananidzo, nekutema matanda ekunamata nawo, ndokuputsa nzvimbo dzakakwirira nearitari kubva kwaJudha wese naBhenjamini, nekwaEfuremu naManase, kusvika vazviparadza chose zvese. Vana vaIsraeri vese ndokudzokera, umwe neumwe kufuma yake, kumaguta avo.
\p
\v 2 Hezekia ndokugadza mapoka evapristi neVaRevhi zvichitevera mapoka avo, munhu umwe neumwe zvichienderana nebasa rake, vapristi neVaRevhi, pazvipo zvinopiswa nepazvipo zvekuyananisa, kushumira nekuvonga, nekurumbidza pamasuwo emisasa yaJehovha.
\v 3 Nemugove wamambo, kubva pafuma yake, wezvipo zvinopiswa nezvemangwanani nezvemadekwani, nezvipo zvinopiswa zvemasabata, nezvekugara kwemwedzi, nezvemitambo yakatarwa, sezvakanyorwa pamurairo waJehovha.
\v 4 Wakatiwo kuvanhu, kuvagari veJerusarema, vape mugove wevapristi neVaRevhi, kuti ivo vasimbiswe pamurairo waJehovha.
\p
\v 5 Zvino pakupararira kweshoko vana vaIsraeri vakawedzera pazvibereko zvekutanga zvezviyo, waini, nemafuta, neuchi, nepamichero yese yemunda; uye chegumi che vakauisa zviri zvizhinji.
\v 6 Nevana vaIsraeri naJudha vaigara pamaguta aJudha, vakauyawo nezvegumi zvenzombe nemakwai, nezvegumi zvezvinhu zvitsvene zvakatsaurirwa Jehovha Mwari wavo, vakaisa matutu matutu.
\v 7 Mumwedzi wetatu vakatanga kudzika nheyo dzematutu, uye mumwedzi wechinomwe vakapedza.
\v 8 Zvino Hezekia nemachinda pavakasvika vachiona matutu, vakarumbidza Jehovha nevanhu vake Israeri.
\v 9 Zvino Hezekia wakabvunza kuvapristi neVaRevhi pamusoro pematutu.
\v 10 Zvino Azariya mupristi mukuru weimba yaZadhoki wakamupindura ndokuti: Kubva pakutanga kwekuuiswa zvipo muimba yaJehovha, kwakava nekudya nekuguta nezvekusiya zvakawanda; nokuti Jehovha wakaropafadza vanhu vake kusvika kwasara izvi zvakawanda.
\p
\v 11 Zvino Hezekia wakaraira kugadzira makamuri muimba yaJehovha; ivo ndokugadzira.
\v 12 Zvino vakapinza zvipo, nezvegumi nezvinhu zvakaitwa zvitsvene nekutendeka; uye pamusoro pazvo paiva naKonania muRevhi, uye Shimei munin'ina wake waiva wechipiri.
\v 13 NaJehieri, naAzaziya, naNahati, naAsaheri, naJerimoti, naJozabhadhi, naErieri, nalsimakia, naMahati, naBhenaya, vaiva vatariri pasi peruoko rwaKonania naShimei munin'ina wake, pamurairo waHezekia naAzariya mutongi weimba yaMwari.
\v 14 Zvino Kore mwanakomana waJimina muRevhi, muchengeti wesuwo nechekumabvazuva, waiva pamusoro pezvipo zvaMwari, kugovera zvipo zvekuzvidira zvaMwari, kupa zvipo zvaJehovha nezvinhu zvitsvene-tsvene.
\v 15 Uye necheparuoko rwake paiva naEdheni, naMiniamini, naJeshua, naShemaya, Amaria, naShekaniya, mumaguta evapristi, kupa hama dzavo nekutendeka panzvimbo dzavo, sekuvakuru, zvakadaro kuvadiki;
\v 16 kunze kwevakanyorwa nemadzinza evanhurume, kubva pamakore matatu zvichikwira, kusvika kune anopinda muimba yaJehovha, pabasa rezuva nezuva raro, pashumiro dzavo, nemapoka avo.
\v 17 Nevakanyorwa nemadzinza pavapristi nedzimba dzemadzibaba avo, neVaRevhi, kubva pane ane makore makumi maviri zvichikwira, pafaniro dzavo, nemapoka avo.
\v 18 Nepane vakaverengwa nemadzinza, nepwere dzavo dzese, vakadzi vavo, nevanakomana vavo, nevanasikana vavo, paungano yese, nokuti pakutendeka kwavo, vakazviita vatsvene neutsvene.
\v 19 Nepavanakomana vaAroni vapristi, paminda yemafuro emaguta avo, kuguta rimwe nerimwe neguta, vanhu vakarehwa nezita, kupa migove kuvanhurume vese pakati pevapristi, nekune vese vakaverengwa nemadzinza pakati peVaRevhi.
\p
\v 20 Hezekia ndokuita saizvozvo kuna Judha wese, ndokuita zvakanaka, nezvakarurama pamberi pa paJehovha Mwari wake.
\v 21 Nepabasa rimwe nerimwe nerimwe raaiva atanga pashumiro yeimba yaMwari, nepamutemo nepamurairo, kutsvaka Mwari wake, wakazviita nemoyo wake wese, ndokubudirira.
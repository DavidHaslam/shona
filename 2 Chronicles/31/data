\c 31
\p
\v 1 Zvino izvo zvese zvakati zvapera, vaIsraeri vese vakange varipo, vakabuda kumaguta aJudha, vakaputsa shongwe, nokutema matanda okunamata nawo, vakaputsa matunhu akakwirira nearitari kwaJudha nokwaBhenjamini kwese, nokwaEfuremu nokwaManase, kusvikira vazviparadza zvese. Ipapo vana vaIsraeri vese vakadzokera kumaguta avo, umwe neumwe kuzvinhu zvake.
\p
\v 2 Hezekia akaraira mapoka avapristi navaRevhi pamapoka avo, munhu umwe neumwe pabasa rake vapristi navaRevhi vese, vakabaira zvipiriso zvinopiswa nezvipiriso zvokuyananisa, kushumira nokuvonga, nokurumbidza mumasuwo emisasa yaJehovha.
\v 3 Akarairawo mugove wefuma yamambo wezvipiriso zvinopiswa, zvaiti: Wezvipiriso zvinopiswa mangwanani namadekwani, nezvipiriso zvinopiswa pamasabata, napakugara komwedzi, napamitambo yakatarwa, sezvazvakanyorwa pamurairo waJehovha.
\p
\v 4 Akarairawo vanhu veJerusarema kupa vapristi navaRevhi mugove wavo, kuti ivo vasimbe pamurairo waJehovha.
\v 5 Zvino vakati vachangonzwa murairo uyu, vana vaIsraeri vakapa zvakawanda zvezvitsva, zvezviyo newaini, namafuta, nouchi, nemichero yese yeminda; uye chegumi chezvinhu zvese vakauya nazvo zviri zvizhinji.
\v 6 Navana vaIsraeri navaJudha vakange vagere pamaguta aJudha vakauyawo nezvegumi zvenzombe namakwai, nezvegumi zvezvinhu zvakatsaurwa zvakange zvatsaurirwa Jehovha Mwari wavo, vakazviita mirwi.
\v 7 Vakatanga kuita mirwi pamwedzi wechitatu, vakapedza nomwedzi wechinomwe.
\v 8 Zvino Hezekia namachinda, vakati vasvika nokuona mirwi, vakavonga Jehovha navanhu vake vaIsraeri.
\v 9 Ipapo Hezekia akabvunza vapristi navaRevhi pamusoro pemirwi.
\v 10 Azaria mupristi mukuru weimba yaZadhoki akamupindura, akati, Kubva nguva yavakatanga kuisa zvipo muimba yaJehovha, takadya, tikaguta, tikasarirwa nezvizhinji, nokuti Jehovha akaropafadza vanhu vake; zvasara ndizvo zvizhinji izvi.
\p
\v 11 Ipapo Hezekia akaraira kuti vagadzire makamuri mumba maJehovha; vakaagadzira.
\p
\v 12 Vakapinza zvipo, nomutowo wakatendeka, nezvegumi, nezvinhu zvakatsaurirwa Jehovha; Konania muRevhi akaitwa mutariri wazvo, uye Shimei munin'ina wake akange ari wechipiri.
\v 13 NaJehieri, naAzazia, naNahati, naAsaheri, naJerimoti, naJozabhadhi, naErieri, nalsimakia, naMahati, naBhenaya, vaiva vatariri pasi paKonania naShimei munin'ina wake, vakange vagadzwa namambo Hezekia naAzaria mutariri weimba yaMwari.
\v 14 Kore mwanakomana waJimina muRevhi, mutariri wesuwo rokumabvazuva, akange ari mutariri wenhendo dzaingopiwa Mwari nokuzvidira, kuti agovere zvipo zvaJehovha nezvinhu zvitsvene kwazvo.
\v 15 Pasi pake pakange pana Edheni, naMiniamini, naJeshua, naShemaya, naAmaria, naShekania, mumaguta avapristi, pamabasa avo akatarwa, kuti vape hama dzavo namapoka, vakuru navadiki vese;
\v 16 vasingaverengi varume vakange vakanyorwa mazita avo, kubva pamakore matatu navanopfuura, Ani nani aipinda mumba maJehovha, kuzoita mabasa akadikanwa zuva rimwe nerimwe, pamabasa avo avakange vapiwa namapoka avo;
\v 17 navakange vaverengwa pamazita avapristi nedzimba dzamadzibaba avo, navaRevhi vamakore makumi maviri navakapfuura, pamabasa avo namapoka avo;
\v 18 navakaverengwa namazita epwere dzavo dzose, navakadzi vavo, navanakomana vavo, navanasikana vavo, paungano yose; nokuti vakange vazvinatsa noutsvene pamabasa avo akatarwa;
\v 19 navanakomana vaAroni vapristi vakange vari kuminda yoruwa rwamaguta avo, paguta rimwe nerimwe kwaiva navarume vakange vakanyorwa mazita avo, kuti vape varume vese pakati pavapristi migove yavo, navese vakaverengwa mazita avo pakati pavaRevhi.
\p
\v 20 Ndizvo zvakaita Hezekia kwaJudha kwese; akaita zvakanaka nezvakarurama nezvakatendeka pamberi paJehovha Mwari wake.
\v 21 Pabasa rimwe nerimwe raakatanga pakushumira paimba yaMwari, napamurayiro, napamirau, napakutsvaka Mwari wake, wakazviita nomoyo wake wose, akakunda.

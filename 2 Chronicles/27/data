\c 27
\s Jotamu mambo waJudha
\p
\v 1 Jotamu akatanga kubata ushe ava wemakore makumi maviri namashanu; akabata ushe paJerusarema makore ane gumi namatanhatu; zita ramai vake rakange riri Jerusha mukunda waZadhoki.
\v 2 Akaita zvakarurama pamberi paJehovha, akaita zvese zvakaitwa nababa vake Uziya; asi haana kupinda mutemberi yaJehovha. Vanhu vakaramba vachiita zvakashata.
\v 3 Akavaka suwo rokumusoro reimba yaJehovha, akavakawo zvizhinji pamusoro porusvingo rweOferi.
\v 4 Wakavakawo maguta panyika yamakomo yaJudha, uye akavaka nhare neshongwe mumatondo.
\p
\v 5 Akarwawo namambo wavana VaAmoni, akavakunda. Negore iro vana VaAmoni vakamupa matarenda* esirivha ane zana, nezviyero zvezviyo zvine zvuru zvine gumi, nezviyero zvebhari zvine zvuru zvine gumi. Vana VaAmoni vakamupa zvizhinji zvakadai pagore rechipiri, negore rechitatuwo.
\v 6 Naizvozvo Jotamu akasimba, nokuti akagadzira nzira dzake pamberi paJehovha Mwari wake.
\p
\v 7 Zvino mamwe mabasa aJotamu, nokurwa kwake kwese netsika dzake, tarirai zvakanyorwa mubhuku yamadzimambo aIsraeri naaJudha.
\v 8 Akatanga kubata ushe ava wemakore makumi maviri namashanu; akabata ushe paJerusarema makore gumi namatanhatu.
\p
\v 9 Jotamu akarara namadzibaba ake; vakamuviga muguta raDhavhidhi; Ahazi mwanakomana wake akamutevera paushe.

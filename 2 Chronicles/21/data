\c 21
\s Jehoramu mambo waJudha
\p
\v 1 Zvino Jehoshafati wakarara nemadzibaba ake, ndokuvigwa nemadzibaba ake muguta raDhavhidhi; Jehoramu mwanakomana wake ndokuva mambo pachinzvimbo chake.
\v 2 Zvino waiva nevanin'ina, vanakomana vaJehoshafati: Azariya, naJehieri, naZekariya, naAzariya, naMikayeri, naShefatia; ava vese vaiva vanakomana vaJehoshafati mambo waIsraeri.
\v 3 Zvino Baba vavo vakavapa zvipo zvizhinji zvesirivha, nezvegoridhe, nezvezvinokosha, pamwe nemaguta akashoshewa kwaJudha; asi ushe wakapa Jehoramu, nokuti waiva dangwe.
\v 4 Zvino Jehoramu paakasimuka paushe hwababa vake, ndokuzvisimbisa, ndokuuraya vanin'ina vake vese nemunondo, ne\add vamwe\add* vemachinda aIsraeri.
\p
\v 5 Zvino Jehoramu waiva nemakore makumi matatu nemaviri paakava mambo, ndokutonga makore masere paJerusarema.
\v 6 Zvino wakafamba nenzira yemadzimambo aIsraeri, sezvakaita imba yaAhabhi; nokuti mukunda waAhabhi waiva mukadzi wake; zvino wakaita zvakaipa pameso paJehovha.
\v 7 Zvakadaro Jehovha haana kuda kuparadza imba yaDhavhidhi, nekuda kwesungano yaaiva aita naDhavhidhi, uye sezvaaiva ati achapa iye nevanakomana vake mwenje mazuva ese.
\p
\v 8 Pamazuva ake Edhomu wakapanduka kubva pasi peruoko rwaJudha, ndokuzviisira mambo.
\v 9 Zvino Jehoramu wakabuda nemachinda ake, nengoro dzake dzese pamwe naye, ndokusimuka pausiku, ndokurova VaEdhomu vakamukomba iye nevakuru vengoro.
\v 10 Naizvozvo VaEdhomu vakapanduka kubva paruoko rwaJudha kusvika zuva rino. Panguva iyoyo Ribhina wakapanduka kubva pasu peruoko rwake, nokuti waiva asiya Jehovha Mwari wamadzibaba ake.
\v 11 uye wakaita nzvimbo dzakakwirira pamakomo aJudha, ndokuita vagari veJerusarema kuti vaite upombwe.
\p
\v 12 Zvino kwakasvika kwaari tsamba kubva kuna Eria muporofita, ichiti: Ndizvo zvinotaura Jehovha Mwari wababa vako Dhavhidhi: Nokuda kwekuti hauna kufamba nenzira dzaJehoshafati baba vako uye nenzira dzaAsa mambo waJudha,
\v 13 asi wakafamba nenzira dzemadzimambo aIsraeri, uye wakita kuto Judha nevagari veJerusarema, vaite upombwe seupombwe hweimba yaAhabhi, uyewo wakauraya vanin'ina vako veimba yababa vako vaiva vakanaka kupfuura iwe;
\v 14 tarira, Jehovha acharova nekurova kukuru pavanhu vako nepavana vako, nepavakadzi vako, nepanhumbi dzako dzese.
\v 15 Newe uchava pahosha huru neurwere hweura hwako kusvika ura hwako hwabuda nekuda kwehosha zuva nezuva.
\p
\v 16 Zvino Jehovha wakamutsira Jehoramu mweya yeVaFirisitia neyeVaArabhia vaiva vari kurutivi rwavaltiopia;
\v 17 ndokukwira kuna Judha, ndokuripazira, ndokuenda nezvinhu zvese zvakawanikwa muimba yamambo, nevanakomana vakewo, nevakadzi vake; zvekuti hakuna kusara mwanakomana kwaari kunze kwaJehoahazi, mudiki wevanakomana vake vese.
\p
\v 18 Zvino shure kweizvi zvese Jehovha wakamurova muura hwake nehosha isingarapiki.
\v 19 Zvino zvakaitika kuti pakufamba kwenguva, shure kwemakore maviri ura hwake hwakabuda nekuda kweurwere, naizvozvo wakafa nehosha dzakaipa; asi vanhu vake havana kumivesera moto semoto wemadzibaba ake.
\v 20 Waiva ne\add makore\add* makore makumi matatu nemaviri paakava mambo, ndokutonga paJerusarema makore masere; ndokuenda asingashuviwi; zvakadaro vakamuviga muguta raDhavhidhi, asi kwete mumakuva emadzimambo.

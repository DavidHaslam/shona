\c 12
\s Mambo Shishaki anorwa naRehobhoamu
\p
\v 1 Zvino zvakaitika Rehobhoamu asimbisa ushe, uye azvisimbisa, wakasiya murairo waJehovha, naIsraeri wese pamwe naye.
\p
\v 2 Zvino zvakaitika mugore rechishanu ramambo Rehobhoamu, Shishaki mambo weEgipita wakakwira kurwisana neJerusarema, nokuti vakadarika kuna Jehovha,
\v 3 ane ngoro churu nemazana maviri, nevatasvi vemabhiza zvuru makumi matanhatu, nevanhu vaiva vasungaverengeki vaiva vauya naye kubva kuEgipita: VaRibhiya, vaSukimi, neVaItiyopiya.
\v 4 Akakunda maguta enhare aJudha, ndokuuya kuJerusarema.
\p
\v 5 Zvino kwakuya Shemaya muporofita kuna Rehobhoamu nemisoro yaJudha yaiva yakaungana paJerusarema ne nekuda kwaShishaki, ndokuti kwavari: Ndizvo zvinotaura Jehovha: Makandisiya, saka ndakakurasiraiwo muruoko rwaShishaki.
\v 6 Zvino machinda aIsraeri namambo vakazvininipisa, ndokuti: Jehovha wakarurama.
\v 7 Zvino Jehovha paakaona kuti vazvininipisa, shoko raJehovha rikasvika kuna Shemaya richiti: Vazvininipisa, handingavaparadzi, asi ndichavapa kakurwira; uye kutsamwa kwangu hakungadururwi pamusoro peJerusarema noruoko rwaShishaki.
\v 8 Kunyange zvakadaro vachava varanda vake; kuti vazive kuti zvakadini kundishumira ini nokushumira ushe hwenyika dzimwe.
\v 9 Naizvozvo Shishaki mambo weEgipita akanorwa neJerusarema, akatora fuma yeimba yaJehovha, nefuma yeimba yamambo; akazvitora zvese; akatorawo nhovo diki dzese dzegoridhe dzakaitwa naSoromoni.
\v 10 Ipapo mambo Rehobhoamu akaita panzvimbo yazvo nhovo diki dzendarira, akadziisa pamaoko avakuru vavarindi, vairinda mukova weimba yamambo.
\v 11 Zvino nguva dzese kana mambo achipinda mumba maJehovha, varindi vaidzibata, ndokudzidzoserazve mumba mavarindi.
\v 12 Zvino akati azvininipisa, kutsamwa kwaJehovha kukabviswa kwaari, akasaparadzwa chose; uyezve, kuna Judha zvimwe zvakanaka zvakawanikwa.
\p
\v 13 Nokudaro mambo Rehobhoamu akazvisimbisa paJerusarema, akabata ushe; nokuti Rehobhomu akange ava wemakore makumi mana nerimwe pakutanga kwake kubata ushe, akabata ushe paJerusarema makore ane gumi namanomwe, iro guta rakange ratsaurwa naJehovha pamarudzi ese aIsraeri, kuti aise zita rakemo; zita ramai vake rakange riri Naama muAmoni.
\v 14 Akaita zvakaipa, nokuti haana kushingaira kutsvaka Jehovha.
\v 15 Zvino mabasa aRehobhoamu, okutanga nookupedzisira, haana kunyorwa here mumashoko omuporofita Shemaya, noomuoni Idho, mazita amadziteteguru achiverengwawo? Zvino kurwa kwakange kuripo pakati paRehobhoamu naJerobhoami nguva dzese.
\v 16 Rehobhoamu akarara namadzibaba ake, akavigwa muguta raDhavhidhi; Abhija mwanakomana wake akamutevera paushe.

\c 12
\s Mambo Shishaki anorwa naRehobhoamu
\p
\v 1 Zvino ushe hwaRehobhoamu hwakati hwasimbiswa, iye ava nesimba, akarasi  a murairo waJehovha, navaIsraeri vese pamwechete naye.
\v 2 Zvino pagore rechishanu ramambo Rehobhoamu, Shishaki mambo weEgipita akasvika kuzorwa neJerusarema, nokuti vakange vatadzira Jehovha,
\v 3 ane ngoro dzine chiuru chimwe namazana maviri, navatasvi vamabhiza vane zviuru zvina makumi matanhatu, navanhu vakabva naye Egipita, vakange vasingagoni kuverengwa, vaiti: vaRubhimi, navaSukimi, navaKushi.
\v 4 Akakunda maguta akakombwa aJudha, akasvika Jerusarema.
\p
\v 5 Zvino Shemaya muporofita akasvika kuna Rehobhoamu nokumachinda aJudha akange akaungana paJerusarema nemhaka yaShishaki, akati kwavari, Zvanzi naJehovha, Mandirasi  a, saka ndakakuregeraiwo paruoko rwaShishaki.
\p
\v 6 Ipapo machinda aIsraeri namambo vakazvininipisa, vakati, Jehovha akarurama.
\p
\v 7 Zvino Jehovha akati achiona kuti vazvininipisa, shoko raJehovha rikasvika kuna Shemaya, richiti, Vazvininipisa, handingavaparadzi, asi ndichavapa kakurwira; kutsamwa kwangu hakungadururwi pamusoro peJerusarema noruoko rwaShishaki.
\v 8 Kunyange zvakadaro vachava varanda vake; kuti vazive kuti zvakadini kundishumira ini nokushumira ushe bwenyika dzimwe.
\p
\v 9 Naizvozvo Shishaki mambo weEgipita akanorwa neJerusarema, akatora fuma yeimba yaJehovha, nefuma yeimba yamambo; akazvitora zvose; akatorawo nhovo duku dzose dzendarama dzakaitwa naSoromoni.
\v 10 Ipapo mambo Rehobhoamu akaita panzvimbo yazvo nhovo duku dzendarira, akadziisa pamaoko avakuru vavarindi, vairinda mukova weimba yamambo.
\v 11 Zvino nguva dzose kana mambo achipinda mumba maJehovha, varindi vaidzibata, ndokudzidzoserazve mumba mavarindi.
\v 12 Zvino akati azvininipisa, kutsamwa kwaJehovha kukabviswa kwaari, akasaparadzwa chose; uyezve, kuna Judha zvimwe zvakanaka zvakawanikwa.
\v 13 Nokudaro mambo Rehobhoamu akazvisimbisa paJerusarema, akabata ushe; nokuti Rehobhomu akange ane makore makumi mana nerimwe pakutanga kwake kubata ushe, akabata ushe paJerusarema makore ane gumi namanomwe, iro guta rakange ratsaurwa naJehovha pamarudzi ose aIsraeri, kuti aise zita rakemo; zita ramai vake rakange riri Naama muAmoni.
\v 14 Akaita zvakaipa, nokuti haana kushingaira kutsvaka Jehovha.
\p
\v 15 Zvino mabasa aRehobhoamu, okutanga nookupedzisira, haana kunyorwa here mumashoko omuporofita Shemaya, noomuoni Idho, mazita amadziteteguru achiverengwawo? Zvino kurwa kwakange kuripo pakati paRehobhoamu naJerobhoami nguva dzose.
\p
\v 16 Rehobhoamu akarara namadzibaba ake, akavigwa muguta raDhavhidhi; Abhija mwanakomana wake akamutevera paushe.

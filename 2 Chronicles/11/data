\c 11
\p
\v 1 Zvino Rehobhoamu paakasvika kuJerusarema, wakaunganidza veimba yaJudha naBhenjamini, \add varume\add* zvuru zana nemakumi masere vakasarudzwa, vairwa hondo, kurwisana naIsraeri, kuti adzosezve umambo kuna Rehobhoamu.
\v 2 Asi shoko raJehovha rakasvika kuna Shemaya munhu waMwari richiti:
\v 3 Taura kuna Rehobhoamu mwanakomana waSoromoni, mambo waJudha, nekuna Israeri wese muJudha naBhenjamini, uti:
\v 4 Ndizvo zvinoreva Jehovha: Hamungakwiri kana kurwisana nehama dzenyu, dzokera umwe neumwe kuimba yake, nokuti chinhu ichi chaitwa neni. Zvino vakateerera mashoko aJehovha, ndokudzoka pakunorwisa Jerobhoami.
\p
\v 5 Rehobhoamu ndokugara paJerusarema, ndokuvaka maguta enhare paJudha.
\v 6 Wakavakawo Bheterehemu, neEtami, neTekowa,
\v 7 neBhetizuri, neSoko, neAdhuramu,
\v 8 neGati, neMaresha, neZifi,
\v 9 neAdhoraimi, neRakishi, neAzeka,
\v 10 neZora, neAijaroni, neHebhuroni, raiva kwaJudha nekwaBhenjamini, maguta enhare.
\v 11 Zvino wakasimbisa nhare, ndokuisamo vatungamiriri vehondo, nematura ezvekudya, nemafuta, newaini.
\v 12 Zvino muguta rimwe nerimwe akaisa nhovo nemapfumo, ndokuasimbisa kwazvo kwazvo. Judha naBhenjamini vakange vari vake.
\p
\v 13 Nevapristi neVaRevhi vaiva pakati paIsraeri yese, vakaungana kwaari, vachibva pamiganhu yavo yese.
\v 14 Nokuti VaRevhi vakabva pamafuro avo nefuma yavo, vakaenda kwaJudha neJerusarema; nokuti Jerobhoami navanakomana vake vakavadzinga, kuti varege kubata paupristi pamberi paJehovha.
\v 15 Iye akazvitsaurira vapristi vapamatunhu akakwirira, navezvifananidzo zvenhongo dzembudzi, navemhuru dzaakaita.
\v 16 Zvino vese pakati pamarudzi ese aVaIsraeri, vakange vachitsvaka Jehovha nomoyo wese, vakavatevera, vakaenda Jerusarema kuzobaira Jehovha Mwari wamadzibaba avo.
\v 17 Saizvozvo vakasimbisa ushe hwaJudha, vakasimbisa Rehobhoamu mwanakomana waSoromoni, makore matatu; nokuti vakafamba panzira yaDhavhidhi naSoromoni makore matatu.
\p
\v 18 Rehobhoamu akawana mukadzi, Maharati mukunda waJerimoti mwanakomana waDhavhidhi, nowaAbhihairi mukunda waEriabhi mwanakomana waJese.
\v 19 Iye akamuberekera vanakomana, vaiti: Jeushi, naShamaria, naZahami.
\v 20 Pashure akawanawo Maaka mukunda waAbhusaromu; iye akamuberekera Abhija, naAtai, naZiza, naSheromiti.
\v 21 Rehobhoamu akada Maaka mukunda waAbhusaromu kupfuura vakadzi vake vese navarongo vake; nokuti akawana vakadzi vane gumi navasere navarongo vana makumi matanhatu, akabereka vanakomana vana makumi maviri navasere navanasikana makumi matanhatu.
\v 22 Rehobhoamu akagadza Abhija mwanakomana waMaaka ave mukuru nomuchinda pakati pavana vababa vake; nokuti akange achida kumuita mambo.
\v 23 Akaita nokungwara, akaparadzira vanakomana vake vese panyika dzese dzaJudha naBhenjamini kumaguta ese enhare; akavapa zvokudya zvakawanda. Akavatsvakirawo vakadzi vazhinji.

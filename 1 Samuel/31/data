\c 31
\s Kufa kwaSauro nekukundwa kweVaIsraeri paGibhoa
\p
\v 1 Zvino VaFirisitia vakarwa naIsraeri, varume VaIsraeri ndokutiza pamberi peVaFirisitia, vakawa vafa pagomo reGiribhoa.
\v 2 VaFirisitia ndokunamatira pana Sauro nepavanakomana vake. VaFirisitia ndokuuraya Jonatani naAbhinadhabi naMarikishua vanakomana vaSauro.
\v 3 Zvino hondo yakaomera Sauro, vafuri ndokumuwana, varume veuta, zvino akarwadziswa zvikuru nevafuri.
\v 4 Zvino Sauro wakati kumutakuri wezvombo zvake: Vhomora munondo wako ugondibvarura nawo, zvimwe ava vasina kudzingiswa vangasvika vakandibvarura, vakatamba zvakaipa neni. Asi mutakuri wezvombo zvake haana kutenda, nokuti wakatya zvikuru. Naizvozvo Sauro wakatora munondo ndokuzviwisira pauri.
\v 5 Zvino mutakuri wezvombo zvake paakaona kuti Sauro wafa, naiye wakazviwisira pamunondo wake, ndokufa pamwe naye.
\v 6 Sauro ndokufa nevanakomana vake vatatu, nemutakuri wezvombo zvake, nevanhu vake vese nezuva iro pamwe chete.
\p
\v 7 Zvino varume vekwaIsraeri, vaiva mhiri kwemupata nevaiva mhiri kwaJoridhani vachiona kuti varume vekwaIsraeri vatiza, uye kuti Sauro navanakomana vake vakange vafawo, vakabva pamaguta, vakatiza; VaFirisitia vakasvika, vakagaramo.
\v 8 Zvino zvakaitika chifume vaFiristia pavakasvika kuzokumura vakaurawa, kuti vakawana Sauro nevanakomana vake vatatu vafa mugomo reGiribhoa.
\v 9 Zvino vakagura musoro wake, ndokukumura zvombo zvake ndokutumira kunyika yeVaFirisitia kumativi ese, kuparidza shoko \add iri\add* kuimba yezvifananidzo zvavo, nekuvanhu.
\v 10 Zvino vakaisa zvombo zvake mumba yaAshitaroti, vakasungira chitunha chake pamadziro eBheti-Shani.
\p
\v 11 Zvino vagari veJabheshi-Giriyadhi VaFririsitia zvavaiva vaitira Sauro,
\v 12 varume vese veumhare vakasimuka, ndokufamba usiku hwese, ndokutora chitunha chaSauro nezvitunha zvevanakomana vake pamadziro eBheti-Shani, ndokuuya kuJabheshi ndokuzvipisira.
\v 13 Zvino vakatora mafupa avo ndokuaviga pasi pemutamarisiki paJabheshi, ndokutsanya mazuva manomwe.

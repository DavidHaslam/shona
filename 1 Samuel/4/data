\c 4
\s VaFirisitia vanokunda vaIsraeri
\p
\v 1 Shoko raSamueri rakasvika kuvaIsraeri vose. Zvino valsiraeri vakaenda kundorwa navaFirisitia, vakavaka misasa yavo pedo neEbheniezeri; vaFirisitia vakavaka misasa yavo paAfeki.
\v 2 VaFirisitia vakazvigadzirira kurwa navaIsraeri; zvino vakati vorwa, vaIsraeri vakakundwa navaFirisitia, vakauraya pakati pavakange vakagadzirirwa kurwa varume vanenge zviuru zvina.
\v 3 Zvino vanhu vakati vasvika kumisasa, vakuru vaIsraeri vakati, Jehovha wakatirovereiko nhasi pamberi pavaFirisitia? Handei, titore areka yesungano yaJehovha paShiro, iuye pakati pedu itirwire pamaoko avavengi vedu.
\v 4 Naizvozvo vanhu vakatuma nhume Shiro kundotorapo areka yesungano yaJehovha wehondo, ugere pamusoro pamakerubhi; vanakomana vaviri vaEri, Hofini naPinehasi, vakange varipo paareka yesungano yaMwari.
\p
\v 5 Zvino areka yesungano yaJehovha yakati yasvika pamisasa, vaIsraeri vose vakapururudza nokupururudza kukuru, nyika ikaita mawungira.
\v 6 VaFirisitia vakati vachinzwa inzwi rokupururudza, vakati, inzwi iro rokupururudza, riri kumisasa yavaHebheru rinoti kudiniko? Vakanzwa kuti areka yaJehovha yasvika kumisasa.
\v 7 VaFirisitia vakatya, nekuti vakati, Mwari wasvika kumisasa. Vakati, Tine nhamo! nekuti chinhu chakadai hachina kumbovapo.
\v 8 Tine nhamo ! Ndianiko uchatirwira pamaoko avaMwari ava vane simba? Ndivo vaMwari vakadeya kurova vaEgipita namatambudziko amarudzi mazhinji murenje.
\v 9 Simbai, muite savarume, imwi vaFirisitia, kuti murege kuva varanda vavaHebheru, sezvavakange vakaita kwamuri; itai savarume, murwe.
\v 10 Zvino vaFirisitia vakarwa, vaIsraeri vakakundwa, vakatiza, mumwe nomumwe kutende rake, kukavapo kuurawa kukuru, nekuti kuvaIsraeri kwakafa vane zviuru zvina makumi matatu vaifamba namakumbo.
\v 11 Areka yaMwari ikatorwa, uye vanakomana vaviri vaEri, Hofini naPinehasi, vakaurawa.
\s Kufa kwaEri navanakomana vake
\p
\v 12 Zvino mumwe murume wavaBhenjamini akabva kuhondo, akamhanya, akasvika paShiro nomusi iwoyo, ane nguvo dzakabvarurwa neguruva pamusoro wake.
\v 13 Pakusvika kwake, Eri wakange agere pachigaro chake kurutivi rwenzira, akataririra, nekuti moyo wake wakange uchibvunda pamusoro peareka yaMwari. Murume wakati asvika muguta, akavaudza izvozvo, vanhu vose veguta vakachema.
\v 14 Zvino Eri wakati achinzwa inzwi rokuchema, akati, inzwi rebopoto iri rinoti kudiniko? Murume akakurumidza, akandoudza Eri.
\v 15 Zvino Eri wakange ava namakore ana makumi mapfumbamwe namasere, meso ake akange ava norutara, asichagoni kuona kwazvo.
\v 16 Murume akati kuna Eri, Ndini ndakabva kuhondo, ndatiza nhasi kuhondo. Akati, Kwaitweiko, mwana wangu?
\p
\v 17 Zvino murume wakange auya neshoko akapindura, akati, VaIsraeri vatiza pamberi pavaFirisitia; vanhu vazhinji vaurawa; uye vanakomana venyu vaviri, Hofini naPinehasi, vafawo; uye areka yaMwari yatorwa.
\p
\v 18 Zvino wakati achireva areka yaMwari, Eri akawa pachigaro negotsi kurutivi rwesuwo, akavhunika mutsipa, akafa; nekuti wakange ava mutana, ano muviri mukobvu. wakange atonga vaIsraeri makore makumi mana.
\p
\v 19 Zvino mukadzi womwanakomana wake Pinehasi, wakange ava nemimba, oda kupona mwana; akati achinzwa kuti areka yaMwari yatorwa, uye kuti baba vomurume wake, nomurume wakewo, vafa vose, akapfugama, akapona mwana, nekuti wakasvikirwa nokurwadziwa kwake.
\v 20 Nenguva yokufa kwake vakange vamirepo naye vakati, Usatya hako, nekuti wapona mwana womukomana. Asi haana kupindura, kana kurangarira izvozvo.
\v 21 Akatumidza mwana zita rinonzi Ikabhodhi, achiti, Kukudzwa kwabviswa kuna Israeri; nekuti areka yaMwari yakange yatorwa, uye nokuda kwababa vomurume wake, nomurume wake.
\v 22 Akati, Kukudzwa kwabviswa kuna Israeri; nekuti areka yaMwari yatorwa.

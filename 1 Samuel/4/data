\c 4
\s VaFirisitia vanokunda VaIsraeri
\p
\v 1 Zvino shoko raSamueri rakasvika kuna Israeri wese. Zvino Israeri wakabuda kunorwisana neVaFirisitia pahondo, ndokudzika matende nechepaEbheniezeri. VaFirisitia ndokudzika matende paAfeki.
\v 2 VaFirisitia vakazvirongedzera kurwisa Israeri. Zvino hondo yakati yotandavara, Israeri wakarohwa pamberi peVaFirisitia, uye vakauraya pamudungwe musango varume vanenge zvuru zvina.
\v 3 Zvino vanhu vakati vasvika kumusasa, vakuru VaIsraeri vakati: Jehovha wakatiroverei nhasi pamberi peVaFirisitia? Ngatizvitorerei areka yesungano yaJehovha paShiro, kana ikauya pakati pedu ichatirwira paruoko rwevavengi vedu.
\v 4 Naizvozvo vanhu vakatuma \add nhume\add* kuShiro kuti vanotorapo areka yesungano yaJehovha wehondo, igere pamakerubhi; uye vanakomana vaviri vaEri Hofini naPinehasi vaiva varipo neareka yesungano yaMwari.
\v 5 Zvino zvakaitika pakusvika kweareka yesungano yaJehovha pamusasa, kuti Israeri wese akapururudza nemupururu mukuru, nyika ndokutinhira.
\v 6 Zvino VaFirisitia vachinzwa ruzha rwemupururu ndokuti: Ruzhai urwu rwemupururu mukuru mumusasa weVaHebheru? Zvino vakaziva kuti areka yaJehovha yasvika kumusasa.
\v 7 VaFirisitia ndokutya, nokuti vakati: Mwari wasvika kumusasa. Ndokuti: Tine nhamo! Nokuti chinhu chakadai hachina kuvapo zuro namarimwezuro.
\v 8 Tine nhamo! Ndiani achatinunura paruoko rwevaMwari ava vane simba? Ava ndiVaMwari vakarova VaEgipita nematambudziko ese murenje.
\v 9 Simbai, muve varume, imwi VaFirisitia, zvimwe mungashandira VaHebheru, sezvavakaita kwamuri. Naizvozvo ivai varume, murwe.
\v 10 Zvino VaFirisitia vakarwa, Israeri ndokurohwa. Zvino vakatiza, umwe neumwe kutende rake, kukavapowo kuurawa kukuru kwazvo, nokuti kwakawa kwaIsraeri zvuru makumi matatu vaifamba nemakumbo.
\v 11 Areka yaMwari ndokutorwa, uye vanakomana vaviri vaEri, Hofini naPinehasi, vakaurawa.
\s Kufa kwaEri nevanakomana vake
\p
\v 12 Zvino umwe murume wekwaBhenjamini wakamhanya kubva mumudungwe ndokusvika paShiro nezuva iroro, uye nguvo dzake \add dzaiva \add*dzakabvarurwa uye ane guruva mumusoro wake.
\v 13 Zvino pakusvika kwake, tarira, Eri wakagara pachigaro chake kurutivi rwenzira akatarira, nokuti moyo wake wakabvundira areka yaMwari. Zvino murume uyu wakati apinda muguta kutura \add mashoko\add*, guta rese rakachema.
\v 14 Zvino Eri paakanzwa ruzha rwekuchema, wakati: Ruzhai rwebopoto iri? Murume ndokupinda achikurumidza, ndokuudza Eri.
\v 15 Zvino Eri waiva ava wemakore makumi mapfumbamwe nemasere, meso ake aiva amira kuti waiva asingagoni kuona.
\v 16 Murume ndokuti kuna Eri: Ndini ndabva kumudungwe, uye ndatiza nhasi kubva kumudungwe. Iye ndokuti: Kwaitwei, mwanakomana wangu?
\v 17 Zvino wakauya neshoko wakati: Israeri watiza pamberi peVaFirisitia; uye kwava nekuurayiwa kukuru pavanhu; uye nevanakomana venyu vaviri Hofini naPinehasi vafawo; uye areka yaMwari yatorwa.
\v 18 Zvino zvakaitika, paakataura areka yaMwari, kuti wakawa pachigaro negotsi kurutivi rwesuwo ndokuvhunika mutsipa wake ndokufa; nokuti munhu uyu waiva akwegura, orema. Zvino waiva atonga Israeri makore makumi mana.
\p
\v 19 Zvino muroora wake mukadzi waPinehasi waiva nemimba, oda kupona; uye paakanzwa mashoko kuti areka yaMwari yatorwa, uye kuti vatezvara vake nemurume wake vafa, wakafugama ndokupona, nokuti wakasvikirwa nekurwadziwa nemimba.
\v 20 Zvino panenge panguva yekufa kwake vakadzi vaiva vamire naye vakati: Usatya, nokuti wapona mwana mukomana. Asi haana kupindura uye haana kurangarira \add izvozvo\add*.
\v 21 Zvino wakatumidza mukomana \add kuti\add* Ikabhodhi, achiti: Kubwinya kwabviswa kuna Israeri; nokuti areka yaMwari yakatorwa, uye nekuda kwavatezvara vake nemurume wake.
\v 22 Zvino wakati: Kubwinya kwabviswa kuna Israeri; nokuti areka yaMwari yatorwa.

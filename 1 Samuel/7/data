\c 7
\p
\v 1 Zvino varume veKiriati-Jearimi vakauya ndokukwidza areka yaJehovha, ndokuiunza mumba maAbhinadhabhu pagomo. Zvino vakaita mutsvene Eriazari mwanakomana wake kuti achengete areka yaJehovha.
\s VaFirisitia vanokundwa paMizipa
\p
\v 2 Zvino zvakaitika kubva pazuva areka rayakagara paKiriati-Jearimi, kuti mazuva akawanda, nokuti akava makore makumi maviri; imba yese yaIsraeri ndokuchema ichitevera Jehovha.
\p
\v 3 Zvino Samueri wakataura kuimba yese yaIsraeri achiti: Kana mukadzokera kuna Jehovha nemoyo yenyu yese, bvisai vamwari vevatorwa pakati penyu uye Ashitaroti, mururamisire moyo yenyu kuna Jehovha, mumushumire iye ega, zvino achakununurai paruoko rweVaFirisitia.
\v 4 Zvino vana vaIsraeri vakabvisa vana Bhaari nevana Ashitaroti, ndokushumira Jehovha ega.
\p
\v 5 Zvino Samueri wakati: Unganidzai Israeri wese paMizipa, zvino ndichakunyengetererai kuna Jehovha.
\v 6 Zvino vakaungana paMizipa, ndokuchera mvura ndokudururira pamberi paJehovha, ndokutsanya nezuva iroro. Ndokuti ipapo: Takatadzira Jehovha. Samueri ndokutonga vana vaIsraeri paMizipa.
\p
\v 7 Zvino VaFirisitia vakati vanzwa kuti vana vaIsraeri vaiva vaungana paMizipa, madzishe eVaFirisitia akakwira kurwisa Israeri. Zvino vana vaIsraeri pavakanzwa, vakatya VaFirisitia.
\v 8 Zvino vana vaIsraeri vakati kuna Samueri: Musanyarara kutichemera kuna Jehovha Mwari wedu, kuti atiponese paruoko rweVaFirisitia.
\v 9 Zvino Samueri wakatora gwayana rinoyamwa ndoku\add ri\add*pa rese kuna Jehovha kuva chipo chinopiswa. Samueri ndokuchema kuna Jehovha pamusoro paIsraeri; Jehovha ndokumunzwa.
\v 10 Samueri wakati achapa chipo chinopiswa, VaFirisitia vakaswedera kuhondo kurwisa Israeri; asi Jehovha wakatinhira nemutinhiro mukuru pamusoro peVaFirisitia nezuva iroro, ndokuvavhiringidza, zvino vakarohwa pamberi paIsraeri.
\v 11 Zvino varume VaIsraeri vakabuda kubva paMizipa, ndokudzingirira VaFirisitia, ndokuvarova kusvika pazasi peBhetikari.
\v 12 Zvino Samueri wakatora ibwe ndokuisa pakati peMizipa neSheni, ndokutumidza zita raro Ebheni-Ezeri, achiti: Kusvika ikozvino Jehovha wakatibatsira.
\p
\v 13 Naizvozvo VaFirisitia vakawisirwa pasi vakasazouya mumuganhu waIsraeri. Zvino ruoko rwaJehovha rwakarwisa VaFirisitia mazuva ese aSamueri.
\v 14 Nemaguta VaFirisitia avaiva vatorera Israeri akadzoserwa kuna Israeri, kubva paEkironi kusvikawo paGati, nemiganhu yavo Israeri wakasunungura kubva muruoko rweVaFirisitia. Zvino kwakava nerugare pakati peVaIsraeri neVaAmori.
\p
\v 15 Zvino Samueri wakatonga Israeri mazuva ese eupenyu hwake.
\v 16 Zvino waienda gore negore kupotedza Bheteri neGirigari neMizipa, ndokutonga Israeri panzvimbo idzi dzese.
\v 17 Nekudzokera kwake kwaiva kuenda kuRama, nokuti imba yake yaiva ipapo uye ipapo waitonga Israeri, uye wakavakira Jehovha aritari ipapo.

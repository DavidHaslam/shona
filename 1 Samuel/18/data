\c 18
\s Kudana kwaJonatani naDhavhidhi
\p
\v 1 Zvino zvakaitika apedza kutaura naSauro, kuti moyo waJonatani wakarukirwa pamoyo waDhavhidhi, Jonatani ndokumuda semoyo wake.
\v 2 Zvino Sauro wakamutora zuva iro, akasazomutendera kudzokera kumba kwababa vake.
\v 3 Zvino Jonatani naDhavhidhi vakaita sungano, nokuti wakamuda semweya wake.
\v 4 Jonatani ndokukurura jazi raaiva akapfeka ndokuripa kuna Dhavhidhi, nezvipfeko zvake kusvika kumunondo wake, uye kusvika kuuta hwake, uye kusvika kubhanhire rake.
\p
\v 5 Dhavhidhi ndokubuda kuenda kwese Sauro kwaaimutuma, akazvibata neuchenjeri; Sauro ndokumuisa pamusoro pevarume vehondo; akava wakanaka pameso evanhu vese, uyewo pameso evaranda vaSauro.
\p
\v 6 Zvino zvakaitika pakusvika kwavo, Dhavhidhi adzoka pakuuraya muFirisitia, kuti vakadzi vakabuda kumaguta ese aIsraeri vachiimba uye vachitamba kuchingamidza mambo Sauro nengoma nemufaro, uye nezviridzwa zvetambo.
\v 7 Vakadzi ndokubvumirana vachitamba vachiti: Sauro wakauraya zvuru zvemazana ake, asi Dhavhidhi makumi ezvuru zvemazana ake.
\v 8 Sauro ndokutsamwa kwazvo, uye shoko iri raiva rakaipa pameso ake, iye ndokuti: Vapa kuna Dhavhidhi makumi ezvuru zvemazana, asi kwandiri vapa zvuru zvega; wasarirwa neumambo hwega?
\v 9 Zvino Sauro wakachenjerera Dhavhidhi kubva pazuva iroro zvichienda mberi.
\p
\v 10 Zvino zvakaitika chifume kuti mweya wakaipa waibva kuna Mwari wakauya pamusoro paSauro nesimba, iye ndokuporofita mukati meimba; Dhavhidhi ndokuridza neruoko rwake sepane dzimwe nguva, zvino maiva mepfumo muruoko rwaSauro.
\v 11 Zvino Sauro wakapotsera pfumo, nokuti wakati: Ndichabaira Dhavhidhi nepamadziro. Asi Dhavhidhi wakanzvenga kaviri kubva pamberi pake.
\p
\v 12 Zvino Sauro wakatya Dhavhidhi nokuti Jehovha waiva naye uye waiva abva kuna Sauro.
\v 13 Naizvozvo Sauro wakamubvisa kwaari, ndokumuisa kuva mukuru wechiuru wake, zvino akabuda nekupinda pakati pevanhu.
\v 14
\p zvino Dhavhidhi wakazvibata neuchenjeri panzira dzake dzese, Jehovha ndokuva naye.
\v 15 Zvino Sauro paakaona kuti anozvibata neuchenjeri ukuru, ndokumutya kwazvo.
\v 16 Asi Israeri wese naJudha vakada Dhavhidhi, nokuti waibuda nekupinda pakati pavo.
\s Dhavhidhi anowana Mikari mukunda waSauro
\p
\v 17 Zvino Sauro wakati kuna Dhavhidhi: Tarira, mukunda wangu mukuru Merabhi, ndichamupa kwauri kuva mukadzi; koga iva mhare kwandiri, ugorwa hondo dzaJehovha. Nokuti Sauro wakati: Ruoko rwangu ngarurege kuva pamusoro pake, asi ruoko rweVaFirisitia ngarwuve pamusoro pake.
\v 18 Zvino Dhavhidhi wakati kuna Sauro: Ndini ani, uye upenyu hwangu chii, \add ne\add*imba yababa vangu kwaIsraeri, kuti ndive mukwasha wamambo?
\v 19 Asi zvakaitika panguva Merabhi mukunda waSauro yaaizopiwa kuna Dhavhidhi, kuti iye wakapiwa kuna Adhirieri muMehorati kuva mukadzi wake.
\v 20 Zvino Mikari mukunda waSauro, waida Dhavhidhi; zvino vakaudza Sauro, chinhu ichi ndokuva chakarurama pameso ake.
\v 21 Sauro ndokuti: Ndichamupa iye, kuti ave musungo kwaari, uye kuti ruoko rweVaFirisitia rwumurwise. Naizvozvo Sauro wakati kuna Dhavhidhi: Nhasi uchava mukwasha wangu wangu rwechipiri.
\p
\v 22 Zvino Sauro wakaraira varanda vake achiti: Tauriranai naDhavhidhi pakavanda muti: Tarira, mambo anofara mauri, nevaranda vake vese vanokuda; naizvozvo ikozvino chiva mukwasha wamambo.
\v 23 Zvino varanda vaSauro vakataura mashoko ayo munzeve dzaDhavhidhi. Dhavhidhi akati: Chinhu chakareruka pameso enyu here kuva mukwasha wamambo, zvandiri munhu murombo hangu anozvidzika?
\v 24 Varanda vaSauro ndokumuudza vakati: Dhavhidhi wataura semashoko awa.
\v 25 Sauro ndokuti: Muchataura saizvozvo kuna Dhavhidhi, muti: Mambo haashuvi roora, asi zvikanda zvepamberi zana zveVaFirisitia, kuti kutsiviwe vavengi vamambo. Asi Sauro wakafunga kuwisa Dhavhidhi neruoko rweVaFirisitia.
\v 26 Zvino varanda vake pavakaudza Dhavhidhi mashoko awa, nyaya yakava yakanaka pameso paDhavhidhi kuva mukwasha wamambo. Asi mazuva aiva asati azadzisika.
\v 27 Dhavhidhi akasimuka, akaenda iye navanhu vake, akauraya varume vana mazana maviri aVaFirisitia; Dhavhidhi akauya nezvikanda zvavo zvapamberi, akazvipa zviri zvese kuna mambo, kuti ave mukwambo wamambo. Ipapo Sauro akamupa Mikari mukunda wake, ave mukadzi wake.
\p
\v 28 Naizvozvo Sauro akaziva nokuona kuti Jehovha ana Dhavhidhi; Mikari mukunda waSauro akamuda.
\v 29 Sauro akanyanya kutya Dhavhidhi; Sauro akaramba achivenga Dhavhidhi.
\v 30 Zvino machinda aVaFirisitia akabuda, nguva dzese kana vobuda, Dhavhidhi akakunda vamwe varanda vese vaSauro pakungwara; naizvozvo zita rake rikakurumbira kwazvo.

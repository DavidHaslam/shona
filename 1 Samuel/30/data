\c 30
\s Dhavhidhi anokunda VaAmareki
\p
\v 1 Zvino zvakaitika pakasvika Dhavhidhi nevanhu vake paZikiragi nezuva retatu, kuti VaAmareki vaiva vapamba kuchamhembe nekuZikiragi, ndokurova Zikiragi, ndokuripisa nemoto;
\v 2 vakatapawo vakadzi vaiva varimo kubva kumudiki kusvika kumukuru; havana kuuraya munhu, asi vakavatinha, vakaenda nenzira yavo.
\v 3 Zvino Dhavhidhi nevanhu vake pavakasvika paguta, zvino tarira, raiva rapiswa nemoto, nevakadzi vavo nevanakomana vavo nevanasikana vavo vatapwa.
\v 4 Dhavhidhi nevanhu vaiva naye ndokusimudza inzwi ravo ndokuchema kusvika vasisina simba rekuchema.
\v 5 Nevakadzi vaviri vaDhavhidhi vaiva vatapwa, Ahinowamu muJezereeri naAbhigairi \add waiva\add* mukadzi waNabhari muKarimeri.
\v 6 Zvino Dhavhidhi wakamanikidzika zvikuru, nokuti vanhu vaiva votaura zvekumutaka nemabwe, nokuti mweya wevanhu vese wakavava, murume umwe neumwe pamusoro pevanakomana vake nepamusoro pevanasikana vake; asi Dhavhidhi wakazvisimbisa muna Jehovha Mwari wake.
\v 7 Zvino Dhavhidhi wakati kuna Abhiatari mupristi mwanakomana waAhimereki: Swededza hako kwandiri efodhi. Abhiatari ndokuswededza efodhi kuna Dhavhidhi.
\v 8 Dhavhidhi ndokubvunza Jehovha achiti: Nditevere hondo yakarongwa here? Ndivabate here?. Iye ndokuti kwaari: Tevera, nokuti zvirokwazvo ucha\add va\add*bata, uye ucha\add va\add*nunura zvekununura.
\v 9 Naizvozvo Dhavhidhi wakaenda, iye nevanhu mazana matanhatu vanaye, ndokusvika parukova Bhesori, pakagara vakasara.
\v 10 Dhavhidhi ndoku\add va\add*dzingirira, iye nevanhu mazana mana, nokuti mazana maviri vakasara, vaiva vaneta kwazvo zvekuti vaiva vasingagoni kuyambuka rukova Bhesori.
\p
\v 11 Zvino vakawana muEgipita kusango ndokumuunza kuna Dhavhidhi, ndokumupa zvekudya, ndokudya, vakamunwisawo mvura;
\v 12 vakamupawo chimedu chechingwa chemawonde nemasumbu maviri emazambiringa akaomeswa; zvino wakati adya mweya wake ndokudzoka maari, nokuti waiva asina kudya zvekudya, kana kunwa mvura kwemazuva matatu neusiku utatu.
\v 13 Dhavhidhi ndokuti kwaari: Uri waani? Unobvepi? Iye ndokuti: Ndiri jaya reEgipita, muranda kumuAmareki; tenzi wangu wakandisiya, nokuti mazuva matatu ndanga ndichirwara.
\v 14 Isu takapamba kuchamhembe kweVaKereti, nekweVaJudha, uye kuchamhembe kwaKarebhi, uye takapisa Zikiragi nemoto.
\v 15 Dhavhidhi ndokuti kwaari: Ungandiburusira kuhondo yakarongwa iyi here? Iye ndokuti: Ndipikirei naMwari kuti hamungandiurayi kana kundipa muruoko rwatenzi wangu. zvino ndingakuburusirai kuhondo yakarongwa iyi.
\p
\v 16 Zvino wakati amuburusa, tarira, vakavawana vakapararira pachiso chenyika yese, vachidya uye vachinwa, uye vachitambira zvakapambwa zvavakange vatora kubva munyika yeVaFirisitia uye kubva munyika yevaJudha.
\v 17 Dhavhidhi ndokuvarova kubva parubvunzavaeni kusvika madekwani ezuva raitevera; uye hakuna kupukunyuka munhu kwavari, kunze kwemajaya mazana mana akatasva makamera ndokutiza.
\v 18 Dhavhidhi ndokununura zvese zvaiva zvatorwa neVaAmareki, uye vakadzi vake vaviri Dhavhidhi wakavanunura.
\v 19 Zvino hakuna kutaira chinhu kwavari, chikuri kana chidiki, vanakomana kana vanasikana, zvakapambwa kana chii chavakange vazvitorera, Dhavhidhi wakadzosa zvese.
\v 20 Zvino Dhavhidhi wakatora zvese makwai nemombe, ndokutinha pamberi pe\add zvimwe\add* zvipfuwo, ndokuti: Ndizvo zvakapambiwa zvaDhavhidhi.
\p
\v 21 Zvino Dhavhidhi wakasvika kuvarume vaya mazana maviri vaiva vaneta zvekuti vaiva vasingagoni kutevera Dhavhidhi, vavakati vagare parukova Bhesori. Zvino vakabuda kuchingamidza Dhavhidhi, nekuchingamidza vanhu vaiva naye. Zvino Dhavhidhi paakaswedera kuvanhu, wakavabvunza upenyu.
\v 22 Zvino vanhu vese vakaipa nevaBheriyari pakati pavanhu vaiva vaenda naDhavhidhi vakapindura vakati: Nokuti havana kuenda nesu, hativapi pane zvakapambwa zvatakadzosa, kunze kwemurume umwe neumwe mukadzi wake nevana vake, kuti vavatungamirire vaende.
\v 23 Zvino Dhavhidhi wakati: Hamuiti saizvozvo, hama dzangu neizvo Jehovha zvaakatipa, uye iye wakatichengeta ndokupa muruoko rwedu hondo yakarongwa yakauya kutirwisa.
\v 24 Nokuti ndiyani achateerera nyaya iyi? Nokuti semugove wewakaburukira kuhondo wakadaro mugove weanosara nenhumbi; vachagoverana zvakaenzana.
\v 25 Zvino zvakaitika kubva pazuva iro zvichienda mberi kuti wakachigadza kuva chimiso nemutemo kwaIsraeri kusvika zuva rino.
\p
\v 26 Zvino Dhavhidhi paakasvika Zikiragi, wakatumira zvakange zvapambwa kuvakuru vekwaJudha, kushamwari dzake achiti: Tarirai, chipo chenyu chinobva pazvakapambwa zvevavengi vaJehovha;
\v 27 kune vari muBheteri, nekune vari Ramoti yekuchamhembe, nekuna vari Jatiri,
\v 28 nekune vari Aroeri, nekuna vari Sifimoti, nekune vari Eshitemoa;
\v 29 nekune vari Rakari, nekune vari kumaguta eVaJerameeri, nekune vari pamaguta evaKeni,
\v 30 nekuna vakange vari Horima, nokuna vakange vari Korashani, nokuna vakange vari Ataki,
\v 31 nokuna vakange vari Hebhuroni, nokuna vese vakange vari panzvimbo dzaifamba Dhavhidhi amene navanhu vake.

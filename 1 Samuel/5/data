\c 5
\s Areka yaJehovha panyika yaVaFirisitia
\p
\v 1 Zvino VaFirisitia vakatora areka yaMwari, ndokubva nayo paEbheniezeri ndokuuisa paAshidhodhi.
\v 2 Zvino VaFirisitia vakatora areka yaMwari ndokuipinza mumba maDhagoni, ndokuiisa pana Dhagoni.
\v 3 Zvino VaAshidhodhi vakati vachimuka kuchiedza mangwanani-ngwani, tarira, Dhagoni wawira pasi nechiso chake pamberi peareka yaJehovha. Zvino vakatora Dhagoni ndokumuisazve panzvimbo yake.
\v 4 Zvino vakati vachimuka kuchiedza mangwanani-ngwani, tarira, Dhagoni wawira pasi nechiso chake pamberi peareka yaJehovha; nemusoro waDhagoni nezvanza zviri zviviri zvemaoko ake zvaiva zvavhuniwa pachikumbaridzo; kwasara muviri wega.
\v 5 Naizvozvo vapristi vaDhagoni nevese vanopinda mumba maDhagoni havatsiki pachikumbaridzo chaDhagoni paAshidhodhi kusvika nhasi.
\p
\v 6 Asi ruoko rwaJehovha rwakarema pamusoro peVaAshidhodhi, ndokuvaparadza, ndokuvarova nemamota, Ashidhodhi nemuganhu wayo.
\v 7 Zvino vanhu veAshidhodhi vakati vachiona kuti zvakadaro vakati: Areka yaMwari waIsraeri haingagari pakati pedu; nokuti ruoko rwake rwunorema pamusoro pedu uye pamusoro paDhagoni mwari wedu.
\v 8 Naizvozvo vakatuma \add nhume\add* ndokuunganidza kwavari machinda ese eVaFirisitia, ndokuti: Tichaitei kuareka yaMwari waIsraeri? Zvino vakati: Areka yaMwari waIsraeri ngaipote iende Gati. Zvino vakapotesa areka yaMwari \add ikoko\add*.
\v 9 Zvino vakati vaipotesa, ruoko rwaJehovha rwakarwisa guta nechakaipa chikuru. Zvino wakarova varume veguta, kubva kumudiki kusvikawo kumukuru, zvino kwakaputika mamota kwavari.
\p
\v 10 Zvino vakatumira areka yaMwari kuEkironi. Zvino zvakaitika, areka yaMwari payakasvika paEkironi, kuti VaEkironi vakachema chiti: Vaunza areka yaMwari waIsraeri kwatiri kutiuraya isu nevanhu vedu.
\v 11 Naizvozvo vakatuma \add nhume\add* ndokuunganidza madzishe ese eVaFirisitia, ndokuti: Tumai mubvise areka yaMwari waIsraeri, kuti idzokere kunzvimbo yayo, kuti irege kutiuraya, \add isu\add* nevanhu vedu; nokuti kwaiva nedambudziko rerufu paguta rese; uye ruoko rwaJehovha rwairema zvikuru ipapo.
\v 12 Zvino vasina kufa vakarohwa nemamota anoputika, kuchema kweguta ndokukwira kudenga.

\c 27
\s Dhavhidhi anoenda kunogara kuVaFirisitia
\p
\v 1 Zvino Dhavhidhi wakati mumoyo make: Ikozvino ndichaparara rimwe zuva neruoko rwaSauro. Hakuna chinhu chiri nani kupfuura kupukunyukira zvekupukunyukira kunyika yeVaFirisitia; uye Sauro achaora moyo pamusoro pangu kunditsvakazve kumuganhu wese waIsraeri; saizvozvo ndichapukunyuka paruoko rwake.
\v 2 Zvino Dhavhidhi wakasimuka ndokuyambuka iye nevarume mazana matanhatu vaiva naye kuenda kuna Akishi mwanakomana waMaoki, mambo weGati.
\v 3 Dhavhidhi ndokugara naAkishi paGati, iye nevanhu vake, umwe neumwe neimba yake, Dhavhidhi nevakadzi vake vaviri, Ahinowamu mukadzi muJezereeri, naAbhigairi mukadzi muKarimeri, \add waiva\add* mukadzi waNabhari.
\v 4 Zvino zvakaudzwa Sauro kuti Dhavhidhi watizira kuGati, akasazomutsvakazve.
\p
\v 5 Zvino Dhavhidhi wakati kuna Akishi: Kana ikozvino ndawana nyasha pameso enyu, ngavandipe nzvimbo pane rimwe remaguta emaruwa kuti ndigarepo, nokuti muranda wenyu angagarirei mumuzinda pamwe nemwi?
\v 6 Zvino Akishi wakamupa nezuva iro Zikiragi; naizvozvo Zikiragi nderemadzimambo aJudha kusvika nhasi.
\v 7 Zvino mazuva Dhavhidhi aakagara panyika yeVaFirisitia aiva gore nemwedzi mina.
\p
\v 8 Zvino Dhavhidhi nevanhu vake vakakwira ndokupamba VaGeshuri neVaGirizi neVaAmareki; nokuti ndivo \add vaiva\add* vagari venyika iyo kare, paunenge uchienda kuShuri kusvika kunyika yeEgipita.
\v 9 Zvino Dhavhidhi wakarova nyika iyo, uye haana kusiya mupenyu, munhurume kana munhukadzi, ndokutora makwai nemombe nembongoro nemakamera nenguvo; ndokudzoka, ndokusvika kuna Akishi.
\v 10 Akishi ndokuti: Manopamba kupi nhasi? Dhavhidhi ndokuti: Nechekuchamhembe kwaJudha, uye nechekuchamhembe kweJerameeri, uye nechekuchamhembe kweVaKeni.
\v 11 Dhavhidhi haana kusiya mupenyu, munhurume kana munhukadzi, kuuya navo paGati achiti: Zvimwe vangareva nezvedu vachiti: Dhavhidhi wakaita saizvozvo, uye tsika yake yaiva yakadaro nguva yese yaakagara munyika yeVaFirisitia.
\v 12 Zvino Akishi wakatenda Dhavhidhi achiti: Wazviita chinosemesa kwazvo kuvanhu vekwake kwaIsraeri; naizvozvo achava muranda wangu nekusingaperi.

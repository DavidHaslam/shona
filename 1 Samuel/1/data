\c 1 Kuzvarwa kwaSamueri 1 Zvino kwakanga kuno mumwe mu1 rume weRamataimisofimi, wenyika yamakomo yaEfurernu, wainzi Erikana, mwanakomana weJehoramu, mwanakomana waErihu, mwanakomana waTohu, mwanakomana waZufi muEfurata. 2 Iye wakanga ana vakadzi vaviri, zita romumwe rainzi Hana, uye zita romumwe rainzi Penina; Penina wakanga ana vana, asi Hana wakanga asina vana. 3 Zvino murume uyu waisikwira gore rimwe nerimwe achibva kuguta rake kundonamata nokubayira Jehovha wehondo paShiro. Vanakomana vaviri vaEri, Hofini naPinehasi, vakanga varipo vari vapristi vaJehovha 4 Zvino zuva rokubayira kwake rakati rasvika, Erikana akapa mukadzi wake Penina, navanakomana vake vose navanasikana vake migove yavo; 5 asi Hana wakamupa migove miviri; nokuti wakanga achida Hana, asi Jehovha wakanga azarira chizvaro chake. 6 Zvino muvengi wake Penina akamunetsa kwazvo, kuti azvidye mwoyo, nokuti Jehovha wakazarira chizvaro chake. 7 Akaita saizvozvo gore rimwe nerimwe, kana achikwira kuimba yaJehovha; akamunetsa saizvozvo, saka wakachema, akaramba kudya. 8 Zvino murume wake Erikana akati kwaari, "Hana, unochemeiko? Unorambireiko kudya? Mwoyo wako une shungu nei? Ko ini pfuuriri vanakomana vane gumi here?" 9 Saka Hana wakasimuka, vapedza kudya paShiro, uye vapedza kunwa. Zvino Eri mupristi wakanga agere pachigaro chake pamukova wetemberi yaJehovha. 10 Zvino Hana wakanga ane shungu kwazvo, akanyengetera kuna Jehovha, akachema kwazvo. 11 Akapika mhiko, akati, "Jehovha wehondo, kana mukava nehanya kwazvo nokutambudzika kwomurandakadzi wenyu, mukandirangarira, mukasakanganwa murandakadzi wenyu, asi mukapa murandakadzi wenyu mwana womukomana, ipapo ndichamupa Jehovha mazuva ose oupenyu hwake, musoro wake haungaveurwi nechisvo." 12 Zvino wakati achiramba achinyengetera pamberi paJehovha, Eri akacherekedza muromo wake. 13 Nokuti Hana wakanga achitaura nechomumwoyo make, miromo yake yoga yakanga ichimenyenyedzwa, asi izwi rake rakanga risinganzwiki; saka Eri wakati wabatwa newaini. 14 Eri akati kwaari, "Ucharamba wakabatwa kusvikira riniko? Rasha waini yako." 15 Hana akapindura akati, "Kwete, ishe wangu, ndiri mukadzi ane shungu pamweya, handina kunwa waini, kana zvinobata, asi ndadurura mweya wangu pamberi paJehovha. 16 "Musati murandakadzi wenyu mwanasikana wakaisvoipa, nokuti kusvikira zvino ndakanga ndichitaura nokuda kwokuchema kwangu kukuru nokutambudzika kwangu." 17 Ipapo Eri akamupindura, akati, "Enda hako norugare; Mwari waIsiraeri ngaakupe chawakakumbira kwaari." 18 Iye aki, "Murandakadzi wenyu ngaanzwirwe tsitsi nerni." Naizvozvo mukadzi akaenda hake, akazodya, chiso chake chikashanduka. 19 Zvino vakamuka mangwanani, vakanamata kuna Jehovha, vakadzokera ndokusvika kumba kwavo paRama; Erikana akaziva mukadzi wake Hana, Jehovha akamurangarira. 20 Nguva yakati yapfuura, Hana akava nemimba, akabereka mwanakomana, akamutumidza zita rinonzi Samueri, achiti, "Nokuti ndakamukumbira kuna Jehovha." 21 Zvino murume Erikana navose veimba yake vakakwira kuna Jehovha kundobayira chibayiro chegore rimwe nerimwe, nokumupa sezvaakapika. 22 Asi Hana haana kukwira, no- kuti wakati kumurume wake, "Handingakwiri kusvikira mwana arumurwa, ipapo ndichaenda naye, kuti asvike pamberi paJehovha, agarepo nokus ingaperi. " 23 Erikana murume wake akati kwaari, "Ita sezvaunofunga; chimbogara hako kusvikira wamurumura; asi Jehovha ngaasimbise shoko rake." Naizvozvo mukadzi akambogara hake, akayamwisa mwanakomana wake, kusvikira amurumura. 24 Wakati arnurumura, akakwira naye ane nzombe nhatu, neefa imwe youpfu, nedende rewaini, akandomuisa mumba maJehovha paShiro. Asi mwana wakanga achiri muduku. 25 Zvino vakabaya nzombe, vakaisa mwana kuna Eri. 26 Hana akati, "Ishe

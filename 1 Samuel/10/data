\c 10
\p
\v 1 Zvino Samueri wakatora chinu chemafuta, ndokudurura pamusoro wake, ndokumutsvoda, ndokuti: Havisi nekuda kwekuti Jehovha wakakuzodza kuti uve mutungamiriri pamusoro penhaka yake here?
\v 2 Kana wabva pandiri nhasi, zvino uchawana varume vaviri parinda raRakeri, pamuganhu waBhenjamini paZeriza; zvino vachati kwauri: Mbongoro hadzi dzawaitsvaka dzawanikwa; zvino tarira, baba vako havachine hanya nembongoro, asi vofunganya pamusoro pako, vachiti Ndichaita sei nekuda kwemwanakomana wangu?
\v 3 Zvino kana wapfuurira mberi kubvapo, uchasvikawo pamuouki weTabhori; ugownapo varume vatatu vanokwira kuna Mwari kuBheteri, umwe akatakura mbudzana nhatu, uye umwe akatakura mapundu matatu echingwa, uye umwe akatakura dende rewaini.
\v 4 Zvino vachakukwazisa, ndokukupa mapundu maviri echingwa chauchagamuchira paruoko rwavo.
\v 5 Shure kweizvozvo uchasvika pagomo raMwari pane boka revarwi reVaFirisitia. Zvino zvichaitika pauchasvikapo paguta, kuti uchasangana neboka revaporofita richiburuka kubva kunzvimbo yakakwirira, uye mberi kwavo kune mitengeranwa, nengoma, nenyere, nembira, vachingoporofita.
\v 6 Zvino Mweya waJehovha achauya nesimba pamusoro pako, ugoporofita pamwe navo, uye uchashanduka kuva umwe munhu.
\v 7 Zvino kuchati zviratidzo izvi pazvinokusvikira, ita ruoko rwako zvarwuchawana, nokuti Mwari anewe.
\v 8 Zvino uchaburuka mberi kwangu uende kuGirigari; zvino tarira, ndichaburukira kwauri, kuti ndipe zvibairo zvinopiswa, ndibaye chibairo chezvipo zvekuyananisa; ucharinda mazuva manomwe kusvika ndasvika kwauri ndogokuudza zvauchaita.
\p
\v 9 Zvino kwakati paakafuratira kuti abve kuna Samueri, Mwari wakamupa umwe moyo; zviratidzo izvi zvese zvikauya musi uyo.
\v 10 Zvino pavakasvikapo pagomo, tarira, boka revaporofita rakamuchingamidza; Mweya waMwari ndokuuya nesimba pamusoro pake. Zvino wakaporofita pakati pavo.
\v 11 Zvino zvakaitika, apo vese vaimuziva zuro namarimwezuro pavakaona kuti, tarira, anoporofita pamwe nevaporofita, vanhu vakati umwe kune umwe: Chii ichi chawira mwanakomana waKishi? Ko Saurowo uri pakati pevaporofita?
\v 12 Zvino umwe wepo wakapindura, ndokuti: Asi ndiani Baba vavo? Naizvozvo yakava tsumo, \add kuti\add*: Ko Saurowo uri pakati pevaporofita?
\v 13 Zvino apedza kuporofita wakasvika panzvimbo yakakwirira.
\p
\v 14 Zvino babamunini vaSauro vakati kwaari nekumuranda wake: Maiva maendepi? Iye ndokuti: Kunotsvaka mbongoro, zvino taona kuti hadziko, takasvika kuna Samueri.
\v 15 Babamunini vaSauro ndokuti: Ndiudze hako Samueri zvaakataura kwauri.
\v 16 Sauro ndokuti kuna babamunini vake: Wakatiudza pachena kuti mbongoro dzawanikwa. Asi nyaya yeumambo Samueri yaakataura, haana kumuudza.
\p
\v 17 Zvino Samueri wakadanira vanhu pamwe kuna Jehovha paMizipa;
\v 18 Ndokuti kuvana vaIsraeri: Anoreva seizvi Jehovha Mwari waIsraeri: Ndakakwidza Israeri kubva paEgipita, ndikakununurai kubva muruoko rweVaEgipita, nepamaoko rweumambo hwese hwaikumanikidzai.
\v 19 Asi nhasi imwi maramba Mwari wenyu, iye amene anokuponesai panjodzi dzenyu dzese nenhamo dzenyu, uye mati kwaari: Kwete, asi isai mambo pamusoro pedu, zvino ikozvino, zvimisei pamberi paJehovha nemarudzi enyu uye nezvuru zvenyu.
\v 20 Zvino Samueri wakaswededza marudzi ese aIsraeri, rudzi rwaBhenjamini ndokubatwa.
\v 21 Akaswededza rudzi rwaBhenjamini nedzimba dzarwo, imba yaMatiri ndokubatwa; zvino Sauro mwanakomana waKishi wakabatwa; asi vakati vachimutsvaka haana kuwanikwa.
\v 22 Naizvozvo vakabvunzazve kuna Jehovha kuti munhu uyu achasvika pano here? Jehovha ndokuti: Tarirai, wakavanda panhumbi.
\v 23 Zvino vakamhanya ndokumutorapo; zvino wakati amira pakati pevanhu, waiva akareba kupfuura vanhu vese kubva pafudzi rake zvichikwira.
\v 24 Samueri ndokuti kuvanhu vese: Munomuona iye Jehovha waakasarudza, kuti hakuna wakaita saiye pakati pevanhu vese here? Vanhu vese ndokudanidzira vachiti: Mambo ngaararame.
\v 25 Zvino Samueri wakaudza vanhu nzira yeushe, ndokunyora mubhuku, ndokuisa pamberi paJehovha. Samueri ndokuendisa vanhu vese, umwe neumwe kumba kwake.
\p
\v 26 NaSaurowo wakaenda kumba kwake kuGibhiya, uye kwakaenda pamwe naye mhare dzemoyo yavo Jehovha yaaiva abata.
\v 27 Asi vana vaBheriari vakati: Uyu angatiponesa sei? Zvino vakamushora, uye havana kumuvigira mutero. Asi wakazvinyararira.

\c 8
\s Vana vaIsiraeri vanoda mambo
\p
\v 1 Zvino zvakaitika Samueri paaiva akwegura kuti wakaisa vanakomana vake kuti vave vatongi pamusoro paIsraeri.
\v 2 Zvino zita redangwe rake raiva Joweri, nezita rewechipiri Abhija; vaiva vatongi paBheeri-Shebha.
\v 3 Asi vanakomana vake havana kufamba munzira dzake, asi vakatsaukira kumibairo yakaipa, vakagamuchira fufuro, nekutsausa mutongo.
\p
\v 4 Zvino vakuru vese VaIsraeri vakaungana ndokuuya kuna Samueri paRama,
\v 5 ndokuti kwaari: Tarirai, imwi makwegura, uye vanakomana venyu havafambi munzira dzenyu, naizvozvo tiisirei mambo kuti atitonge se\add zvakaita\add* ndudzi dzese.
\p
\v 6 Asi chinhu ichi chaiva chakaipa pameso paSamueri pavaiti: Tipei mambo kutitonga. Samueri ndokunyengetera kuna Jehovha.
\v 7 ehovha ndokuti kuna Samueri: Teerera kuinzwi revanhu pazvese zvavanoreva kwauri, nokuti iwe havana kukuramba, asi ini vakandiramba kuti ndirege kutonga pamusoro pavo.
\v 8 Zvichienderana nemabasa ese avakaita kubva pazuva randakavakwidza kubva munyika yeEgipita kusvikawo pazuva rino, avakandisiya nawo ndokushumira vamwe vamwari, vakaita saizvozvowo kwauri.
\v 9 Naizvozvo ikozvino teerera kuinzwi ravo; asi kana uchivapupurira kwazvo, uvazivise nzira yamambo achatonga pamusoro pavo.
\p
\v 10 Zvino Samueri wakataura mashoko awa ese aJehovha kuvanhu vaimukumbira mambo.
\v 11 Iye ndokuti: Iyi ichava nzira yamambo achatonga pamusoro penyu, achatora vanakomana venyu agozviisira ivo pangoro dzake nepavatasvi vake vemabhiza vagomhanya pamberi pengoro dzake.
\v 12 Uye achazviisira ivo vave misoro yezvuru nemisoro yemakumi mashanu, nekurima minda yake, uye kukohwa goho rake; nekuita zvombo zvake zvehondo, nezvombo zvengoro dzake.
\v 13 Zvino achatora vanasikana venyu vave vagadziri vezvinonhuhwira, nevabiki uye vabiki vezvingwa.
\v 14 Zvino achatora minda yenyu neminda yenyu yemizambiringa, neminda yenyu yemiorivhi yakanakisisa ndokupa varanda vake.
\v 15 Achatorawo chegumi chembeu yenyu necheminda yenyu yemizambiringa ndokupa kuvatenwa vake nekuvaranda vake.
\v 16 Zvino achatora varandarume venyu nevarandakadzi venyu, nemajaya enyu akanakisisa, nembongoro dzenyu, ndokuisa pabasa rake.
\v 17 Achatora chegumi chemapoka enyu \add emakwai\add*; nemwi muchava varanda vake.
\v 18 Zvino muchachema nezuva iro nekuda kwamambo wenyu wamuchasarudza; asi Jehovha haangakupinduriyi nezuva iro.
\p
\v 19 Asi vanhu vakaramba kuteerera kuinzwi raSamueri, ndokuti: Kwete, asi pachava namambo pamusoro pedu,
\v 20 kuti nesu tive sedzimwe ndudzi; uye mambo wedu achatitonga, agobuda mberi kwedu, nekurwa hondo dzedu.
\v 21 Samueri ndokunzwa mashoko ese evanhu, ndokuarondedzera munzeve dzaJehovha.
\v 22 Zvino Jehovha wakati kuna Samueri: Teerera kuinzwi ravo, ugovaisira mambo. Samueri ndokuti kuvarume VaIsraeri: Fambai muende, umwe neumwe kuguta rake.

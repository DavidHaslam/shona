\c 11
\s Sauro anokunda VaAmoni
\p
\v 1 Zvino Nahashi muAmoni wakakwira ndokuvaka musasa pakatarisana neJabheshi-Giriyadi; zvino varume vese veJabheshi vakati kuna Nahashi: Ita sungano nesu, zvino tichakushumira.
\v 2 Nahashi muAmoni ndokuti kwavari: Ndichaita \add sungano\add* nemwi apa \add chete, \add*kuti nditumbure meso enyu ese erudyi, uye ndiburusire Isiraeri wese chinyadzo.
\v 3 Zvino vakuru veJabheshi vakati kwaari: Tiregei mazuva manomwe kuti titume nhume kumuganhu wese waIsraeri, zvino ipapo kana pasina angatiponesa, tichabuda kuuya kwauri.
\p
\v 4 Zvino nhume dzikasvika paGibhiya raSauro, ndokutaura mashoko munzeve dzevanhu; vanhu vese ndokusimudza manzwi avo ndokuchema.
\v 5 Zvino tarira, Sauro wakauya shure kwenzombe kubva kumunda; Sauro ndokuti: Chii, kuti vanhu vacheme? Zvino vakamuudza mashoko evarume veJabheshi.
\v 6 Zvino Mweya waMwari wakauya nesimba pamusoro paSauro paakanzwa mashoko awa, hasha dzake ndokupfuta zvikuru.
\v 7 Zvino wakatora nzombe mbiri, ndokudzigura kuita nhindi, ndokutumira kumuganhu wese waIsiraeri neruoko rwenhume achiti: Ani nani asingabudi kutevera Sauro nekutevera Samueri zvichaitwa saizvozvo kunzombe dzake. Zvino kutya Jehovha kwakawira pavanhu, zvino vakabuda semunhu umwe.
\v 8 Zvino paaivaverenga paBhezeki, vana vaIsraeri vakava zvuru mazana matatu, uye varume vaJudha zvuru makumi matatu.
\v 9 Zvino vakati kunhume dzakauya: Muchaudza varume veJabheshi-Giriyadi seizvi: Mangwana zuva ropisa, muchava neruponeso. Nhume Zvino pakasvika nhume ndokuudza varume veJabheshi, ivo vakafarawo.
\v 10 Naizvozvo varume veJabheshi vakati: Mangwana tichabuda kwamuri, mutiitire zvinoenderana nezvese zvakanaka pameso enyu.
\v 11 Zvino zvakaitika chifume, kuti Sauro wakaisa vanhu mumapoka matatu, ivo ndokupinda pakati pemusasa pamurindiro wemangwanani, ndokuuraya VaAmoni kusvika pakupisa kwezuva. Zvino zvakaitika kuti avo vakasara vakapararira, uye hakuna kusiiwa kwavari vaviri vari pamwe.
\p
\v 12 Zvino vanhu vakati kuna Samueri: Ndiani wakati: Sauro achatonga here pakati pedu? Tipei vanhu avo tivauraye.
\v 13 Sauro ndokuti: Hakungaurawi munhu zuva rino, nokuti nhasi Jehovha waita ruponeso kwaIsraeri.
\v 14 Zvino Samueri wakati kuvanhu: Huyai tiende kuGirigari, tinovandudza ushe ipapo.
\v 15 Vanhu vese ndokuenda kuGirigari, vakaita Sauro ave mambo pamberi paJehovha paGirigari. Zvino ipapo vakabaira zvibairo zvezvipo zvekuyananisa pamberi paJehovha; ipapo Sauro nevarume vese vaIsiraeri vakafara zvikuru.

\c 13
\s Kusateerera kwaSauro
\p
\v 1 Sauro waiva negore pakutonga kwake. Waiva atonga Israeri makore maviri.
\v 2 Sauro ndokuzvisarudzira vane zvuru zvitatu kwaIsraei; uye zvuru zviviri zvaiva naSauro paMikimashi nepagomo reBheteri, nechuru chaiva naJonatani paGibhiya kwaBhenjamini; zvino vakasiiwa vevanhu wakavaendesa umwe neumwe kutende rake.
\v 3 Jonatani ndokurova boka revarwi reVaFirisitia raiva paGebha; VaFirisitia ndoku\add zvi\add*nzwa. Sauro ndokuridza hwamanda panyika yese achiti: VaHebheru ngavanzwe.
\v 4 Zvino Israeri wese wakanzwa kuchinzi: Sauro warova boka revarwi reVaFirisitia, uye kuti naIsraeri wosemwa neVaFirisitia. Vanhu ndokudanirwa pamwe kutevera Sauro paGirigari.
\p
\v 5 Zvino VaFirisitia vakaungana kuti varwe naIsraeri, ngoro zvuru makumi matatu, nevatasvi vemabhiza zvuru zvitanhatu, nevanhu vakaenzana nejecha regungwa pakuwanda. Zvino vakakwira ndokudzika matende paMikimashi kumabvazuva kweBheti-Aveni.
\v 6 Zvino varume VaIsraeri vaona kuti vava pakamanikana, nokuti vanhu vakamanikidzwa, vanhu ndokuvanda mumapako, nemurukato, nemumabwe, nemunhare, nemumakomba.
\v 7 Uye VaHebheru vakayambuka Joridhani vakaenda kunyika yaGadi neyeGiriyadhi Asi Sauro waiva achiri paGirigari, vanhu vese ndokubvunda shure kwake.
\p
\v 8 Zvino wakamira mazuva manomwe zvichienderana nenguva yaiva yatarwa naSamueri; asi Samueri haana kusvika paGirigari, vanhu ndokupararira kubva kwaari.
\v 9 Zvino Sauro wakati: Swededzai kwandiri chipo chinopiswa nezvipo zvekuyananisa. Zvino wakapa chipo chinopiswa.
\v 10 Zvino zvakaitika apedza kupa chipo chinopiswa, kuti tarira, Samueri wakasvika; Sauro ndokubuda kumuchingamidza kuti amukwazise.
\v 11 Samueri ndokuti: Waitei? Sauro ndokuti: Nokuti ndaona kuti vanhu vopararira vachibva kwandiri, uye kuti imwi hamuna kusvika nenguva yakatarwa yemazuva, uye kuti VaFirisitia vaungana paMikimashi.
\v 12 Naizvozvo ndati: Ikozvino VaFirisitia vachandiburukira paGirigari ndisati ndakumbira chiso chaJehovha; zvino ndazvimanikidza ndokupa chipo chinopiswa.
\v 13 Samueri ndokuti kuna Sauro: Waita neupenzi; hauna kuchengeta murairo waJehovha Mwari wako waakakuraira; nokuti ikozvino Jehovha wanga achamisa umambo hwako kwaIsraeri kusvika rinhi narinhi.
\v 14 Asi ikozvino umambo hwako hahungamiri; Jehovha wazvitsvakira munhu zvichienderana nemoyo wake, uye Jehovha wamuraira kuva mutungamiriri pamusoro pevanhu vake, nokuti iwe hauna kuchengeta izvo Jehovha zvaakakuraira.
\p
\v 15 Zvino Samueri wakasimuka ndokukwira kubva paGirigari kuenda kuGibhiya raBhenjamini. Sauro ndokuverenga vanhu vaaiva navo, varume vanenge mazana matanhatu.
\v 16 Zvino Sauro naJonatani mwanakomana wake nevanhu vavaiva navo vakagara paGebhiya raBhenjamini; asi VaFirisitia vakadzika musasa wavo paMikimashi.
\p
\v 17 Zvino vaparadzi vakabuda kubva kumusasa weVaFirisitia, vari mapoka matatu; boka rimwe rakadzokera nenzira yeOfira, kuenda kunyika yaShauri,
\v 18 rimwe boka ndokudzokera kunzira yeBheti-Horoni; uye rimwe boka rakadzokera kunzira yemuganhu unotarisa kumupata weZebhoimu nechekurenje.
\p
\v 19 Zvino hakuna kuwanikwa mupfuri munyika yese yaIsraeri, nokuti VaFirisitia vakati: Zvimwe VaHebheru vangaita minondo nemapfumo.
\v 20 Asi VaIsraeri vese vaiburukira kuVaFirisitia kunorodza umwe neumwe muromo wegeja rake, nerushaya rwake rwebadza, nesanhu rake, nembezo yake;
\v 21 zvakadaro vane muripo wembezo, neweshaya dzebadza newemaforogo ane zvibaiso zvitatu, newemasanhu avo, uye kuisa zvibaiso.
\v 22 Zvino zvakaitika nezuva rehondo kuti paiva pasina munondo kana pfumo muruoko rwemunhu umwe wevanhu vaiva naSauro nevaiva naJonatani; asi zvakawanikwa kuna Sauro naJonatani mwanakomana wake.
\v 23 Zvino boka revarwi veVaFirisitia rakabuda kuenda kumupata weMikimashi.

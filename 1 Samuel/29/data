\c 29
\s Dhavhidhi anodziviswa kubatsira vaFirisitia pakurwa
\p
\v 1 Zvino vaFirisitia vakaunganidza hondo dzavo dzese paAfeki, asi VaIsraeri vakavaka misasa yavo patsime raiva paJezereeri.
\v 2 Madzishe avaFirisitia akapfuura akaita mazana-nemazana zvuru-nezvuru, naDhavhidhi navanhu vake vakapfuurawo vachitevera Akishi.
\v 3 Ipapo machinda avaFirisitia akati: Ko vaHebheru ava vanoiteiko pano? Akishi akati kumachinda avaFirisitia: Ko uyu haasi Dhavhidhi, muranda waSauro, mambo waIsraeri, ugere neni mazuva ano kana makore ano here? Handina kuwana mhosva kwaari, chinguva chaakatizira kwandiri kusvikira nhasi.
\v 4 Asi machinda avaFirisitia akamutsamwira, machinda avaFirisitia vakati kwaari: Dzosa munhu uyu, adzokere uko kwake kwawakamuisa iwe, asi ngaarege kuburuka kundorwa nesu, kuti arege kutipandukira akava muvengi wedu pakurwa. Nokuti munhu uyu unganoyananisa ishe wake neiko? Hatiti nemisoro yavanhu ava here?
\v 5 Ko uyu haasi Dhavhidhi uya wavakaimbira vachibvumirana pakutamba kwavo, vachiti: Sauro wakauraya zvuru zvamazana, asi Dhavhidhi makumi ezvuru zvamazana?
\p
\v 6 Ipapo Akishi akadana Dhavhidhi, akati kwaari: NaJehovha mupenyu, iwe wakange uri munhu wakarurama, nokubuda kwako nokupinda kwako pahondo kwakange kuchindifadza ini, nokuti handina kuwana zvakaipa kwauri kubva pazuva rawakasvika kwandiri kusvikira zuva ranhasi; asi madzishe haakufariri.
\v 7 Naizvozvo zvino chidzoka hako, uende norugare, kuti urege kuzoita chisingafadzi madzishe avaFirisitia.
\v 8 Dhavhidhi akati kuna Akishi: Ndadiniko? Makawaneiko kumuranda wenyu chinguva chandakagara nemwi kusvikira nhasi, kuti ndirege kundorwa navavengi vashe wangu mambo?
\v 9 Akishi akapindura, akati kuna Dhavhidhi: Ndinoziva kuti unondifadza ini, somutumwa waMwari; asi machinda avaFirisitia akati: Ngaarege kukwira nesu kundorwa.
\v 10 Naizvozvo zvino chimuka hako achiri mangwanani pamwechete navaranda vashe wako vakauya newe; zvino kana mamuka mangwanani, mogona kuona, muende henyu.
\v 11 Naizvozvo Dhavhidhi akamuka mangwanani, iye navanhu vake, vakaenda mangwanani, vakadzokera kunyika yavaFirisitia. VaFirisitia vakakwira vakaenda Jezereeri.

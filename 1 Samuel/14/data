\c 14
\s Jonatani anokunda VaFirisitia, asi Sauro anodzivisa vanhu kudya
\p
\v 1 Zvino zvakaitika \add rimwe\add* zuva, kuti Jonatani mwanakomana waSauro wakati kujaya raitakura zvombo zvake: Huya tiyambukire kuboka revarwi reVaFirisitia vari mhiri uko. Asi haana kuudza baba vake.
\v 2 Zvino Sauro waiva agere pamugumo weGibhiya, pasi pemupomegiranati waiva paMigironi; uye vanhu vaaiva navow vainge mazana matanhatu.
\v 3 Zvino Ahiya mwanakomana waAhitubhi, mukuru waIkabhodhi, mwanakomana waPinehasi, mwanakomana waEri, mupristi waJehovha paShiro, akapfeka efodhi. Zvino vanhu vaiva vasingazivi kuti Jonatani waenda.
\p
\v 4 Zvino pakati pemikoto Jonatani Jonatani paaiedza kuyambukira kuboka revarwi reVaFirisitia, \add paiva\add* newere, uye were rumwe rumhiri; zvino zita rerimwe raiva Bhozezi, uye zita rerimwe Sene.
\v 5 Rimwe were raiva rakadzikwa mumaodzanymba pakatarisana neMikimashi, uye rimwe kuchamhembe pakatarisana neGeba.
\v 6 Zvino Jonatani wakati kujaya raitakura zvombo zvake: Huya tiyambukire kuboka revarwi revasina kudzingiswa; zvimwe Jehovha achatibatira, nokuti hakuna chikoneso kuna Jehovha kuponesa nevazhinji kana nevashoma.
\v 7 Zvino mubati wezvombo zvake wakati kwaari: Itai zvese zviri mumoyo menyu; tsaukai, tarirai ndinemwi zvichienderana nemoyo wenyu.
\v 8 Jonatani ndokuti: Tarira, tichayambukira kuvanhu avo, tigozviratidza kwavari.
\v 9 Kana vakataura seizvi kwatiri: Mirai kusvika tasvika kwamuri, ipapo ticharamba takamira panzvimbo yedu, uye hatingakwiri kwavari.
\v 10 Asi kana vakataira seizvi: Kwirai kwatiri, ipapo tichakwira, nokuti Mwari wavaisa muruoko rwedu; zvino chichava chiratidzo kwatiri.
\v 11 Zvino vari vaviri vakazviratidza kuboka revarwi reVaFirisitia. VaFirisitia ndokuti: Tarira, VaHebheru vobuda mumakomba mavaiva vakavanda maari.
\v 12 Zvino varume veboka revarwi vakapindura Jonatani nemubati wezvombo zvake, ndokuti: Kwirai kwatiri, uye tichakuratidzai chinhu. Jonatani ndokuti kumubati wezvombo zvake: Kwira shure unditevere, nokuti Jehovha wavaisa muruoko rwaIsraeri.
\v 13 Zvino Jonatani wakakwira nemaoko ake nemakumbo ake, nemubati wezvombo zvake shure kwake; ivo ndokuwa pamberi paJonatani, nemubati wezvombo zvake akauraya shure kwake.
\v 14 Zvino kuuraya kwekutanga Jonatani nemubati wezvombo zvake kwavakarova nako kwainge varume makumi maviri pahafu yendima yemunda.
\v 15 Zvino kwakava nekudedera pamusasa, pamunda, nepakati pevanhu vese; neboka revarwi nevaparadzi vakabvundawo, nenyika yakadengenyeka; naizvozvo kwakava nekudedera kukuru.
\p
\v 16 Zvino nharirire dzaSauro paGibhiya raBhenjamini vakaona, zvino tarira, chaunga chanyunguduka richifamba richiroverwa pasi.
\v 17 Zvino Sauro wakati kuvanhu vaiva naye: Verengai ikozvino, mugoona kuti ndiani wabva kwatiri. Zvino vakati vaverenga, Jonatani nemubati wezvombo zvake havapo.
\v 18 Zvino Sauro wakati kuna Ahija: Uisa pano areka yaMwari. Nokuti areka yaMwari nezuva iro yaiva kuvana vaIsraeri.
\v 19 Zvino zvakaitika Sauro wakati achataurirana nemupristi, kuti ruzha rwaiva pamusasa weVaFirisitia rwakaenderera mberi rwuchienderera mberi uye rwuchikura. Sauro ndokuti kumupristi: Dzosa ruoko rwako.
\v 20 Zvino Sauro nevanhu vese vaiva naye vakaungana, ndokurwa, zvino tarira, munondo weumwe neuwe uchirwa newekwake, nyonga-nyonga huru kwazvo.
\v 21 Pamusoro pazvo VaHebheru vaiva kuVaFirisitia sazuro namarimwezuro, naivi vakakwira navo kumusasa kupoteredza, naivowo vakashanduka vakava naIsraeri waiva naSauro naJonatani.
\v 22 Zvino varume vese VaIsraeri vaiva vakavanda kugomo raEfuremu vanzwa kuti VaFirisitia votiza naivo vakavatevera kuzorwa navo.
\v 23 Naizvozvo Jehovha akaponesa VaIsraeri nomusi uyo; kurwa kukapfuura napaBhetiaveni.
\p
\v 24 Zvino varume VaIsraeri vakamanikidzwa zuva iro, nokuti Sauro wakapikisa vanhu achiti: Ngaatukwe munhu anodya zvekudya kusvika madekwani, kuti ndizvitsivire vavengi vangu. Naizvozvo hakuna pavanhu wakaravira zvokudya.
\v 25 Zvino nyika yese yakasvika padondo, uye paiva neuchi pachiso chepasi.
\v 26 Zvino vanhu vakapinda mudondo, zvino tarira, uchi hwayerera, asi hakuna anofambisa ruoko kupinza mumuromo, nokuti vanhu vakatya mhiko.
\v 27 Asi Jonatani waiva asina kunzwa baba vake pavaipikisa vanhu; naizvozvo wakatandavadza mucheto wetsvimbo yake yaiva muruoko rwake ndokuunyika muzinga reuchi, ndokudzosa ruoko rwake kumuromo wake, meso ake akazarurwa.
\v 28 Zvino umwe wevanhu wakapindura ndokuti: Baba vako vakaraira kwazvo vanhu nemhiko vachiti: Wakatukwa munhu anodya zvekudya nhasi. Vanhu ndokupera simba.
\v 29 Zvino Jonatani wakati: Baba vangu vatambudza nyika. Onai henyu, meso angu azarurwa sei nokuti ndaravira zvishoma zveuchi uhu.
\v 30 Zvingapfuura sei kana vanhu vanga vadya kwavo nhasi pazvakapambwa zvevavengi vavo zvavawana? Nokuti ikozvino hakuna kuva kukuru pakati peVaFirisitia.
\v 31 Zvino vakauraya pazuva iro pakati peVaFirisitia kubva paMikimashi kusvika paAijaroni; vanhu vakapera simba kwazvo.
\v 32 Vanhu vakabhururukira pazvakapambiwa, ndokutora makwai nenzombe, nemhuru dzemombe, ndokuuraira pasi, vanhu ndokudya pamwe neropa.
\v 33 Zvino vakaudza Sauro vachiti: Tarirai vanhu vanotadzira Jehovha, nokuti vanodya pamwe neropa. Iye ndokuti: Maita nekusavimbika; kungurusirai pandiri ibwe guru nhasi.
\v 34 Zvino Sauro wakati: Pararirai pakati pevanhu mugoti kwavari: Ndiunzirei pano umwe neumwe nzombe yake, uye umwe neumwe gwai rake, mugozviurazviuraya pano mugodya, zvino murege kutadzira Jehovha kuti mudye pamwe neropa. Naizvozvo vanhu vese vakaswededza umwe neumwe nzombe yake neruoko rwake usiku ihwohwo, zvino vakadziurayirapo.
\v 35 Zvino Sauro wakavakira Jehovha aritari, naiyo wakatanga kuvakira Jehovha maaritari.
\p
\v 36 Zvino Sauro wakati: Ngatiburuke titevere VaFirisitia usiku, tigovapambara kusvika pachiedza chekuedza. Uye ngatirege kusiya munhu kwavari. Ivo ndokuti: Itai chipi nechipi chakanaka pameso enyu. Mupristi ndokuti: Ngatiswedere kuna Mwari pano.
\v 37 Sauro ndokubvunza Mwari: Ndoburuka nditevere VaFirisitia here? Muchapa muruoko rwaIsraeri here? Asi haana kumupindura zuva iroro.
\v 38 Sauro ndokuti: Swederai pano, vakuru vese vevanhu, kuti muzive uye muvone kuti chivi ichi chiri papi nhasi?
\v 39 Nokuti Jehovha mupenyu, iye anoponesa Israeri, kunyange chiri kuna Jonatani mwanakomana wangu, achafa zvirokwazvo. Asi hakuna wakamupindura pavanhu.
\v 40 Zvino wakati kuna Israeri wese: Ivai kurutivi rwumwe, neni naJonatani mwanakomana wangu tichava kune rumwe rutivi. Vanhu ndokuti kuna Sauro: Itai zvakanaka pameso enyu.
\v 41 Zvino Sauro wakati kuna Jehovha, Mwari waIsraeri: Ipai zvakakwana. Zvino Jonatani naSauro vakabatwa, asi vanhu vakapukunyuka.
\v 42 Zvino Sauro wakati: Kandai pakati pangu naJonatani mwanakomana wangu. Jonatani ndokubatwa.
\v 43 Zvino Sauro wakati kuna Jonatani: Ndiudze chawaita. Jonatani ndokumuudza ndokuti: Pachokwadi ndakaravira zviuchi nemucheto wetsvimbo yaiva muruoko rwangu, tarirai ndinofanira kufa.
\v 44 Sauro ndokuti: Mwari ngaaite saizvozvo uye ngaawedzere kuita saizvozvo, nokuti zvirokwazvo uchafa zvekufa Jonatani.
\v 45 Zvino vanhu vakati kuna Sauro: Jonatani achafa here, iye wakauisa ruponeso rukuru urwu kwaIsraeri? Ngazvive kure! Neupenyu hwaJehovha, hakungawiri pasi ruvhudzi rumwe rwemusoro wake, nokuti wabata pamwe naMwari nhasi. Naizvozvo vanhu vakadzikunura Jonatani kuti asafa.
\v 46 Zvino Sauro wakakwira kubva pakutevera VaFirisitia, VaFirisitia ndokuenda kunzvimbo yavo.
\s Ndudzi dzakakundwa naSauro nemhuri yake
\p
\v 47 Zvino Sauro wakatora umambo, ndokurwa nevavengi vake vese kunhivi dzese, kurwisa Moabhu, uye kurwisa vana vaAmoni, uye kurwisa Edhomu, uye kurwisa madzimambo aZoba, nekurwisa VaFirisitia; nepese paakatendeukira, wairanga.
\v 48 Zvino wakaita neugamba ndokurova VaAmareki, ndokununura Israeri paruoko rwemupambi wake.
\p
\v 49 Zvino vanakomana vaSauro vaiva Jonatani, naIshivi, naMariki-Shua, nemazita evanasikana vake vaviri: zita redangwe raiva Merabhi, nezita remudiki Mikari.
\v 50 Zvino zita remukadzi waSauro raiva Ahinowamu mwanasikana waAhimaazi, nezita remusoro wehondo yake raiva Abhineri mwanakomana waNeri, babamunini vaSauro.
\v 51 Zvino Kishi baba vaSauro; naNeri baba vaAbhineri mwanakomana waAbhieri.
\v 52 Zvino paiva nehondo inorwadza kurwisa VaFirisitia mazuva ese aSauro. Zvino Sauro waiti akaona murume ane simba kana murume ane umhare, waimutora kwaari.

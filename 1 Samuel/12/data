\c 12
\s Samueri anoraira vanhu kutevera Jehovha
\p
\v 1 Zvino Samueri wakati kuna Israeri wese: Tarirai, ndakateerera kuinzwi rako pane zvese zvamakataura kwandiri, uye ndaisa mambo pamusoro penyu.
\v 2 Zvino tarirai, mambo anofamba pamberi penyu; zvino ini ndakwegura, uye ndachena vhudzi; zvino tarirai, vanakomana vangu vanemwi; zvino ini ndakafamba pamberi penyu kubva paudiki hwangu kusvika zuva rino.
\v 3 Tarirai ndiri \add pano\add*; ndipupurirei pamberi paJehovha nepamberi pemuzodzwa wake, ndeyani mombe yandakatora, uye ndeyani mbongoro yandakatora? Uye ndiyani wandakanyengera, ndiyani wandakamanikidza? Muruoko rwaani mandakagamuchira fufuro kuti ndipofumadze meso angu nazvo? Zvino ndichazvidzosera kwamuri.
\v 4 Ivo ndokuti: Hamuna kutinyengera, kana kutimanikidza, uye hamuna kugamuchira chinhu muruoko rweupi neupi.
\v 5 Zvino wakati kwavari: Jehovha chapupu kwamuri uye muzodzwa wake chapupu nhasi kuti hamuna kuwanachinhu muruoko rwangu. Ivo ndokuti: \add Ndiye\add* chapupu.
\p
\v 6 Zvino Samueri wakati kuvanhu: NdiJehovha wakaita Mozisi naAroni, uye wakakwidza madzibaba enyu kubva panyika yeEgipita.
\v 7 Naizvozvo ikozvino mirai makadaro, kuti nditongane nemwi pamberi paJehovha pamusoro pezviito zvese zvakarurama zvaJehovha, zvaakaita nemwi uye nemadzibaba enyu.
\v 8 Jakove paakasvika muEgipita, madzibaba enyu ndokuchema kuna Jehovha, Jehovha ndokutuma Mozisi naAroni, ivo ndokubudisa madzibaba enyu kubva Egipita, ndokuvagarisa panzvimbo ino.
\v 9 Zvino pavakakanganwa Jehovha Mwari wavo, wakavatengesa muruoko rwaSisera mukuru wehondo yaHazori, nemuruoko rweVaFirisitia, nemuruoko rwamambo weVaMoabhu, ndokuvarwisa.
\v 10 Zvino vakachema kuna Jehovha, ndokuti: Takatadza, nokuti takasiya Jehovha, ndokushumira vana Bhaari neAshitaroti Asi ikozvino tinunurei kubva muruoko rwevavengi vedu, uye tichakushumirai.
\v 11 Zvino Jehovha wakatuma Jerubhaari, naBhedhani, naJefuta, naSamueri, ndokukununurai kubva muruoko rwevavengi venyu kupoteredza, zvino mukagara makachengetedzeka.
\v 12 Zvino makati moona kuti Nahashi mambo wevana vaAmoni wouya kukurwisai, imwi ndokuti kwandiri: Kwete, asi mambo achatitonga, zvakadaro Jehovha Mwari wenyu waiva mambo wenyu.
\v 13 Naizvozvo ikozvino, tarirai, mambo wamasarudza, wamakakumbira; zvino tarirai, Jehovha wakaisa mambo pamusoro penyu.
\v 14 Kana mukatya Jehovha, uye mukamushumira, nekuteerera kuinzwi rake, uye mukasapandukira murairo waJehovha, ipapo imwi namambowo anotonga pamusoro penyu muchatevera Jehovha Mwari wenyu.
\v 15 asi kana musingateereri inzwi raJehovha, asi muchipandikira murairo waJehovha, ipapo ruoko rwaJehovha ruchakurwisai, se\add zva\add*rwakarwisa madzibaba enyu.
\p
\v 16 Zvino ikozvino mirai muvone chinhu chikuru ichi Jehovha chaachaita pamberi pemeso enyu.
\v 17 Hakusi kuchekwa kwezviyo nhasi here? Ndichadana kuna Jehovha, zvino achatuma mutinhiro nemvura, kuti muzive muone kuti kuipa kwenyu kukuru kwamakaita pameso paJehovha, kuzvikumbirira mambo.
\v 18 Zvino Samueri wakadana kuna Jehovha, Jehovha ndokupa mutinhiro nemvura nezuva iroro; naizvozvo vanhu vese vakatya Jehovha naSamueri kwazvo.
\v 19 Vanhu vese ndokuti kuna Samueri: Nyengetererai varanda venyu kuna Jehovha Mwari wenyu, kuti tirege kufa, nokuti takawedzera pazvivi zvedu zvese chakaipa \add ichi\add*, kuti tikumbire mambo.
\p
\v 20 Samueri ndokuti kuvanhu: Musatya; makaita chakaipa chese ichi, asi musatsauka pakutevera Jehovha, asi shumirai Jehovha nemoyo wenyu wese.
\v 21 uye musatsauka, nokuti \add munga\add*tevera zvinhu zvisina maturo, zvisingabatsiri kana kununura, nokuti hazvina maturo.
\v 22 Nokuti Jehovha haansii vanhu vake nokuda kwezita rake guru, nokuti Jehovha wakafara nazvo kukuitai imwi vanhu vake.
\v 23 Kana ndirini, Mwari ngaandibatsire ndirege kutadzira Jehovha pakurega kukunyengetererai imwi, asi ndichakudzidzisai nzira yakanaka yakarurama.
\v 24 Asi ityai Jehovha, mumushumire nechokwadi nemoyo yenyu yese, nokuti rangarirai zvinhu zvikuru zvaakakuitirai.
\v 25 Asi kana mukaramba muchiita zvakaipa, muchaparadzwa, imwi namambo wenyu.

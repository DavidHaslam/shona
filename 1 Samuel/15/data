\c 15
\s Sauro anokunda Amareki
\p
\v 1 Zvino Samueri wakati kuna Sauro: Jehovha wakatuma ini kuti ndikuzodze kuva mambo pamusoro pevanhu vake, pamusoro paIsraeri; naizvozvo ikozvino teerera kuinzwa remashoko aJehovha.
\p
\v 2 Ndizvo zvinotaura Jehovha wehondo: Ndichacherekedza izvo zvakaita Amareki kuna Israeri, kuti wakamira sei kumurwisa panzira paakakwira kubva kuEgipita.
\v 3 Zvino enda unorova Amareki, ugoparadza kwazvo zvese zvaanazvo, usamurega; asi uraya zvese kubva mumurume kusvika kumukadzi, kubva kumucheche kusvika kune anoyamwa, kubva kumombe kusvika kugwai, kubva kukamera kusvika kumbongoro.
\p
\v 4 Zvino Sauro wakadana vanhu, ndokuvaverenga paTeraimi, zvuru mazana maviri zvevaifamba netsoka, uye varume zvuru gumi vekwaJudha.
\v 5 Sauro ndokusvika paguta raAmareki, ndokuvandira pamupata.
\v 6 Sauro ndokuti kuvaKeni: Endai mubve, burukai kubva pakati paAmareki, zvimwe ndingakuparadzai pamwe navo; nokuti imwi makaita moyo munyoro nevana vese VaIsraeri pakukwira kwavo kubuda muEgipita. Naizvozvo vaKeni vakabva vakabuda pakati paAmareki.
\v 7 Zvino Sauro wakarova Amareki kubva paHavira kusvika wasvika riri pamberi peEgipita.
\v 8 Zvino wakabata Agagi mambo weVaAmareki ari mupenyu, uye vanhu vese wakavaparadza nekwakapinza kwemunondo chose neminondo inopinza.
\v 9 Asi Sauro navanhu vakarega Agagi, namakwai akaisvonaka, nedzimwe mombe, nezvimwe zvakakora, namakwayana, nezvese zvakange zvakanaka, vakaramba kuzviparadza chose; asi zvese zvavakazvidza, zvakange zvisina kunaka, ndizvo zvavakaparadza chose.
\p
\v 10 Zvino shoko raJehovha rakasvika kuna Samueri, rikati:
\v 11 Ndinozvidemba zvandakagadza Sauro ave mambo, nokuti wadzoka, haachanditeveri, haana kuita sezvandakamuraira. Samueri akava neshungu, akachema kuna Jehovha usiku hwese.
\v 12 Zvino Samueri akamuka mangwanani kundosangana naSauro. Samueri akaudzwa, zvichinzi, Sauro wakasvika Karimeri, akazvimisira shongwe, zvino watsauka, wapfuura, waburukira Girigari.
\v 13 Samueri akasvika kuna Sauro, Sauro akati kwaari: Jehovha ngaakuropafadze; ndaita sezvandakarairirwa naJehovha.
\v 14 Samueri akati: Ko kuchema uku kwamakwai munzeve dzangu nokukuma kwemombe kwandinonzwa kunoti kudiniko?
\v 15 Sauro akati: Vabva nazvo kuVaAmareki, nokuti vanhu havana kuuraya makwai akaisvonaka nenzombe, kuti vabaire Jehovha Mwari wenyu; asi zvimwe zvese takazviparadza chose.
\v 16 Ipapo Samueri akati kuna Sauro: Nyarara, ndikuzivise zvandakaudzwa naJehovha usiku uhu. Akati kwaari: Taurai henyu.
\v 17 Samueri akati: Kunyange wakange uri mudiki pakufunga kwako, hauna kuitwa mukuru wamarudzi aVaIsraeri here? Jehovha wakakuzodza, kuti uve mambo waIsraeri;
\v 18 Jehovha akakutuma parwendo, akati: Enda, uparadze chose vatadzi, ivo VaAmareki, urwe navo kusvikira vapera.
\v 19 Zvino wakaregereiko kuteerera inzwi raJehovha, asi wakamhanyira zvakapambiwa, ukaita zvakaipa pamberi paJehovha?
\p
\v 20 Sauro akati kuna Samueri: Zvirokwazvo ndakateerera inzwi raJehovha, ndikaenda nenzira yandakange ndatumwa naJehovha, ndikauya naAgagi mambo waVaAmareki, ndikaparadza VaAmareki chose.
\v 21 Asi vanhu, ndivo vakatora zvakapambiwa, makwai nenzombe nezvakanaka pazvinhu zvakange zvatsaurwa, kuti vabaire Jehovha Mwari wenyu paGirigari.
\v 22 Samueri akati: Ko Jehovha ungafarira zvipiriso zvinopiswa nezvibayiro, sezvaanofarira kuteerera inzwi raJehovha here? Tarira, kuteerera kunokunda zvibayiro, nokunzwa kunokunda mafuta amakondobwe.
\v 23 Nokuti kumukira Jehovha kwakafanana nechivi chokuuka, uye kusindimara kwakafanana nokunamata kuzvifananidzo neterafimi. Zvawakaramba shoko raJehovha, naiye wakakurambawo kuti urege kuva mambo.
\p
\v 24 Ipapo Sauro akati kuna Samueri Ndakatadza, nokuti ndakadarika murairo waJehovha, uye namashoko enyu, nokuti ndakatya vanhu, ndikateerera manzwi avo.
\v 25 Zvino ndinokumbira kuti mundikanganwirewo zvivi zvangu, mudzoke neni, ndinamate kuna Jehovha.
\v 26 Samueri akati kuna Sauro: Handingadzoki newe, nokuti wakaramba shoko raJehovha, naJehovha wakuramba newewo kuti urege kuva mambo waIsraeri.
\v 27 Zvino Samueri wakati achitendeuka, achido-kubva, Sauro akabata mupendero wenguvo yake, iyo ikabvaruka.
\v 28 Samueri akati kwaari: Jehovha wakabvarura ushe hwaIsraeri kwauri nhasi, akahupa umwe wokwako unokukunda nokunaka.
\v 29 Uyewo Mutendiwa waIsraeri haangarevi nhema, kana kuzvidemba; nokuti haasi munhu ungazvidemba.
\v 30 Ipapo iye akati: Ndakatadza hangu, asi ndikudzei henyu pamberi pavakuru vangu, napamberi paIsraeri, mudzoke neni, ndinamate kuna Jehovha Mwari wenyu.
\v 31 Naizvozvo Samueri akadzoka, akaenda naSauro, Sauro akanamata kuna Jehovha.
\p
\v 32 Zvino Samueri akati: Uyai kwandiri naAgagi mambo waVaAmareki. Agagi akauya kwaari, akafara. Agagi akati: Zvirokwazvo kuvava korufu kwapfuura.
\v 33 Samueri akati: Munondo wako sezvawakashaisa vakadzi vana, saizvozvo mai vako vachashaiwa vana pakati pavakadzi. Samueri akaguranya Agagi pamberi paJehovha paGirigari.
\p
\v 34 Zvino Samueri akaenda Rama, naSaurowo akakwira kumba kwake paGibhiya kwaSauro.
\v 35 Samueri akasazouyazve kuona Sauro kusvikira pazuva rokufa kwake; asi Samueri wakachema Sauro, naJehovhawo akazvidemba nokuti wakange aita Sauro mambo waIsraeri.

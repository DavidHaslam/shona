\c 3
\s Jehovha anozviratidza kuna Samueri
\p
\v 1 Zvino mukomana Samueri waishumira Jehovha pamberi paEri\x + 2.11,18.\x*.
\p Uye shoko raJehovha raikosha pamazuva iwawo; kwaiva kusina chiratidzo chaibuda pachena\x + 3.21. Map. 74.9. Amo. 8.11.\x*.
\p
\v 2 Zvino zvakaitika panguva iyo Eri paaiva arara panzvimbo yake, uye meso ake otanga kuonera madzedzerere, asingagoni kuona\x + 4.15. Gen.. 27.1. Det. 34.7. Gen.. 48.10.\x*,
\v 3 uye mwenje waMwari usati wadzimwa\x + Eki. 27.20,21. Rev. 24.2,3. 2 Makor. 13.11.\x*, naSamueri waiva arere patembere yaJehovha, paiva neareka yaMwari\x + 1.9.\x*;
\v 4 Jehovha ndokudana Samueri. Iye ndokuti: Tarirai, ndiri \add pano\add*.
\v 5 Zvino wakamhanyira kuna Eri ndokuti: Tarirai, ndiri \add pano\add*, nokuti mandidana. Iye ndokuti: Handina kudana, dzokera unorara. Zvino wakaenda ndokurara.
\v 6 Zvino Jehovha wakapamha kudanazve Samueri. Samueri ndokusimuka ndokuenda kuna Eri, ndokuti: Tarirai, ndiri \add pano\add*, nokuti mandidana. Asi wakati: Handina kudana, mwanakomana wangu; dzokera unorara.
\v 7 Asi Samueri waiva asati oziva Jehovha, uye shoko raJehovha raiva risati raratidzwa kwaari.
\v 8 Zvino Jehovha wakapamha kudana Samueri rwechitatu. Iye ndokusimuka ndokuenda kuna Eri ndokuti: Tarirai, ndiri \add pano\add*, nokuti mandidana. Eri ndokuziva kuti Jehovha anodana mukomana.
\v 9 Naizvozvo Eri wakati kuna Samueri: Enda unorara, zvino kuchati kana achikudana, uchati: Taurai Jehovha, nokuti muranda wenyu anonzwa. Naizvozvo Samueri wakaenda akanorara panzvimbo yake.
\v 10 Zvino Jehovha wakauya ndokuzvimisa, ndokudana sepane dzimwe nguva: Samueri, Samueri! Samueri ndokuti: Taurai, nokuti muranda wenyu anonzwa.
\p
\v 11 Jehovha ndokuti kuna Samueri: Tarira, ndichaita chinhu kwaIsraeri chichaungisa nzeve mbiri dzeumwe neumwe achachinzwa\x + 2 Madz. 21.12. Jer. 19.3.\x*.
\v 12 Nezuva iro ndichasimudza kuna Eri zvose zvandakataura pamusoro peimba yake; nditangise ndipedze\x + 2.27-36.\x*.
\v 13 Nokuti ndakamuudza\x + 2.27-36.\x* kuti ndichatonga imba yake kusvika rinhi narinhi, pamusoro pechitadzo chaanoziva\x + Eze. 7.3,8. 18.30. 33.20.\x*; nokuti vanakomana vake vakazviita chakatukwa\x + 2.12,17,22.\x*, asi iye haana kuvadzivisa\x + 2.23-25.\x*.
\v 14 Zvino naizvozvo ndakapika kuimba yaEri, kuti kuipa kweimba yaEri hakungayananiswi nechibairo kana nechipo nekusingaperi\x + Isa. 22.14.\x*.
\p
\v 15 Zvino Samueri wakarara kusvika mangwanani, ndokuzarura mikova yeimba yaJehovha. Asi Samueri wakatya kuzivisa Eri chiratidzo.
\v 16 Zvino Eri wakadana Samueri ndokuti: Samueri, mwanakomana wangu. Iye ndokuti: Tarirai, ndiri \add pano\add*.
\v 17 Iye ndokuti: Chinyiko chaakareva kwauri? Usandivanzira hako; Mwari ngaakuitire saizvozvo, arambe achidaro, kana uchindivanzira chinhu pazvinhu zvose zvaakataura kwauri.
\v 18 Zvino Samueri akamuudza zvinhu zvose, uye haana kumuvanzira \add chinhu\add*. Iye ndokuti: NdiJehovha, ngaaite zvakanaka pameso ake\x + Job. 1.21. 2.10. Map. 39.9. Isa. 39.8.\x*.
\p
\v 19 Samueri ndokukura\x + Vato. 13.24.\x*; Jehovha ndokuva naye\x + Gen.. 39.2. Josh. 6.27.\x*, uye haana kuregera rimwe remashoko ake richiwira pasi\x + 9.6. Esi. 6.10.\x*.
\v 20 Zvino Israeri wose kubva paDani kusvika paBheeri-Shebha wakaziva kuti Samueri waiva asimbiswa kuva muporofita waJehovha\x + 2 Zvak. 3.10.\x*.
\v 21 Zvino Jehovha wakaonekwazve paShiro, nokuti Jehovha wakazviratidza kuna Samueri paShiro\x + Josh. 18.1.\x* neshoko raJehovha\x + 3.1,4.\x*.
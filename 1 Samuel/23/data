\c 23
\s Dhavhidhi anorwira Keira, ndokundogara kurenje
\p
\v 1 Zvino vakazivisa Dhavhidhi vachiti: Tarirai, VaFirisitia vanorwisana neKeira, uye vanopamba maburiro avo.
\v 2 Dhavhidhi ndokubvunza kuna Jehovha achiti: Ndoenda ndinorova VaFirisitia avo here? Jehovha ndokuti kuna Dhavhidhi: Enda unorova VaFirisitia ugoponesa Keira.
\v 3 Zvino varume vaDhavhidhi vakati kwaari: Tarirai, isu tinotya pano paJudha, zvikuru sei kana tichienda kuKeira kurwisana nehondo dzakarongwa dzeVaFirisitia.
\v 4 Zvino Dhavhidhi wakadzokororazve kubvunza kuna Jehovha, Jehovha ndokumupindura ndokuti: Simuka ugoburukira kuKeira, nokuti ndichapa VaFirisitia muruoko rwako.
\v 5 Dhavhidhi nevanhu vake ndokuenda kuKeira, ndokurwa neVaFirisitia ndokutinha mombe dzavo, ndokuvarova nekurova kukuru. Naizvozvo Dhavhidhi wakaponesa vagari veKeira.
\p
\v 6 Zvino zvakaitika pakutizira kwaAbhiatari mwanakomana waAhimereki kuna Dhavhidhi kuKeira, \add kuti\add* wakaburuka ane efodhi muruoko rwake.
\v 7 Zvino zvakaziviswa kuna Sauro kuti Dhavhidhi wapinda muKeira. Sauro ndokuti: Mwari wamuisa muruoko rwangu, nokuti wazaririrwa mukati nekupinda muguta rine masuwo nezvipfigiso.
\v 8 Sauro andokukadanaira vanhu vese kuhondo, kuburukira kuKeira, kukomba Dhavhidhi nevanhu vake.
\p
\v 9 Zvino Dhavhidhi wakaziva kuti Sauro anomuitira zano rakaipa pachivande ndokuti kuna Abhiatari mupristi: Unza pano efodhi.
\v 10 Zvino Dhavhidhi wakati: Jehovha, Mwari waIsraeri, muranda wenyu wakanzwa zvekunzwa kuti Sauro unotsvaka kuuya kuKeira kuzoparadza guta nekuda kwangu.
\v 11 Vagari veKeira vachandipa muruoko rwake here? Sauro achaburuka here semanzwiri emuranda wenyu? Jehovha, Mwari waIsraeri, zivisai henyu muranda wenyu. Jehovha ndokuti: Achaburuka.
\v 12 Dhavhidhi ndokuti: Varume veKeira vachandiisa nevanhu vangu muruoko rwaSauro here? Jehovha ndokuti: Vachakuisa.
\p
\v 13 Zvino Dhavhidhi nevanhu vake, vainge mazana matanhatu, vakasimuka ndokubuda kubva paKeira, vakafamba-famba kuenda kwavangaenda. Zvino kwakaziviswa kuna Sauro kuti Dhavhidhi wapukunyuka paKeira, iye ndokurega kuendako.
\v 14 Dhavhidhi ndokugara murenje munhare, ndokugara mumakomo murenje reZifi. Sauro ndokumutsvaka mazuva ese, asi Mwari haana kumupa muruoko rwake.
\v 15 Zvino Dhavhidhi wakaona kuti Sauro wabuda kutsvaka upenyu hwake, Dhavhidhi waiva murenje reZifi mudondo.
\p
\v 16 Zvino Jonatani mwanakomana waSauro wakasimuka ndokuenda kuna Dhavhidhi musango, ndokusimbisa ruoko rwake muna Mwari.
\v 17 Zvino wakati kwaari: Usatya, nokuti ruoko rwaSauro baba vangu harungakuwani, uye uchava mambo pamusoro paIsraeri, neni ndichava wechipiri kwauri; saizvozvowo Sauro baba vangu vanoziva.
\v 18 Zvino ivo vaviri vakaita sungano pamberi paJehovha; Dhavhidhi ndokugara musango, Jonatani ndokuenda kumba kwake.
\p
\v 19 Zvino vaZifi vakakwira kuna Sauro kuGibhiya vachiti: Dhavhidhi haana kuvanda kwatiri munhare musango panhongonya yeHakira riri kuchamhembe kwerenje here?
\v 20 Naizvozvo ikozvino, nechido chese chemweya wenyu chekuburuka, mambo, burukai; uye zviri kwatiri kumupa muruoko rwamambo.
\v 21 Sauro ndokuti: Ropafadzwai imwi naJehovha, nokuti munondinzwira tsitsi.
\v 22 Endai henyu, muve muchigadzirira, muzive \add uye\add* muone nzvimbo yake pane rutsoka rwake ndiani wakamuonapo, nokuti ndakaudzwa kuti wakaita nekunyengera kwazvo.
\v 23 Zvino onai uye zivai nzvimbo dzese dzekuvanda dzaanovanda mugodzoka kwandiri nechokwadi, zvino ndichaenda nemwi; uye zvichaitika, kana ari munyika \add iyo\add*, kuti ndichamutsvakisisa pakati pezvuru zvese zvevaJudha.
\v 24 Zvino vakasimuka ndokuenda kuZifi mberi kwaSauro, asi Dhavhidhi nevanhu vake vaiva murenje reMaoni mubani, kuchamhembe kweJeshimoni.
\v 25 Sauro nevanhu vake ndokuenda kuno\add mu\add*tsvaka. Zvino vakazivisa Dhavhidhi; iye ndokuburukira kubwe, ndokugara murenje reMaoni. Zvino Sauro wakanzwa ndokudzingirira Dhavhidhi kurenje reMaoni.
\v 26 Zvino Sauro wakaenda nedivi rino regomo, Dhavhidhi nevanhu vake ndokuenda nedivi iro regomo; Dhavhidhi akakurumidza kubva, nokutya Sauro; nokuti Sauro navanhu vake vakange vakomba Dhavhidhi navanhu vake, kuti vavabate.
\p
\v 27 Asi nhume yakasvika kuna Sauro, ikati: Kurumidzai, muuye, nokuti VaFirisitia vopambara nyika.
\v 28 Naizvozvo Sauro akadzoka pakutevera Dhavhidhi, akanorwa naVaFirisitia. Naizvozvo vakapatumidza zita rokuti Serahamarekoti.
\p
\v 29 Dhavhidhi akakwira, akabvapo, akanogara munhare dzapaEnigedhi.

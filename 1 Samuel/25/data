\c 25
\s Kufa kwaSamueri, Nabhari naAbhigairi
\p
\v 1 Zvino Samueri wakafa; uye Israeri wese wakaungana ndokumuchema, ndokumuviga mumba make paRama. Dhavhidhi ndokusimuka, ndokuburukira kurenje reParani.
\p
\v 2 Zvino kwaiva nemurume paMaoni uye basa rake raiva paKarimeri uye murume uyu waiva mukuru kwazvo, uye waiva nemakwai zvuru zvitatu, nembudzi churu. Zvino waiveura makwai ake paKarimeri.
\v 3 Zvino zita remurume uyu \add raiva\add* Nabhari, uye zita remukadzi wake raiva Abhigairi; mukadzi waiva nekunzwisisa kwakanaka nechimiro chakanaka; asi murume waiva akaoma ane zviito zvakaipa, waiva wekwaKarebhi.
\p
\v 4 Zvino Dhavhidhi wakanzwa kurenje kuti Nabhari anoveura makwai ake.
\v 5 Dhavhidhi ndokutuma majaya gumi, Dhavhidhi ndokuti kumajaya: Kwirai kuKarimeri, muende kuna Nabhari munomukwazisa nezita rangu.
\v 6 Zvino muchataura seizvi: Mufaro ngauve kwauri, rugare ngaruve newe, uye rugare ngaruve neimba yenyu, uye rugare ngaruve pazvinhu zvese zvamunazvo.
\v 7 Zvino ndanzwa kuti mune vaveuri; zvino vafudzi venyu vaiva nesu, hatina kuvakuvadza, uye havana kushaya chinhu mazuva ese avaiva paKarimeri.
\v 8 Bvunzai majaya enyu, uye vakuudzei; zvino majaya ngaawane nyasha pameso enyu, nokuti tasvika nezuva rakanaka; ipai henyu varanda venyu nemwanakomana wenyu Dhavhidhi chese chinouya muruoko rwenyu.
\v 9 Zvino majaya aDhavhidhi paakasvika, akataura kuna Nabhari zvichienderana nemashoko iwaw o ese muzita raDhavhidhi, ndokuzorora.
\v 10 Zvino Nabhari wakapindura varanda vaDhavhidhi ndokuti: Ndiyani Dhavhidhi? Uye ndiyani mwanakomana waJese, Nhasi varanda vazhinji vanotiza umwe neumwe vatenzi vake.
\v 11 Zvino ndingatora chingwa changu, nemvura yangu, nenyama yangu yandakauraira vaveuri vangu, ndizvipe kuvarume vandisingazivi kuti vanobvekupi here?
\v 12 Naizvozvo majaya aDhavhidhi akatendeukira panzira yawo, ndokuendazve, ndokusvika, ndokumuudza mashoko awa ese.
\v 13 Dhavhidhi ndokuti kuvanhu vake: Sungirai muchiuno umwe neumwe wenyu munondo wake; ndokusungira muchiuno umwe neumwe munondo wake; naDhavhidhiwo wakasungira muchiuno munondo wake; zvino kwakakwira shure kwaDhavhidhi varume vanenge mazana mana, mazana maviri ndokusara panhumbi.
\p
\v 14 Asi umwe wemajaya wakaudza Abhigairi mukadzi waNabhari achiti: Tarirai, Dhavhidhi wakatuma nhume kubva kurenje kukwazisa tenzi wedu; ivo ndokuvatuka.
\v 15 Asi varume avo vakatinakira kwazvo, uye hatina kukuvadzwa kana kushaiwa chinhu mazuva ese atakafambidzana navo pataiva kusango.
\v 16 Vaiva rusvingo kwatiri zvese usiku nemasikati mazuva ese ataiva navo tichifudza makwai.
\v 17 Naizvozvo ikozvino zivai uye fungai zvamuchaita, nokuti zvakaipa zvarongerwa tenzi wedu nevese veimba yake; nokuti iye mwanakomana waBheriari wakadaro, kuti hakuna angagona kutaura naye.
\p
\v 18 Zvino Abhigairi wakakurumidza ndokutora zvingwa mazana maviri nematende maviri ewaini, nemakwai mashanu akagadzirwa, nezviyero zvishanu zvezviyo zvakakangwa, nemasumbu emazambiringa akaoma zana, nemapundu emaonde mazana maviri ndokuisa pamusoro pembongoro.
\v 19 Zvino wakati kumajaya ake: Pfuurirai mberi kwangu, tarirai, ndinokuteverai. Asi haana kuudza murume wake Nabhari.
\v 20 Zvino zvakaitika achakatasva mbongoro, oburukira panzvimbo yakavanda yegomo, zvino tarira, Dhavhidhi nevarume vake vanoburuka kumuchingamidza; iye ndokusangana navo.
\v 21 Zvino Dhavhidhi waiva ati: Zvirokwazvo, ndaichengeta pasina zvese uyu zvaaiva nazvo murenje, kuti kudai hakuna chimwe chake chakarasika; zvino anondidzosera zvakaipa nezvakanaka.
\v 22 Mwari ngaaite saizvozvo kuvavengi vaDhavhidhi, awedzere saizvozvo, kana ndikasiya umwe kwavari vese vaanavo kusvika ava mangwanani.
\v 23 Zvino Abhigairi paakaona Dhavhidhi wakakurumidza kuburuka pambongoro yake ndokuwira pasi nechiso chake pamberi paDhavhidhi, ndokukotamira pasi.
\v 24 Zvino wakawira patsoka dzake, ndokuti: Kuipa uku ngakuve pamusoro pangu ini, ishe wangu, murandakadzi wenyu ngaataure munzeve dzenyu, uye inzwai mashoko emurandakadzi wenyu.
\v 25 Ishe wangu ngaarege hake kurangarira munhu uyu waBheriari, iye Nabhari; nokuti sezita rake wakadaro; Nabhari ndiro zita rake, uye upenzi huri kwaari; asi ini murandakadzi wenyu, handina kuona majaya ashe wangu amakatuma.
\v 26 Naizvozvo zvino, ishe wangu, naJehovha mupenyu, uye nemweya wenyu mupenyu, zvaari Jehovha wakakumisai kuteura ropa nekuzvitsivira neruoko rwenyu, naizvozvo zvino vavengi venyu ngavaite saNabharinavanotsvaka kuitira ishe wangu zvakaipa, ngavave saNabhari.
\v 27 Zvino, ishe wangu, chipo ichi chamakavigirwa nomurandakadzi wenyu, ngachipiwe hacho majaya anotevera ishe wangu.
\v 28 Kanganwirai henyu kudarika komurandakadzi wenyu, nokuti zvirokwazvo Jehovha uchaitira ishe wangu imba yakasimba, nokuti ishe wangu unorwa hondo dzaJehovha; zvakaipa hazvingawanikwi kwamuri mazuva enyu ese.
\v 29 Kunyange munhu akasimuka kukudzingirirai, nokutsvaka kukuurayai, mweya washe wangu ucharamba wakasungirwa pachisote chavapenyu vari kuna Jehovha Mwari wenyu, asi mweya yavavengi venyu uchaiposhera kure, ichiita seinobva muchikanda chechifuramabwe.
\v 30 Zvino kana Jehovha azoitira ishe wangu zvese zvakanaka zvaakange ataura pamusoro penyu, akakugadzai mukava mambo waIsraeri,
\v 31 murege kuzvidemba pamusoro pechinhu ichi, uye ishe wangu arege kuzvidya moyo, nokuti makateura ropa risine mhosva, kana nokuti ishe wangu wakazvitsiva; zvino kana Jehovha achinge aitira ishe wangu zvakanaka, murangarirewo murandakadzi wenyu.
\p
\v 32 Dhavhidhi akati kuna Abhigairi, Jehovha Mwari waIsraeri ngaakudzwe, iye wakakutuma nhasi kuzosangana neni;
\v 33 nokungwara kwako ngakukudzwe, newewo ukudzwe, nokuti wakandidzivirira nhasi kuti ndirege kuteura ropa, nokuzvitsiva noruoko rwangu.
\v 34 Zvirokwazvo, naJehovha Mwari waIsraeri mupenyu, iye wakandidzivirira kuti ndirege kukuitira zvakaipa, dai usina kukurumidza kuuya kuzosangana neni, Nabhari zvirokwazvo haazaisarirwa mangwana kana koedza nomwana umwe womukomana.
\v 35 Naizvozvo Dhavhidhi akagamuchira paruoko rwake zvaakange amuvigira, akati kwaari: Kwira hako norugare kumba kwako; tarira ndateerera inzwi rako, ndakunzwira tsitsi.
\p
\v 36 Abhigairi akasvika kuna Nabhari, akamuwana ari kumutambo mumba make, wakange wakafanana nomutambo wamambo; moyo waNabhari wakange wakafara mukati make, nokuti wakange abatwa kwazvo; naizvozvo haana kumuudza chinhu, kunyange chidiki kana chikuru, kusvikira mangwana koedza.
\v 37 Zvino fume mangwana, waini yakati yabva kuna Nabhari, mukadzi wake akamurondedzera mashoko iwayo, moyo wake ukafa mukati make, akaita sebwe.
\v 38 Mazuva anenge gumi akati apera, Jehovha akarova Nabhari, akafa.
\p
\v 39 Zvino Dhavhidhi wakati anzwa kuti Nabhari wafa, akati: Jehovha ngaakudzwe wakanditsiva pakuzvidzwa kwangu naNabhari, akadzivirira muranda wake kuti arege kuita zvakaipa; zvakaipa zvaNabhari Jehovha wakazvidzosera pamusoro wake. Ipapo Dhavhidhi akatuma nhume kuna Abhigairi kukumbira kuti ave mukadzi wake.
\v 40 Zvino varanda vaDhavhidhi vakati vachisvika kuna Abhigairi paKarimeri, vakataura naye vakati: Dhavhidhi wakatitumira kwauri kuzokutora uve mukadzi wake.
\v 41 Ipapo akasimuka, akakotamira pasi nechiso chake, akati: Tarirai murandakadzi wenyu, ndiri murandakadzi unoshambidza tsoka dzashe wangu.
\v 42 Abhigairi akakurumidza, akasimuka, akatasva mbongoro, akaenda navasikana vake vashanu; akatevera nhume dzaDhavhidhi, akava mukadzi wake.
\v 43 Dhavhidhi akawanawo Ahinowamu muJezereeri, ivo vese vaviri vakava vakadzi vake.
\p
\v 44 Zvino Sauro wakange akapa Pariti, mwanakomana waRaishi, waiva weGarimi, mukunda wake Mikari, mukadzi waDhavhidhi.

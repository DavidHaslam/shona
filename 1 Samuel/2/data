\c 2
\s Rwiyo rwaHana
\p
\v 1 Zvino Hana wakanyengetera ndokuti: Moyo wangu unofara muna Jehovha, runyanga rwangu rwakasimudzwa muna Jehovha; muromo wangu wakapamhamiswa pamusoro pevavengi vangu nokuti ndinofara muruponeso rwenyu.
\v 2 Hakuna mutsvene saJehovha, nokuti hakuna \add umwe\add* kunze kwenyu. Uye hakuna dombo \add rakaita\add* saMwari wedu.
\v 3 Musaramba muchitaura muchizvikudza muchizvikudza, kurege kubuda kuzvitungamidza pamiromo yenyu, nokuti Jehovha ndiMwari ane ruzivo, uye zviito zvinoyerwa naye.
\v 4 Uta hwevane simba hwakavhunika, uye vaigumburwa vakasunga zviuno \add ne\add*simba.
\v 5 Vaiva vakaguta vakazviitisa vabati nekuda kwechingwa, uye vaiva nenzara havachaka\add daro,\add* kusvika vaiva mhanje vabereka vanomwe, neane vana vazhinji apera simba.
\v 6 Jehovha anouraya, uye anoraramisa; anoburusira kubwiro, uye anokwidza.
\v 7 Jehovha anopa urombo, uye anofumisa. Anoderedza, uye anokwiridzira.
\v 8 Anosimudza varombo paguruva, anosimudza anoshaiwa kubva mudurunhuru; kuti avagarise pamwe nemachinda, uye anovagarisa nhaka yechigaro chekutonga cherukudzo. Nokuti mbiru dzenyika ndedzaJehovha, uye wakaisa nyika pamusoro padzo.
\v 9 Achachengeta tsoka dzevatsvene vake, asi vakaipa vachanyaradzwa murima; nokuti munhu haangakundi nesimba \add rake\add*.
\v 10 Vanorwa naJehovha vachapwanyiwa; achatinhira pamusoro pavo ari kumatenga; Jehovha achatonga migumo yenyika; uye achapa simba kuna mambo wake, nekusimudzira runyanga rwemuzodzwa wake.
\v 11 Zvino Erikana wakaenda kuRama kumba kwake. Mukomana ndokushumira Jehovha pamberi pemupristi Eri.
\s Kutadza kwavana vaEri
\p
\v 12 Zvino vanakomana vaEri vaiva vana vaBheriari; havana kutongoziva Jehovha.
\v 13 Zvino tsika yevapristi pavanhu yaiva \add iyi;\add* kana ani nani akapa chibairo, muranda wemupristi waiuya nyama ichiri kubikwa ane chibayiso chenyama chemeno matatu muruoko rwake;
\v 14 ndokubaya nacho mugango, kana hadyana, kana gate, kana hari; chese chibayiso chenyama chachaiunza mupristi waizvitorera. Vakaita saizvozvo paShiro kuna Israeri wese waisvikapo.
\v 15 Zvino vasati vapisa mafuta, muranda wemupristi waiuya, ndokuti kumunhu anobaira: Ndipe nyama yekugochera mupristi; nokuti haangatori kwauri nyama yakabikwa, asi mbishi.
\v 16 Zvino kana munhu uyo akati kwaari: Ngavapise zvekupisa mafuta ikozvino, ugozozvitorera sekuda kwemoyo wako, iye ndokuti kwaari: Kwete, \add ndi\add*pe ikozvino; kana zvisina kudaro ndichatora nechisimba.
\v 17 Naizvozvo chivi chemajaya chakava chikuru kwazvo pamberi paJehovha, nokuti vanhu vakazvidza chipo chaJehovha.
\p
\v 18 Asi Samueri waishumira pamberi paJehovha, ari mukomana akasunga chiuno neefodhi* yemucheka.
\v 19 Uye mai vake vakamuitira nguvo diki, ndokuiunza kwaari gore negore pakukwira kwake nemurume wake kuzobaira chibairo chegore.
\p
\v 20 Zvino Eri wakaropafadza Erikana nemukadzi wake, ndokuti: Jehovha ngaakupe mbeu nemukadzi uyu panzvimbo ychikumbiro chakakumbirwa kuna Jehovha. Zvino vakaenda kumusha kwavo.
\v 21 Zvino Jehovha wakashanyira Hana, ndokubata mimba, ndokubereka vanakomana vatatu nevanasikana vaviri. Mukomana Samueri ndokukura muna Jehovha.
\p
\v 22 Zvino Eri waiva akwegura kwazvo, ndokunzwa zvese vanakomana vake zvavaiitira Israeri wese, uye kuti vairara sei nevakadzi vaiungana pamukova wetende rekusangana.
\v 23 Ndokuti kwavari: Munoitirei zvinhu zvakadai? Nokuti ndinonzwa nevanhu vese pamusoro pezviito zvenyu zvakaipa.
\v 24 Kwete, vanakomana vangu; nokuti harisi shoko rakanaka randinonzwa, munotsausa vanhu vaJehovha.
\v 25 Kana munhu akatadzira umwe, vatongi vachamutonga, asi kana munhu akatadzira Jehovha, ndiani achamutonga? Asi havana kuteerera inzwi rababa vavo, nokuti Jehovha waida kuvauraya.
\v 26 Zvino mukomana Samueri wakaenderera mberi achikura, ndokudikanwa zvese kuna Jehovha nekuvanhu.
\p
\v 27 Zvino kwakasvika munhu waMwari kuna Eri, ndokuti kwaari: Ndizvo zvinoreva Jehovha: Handina kuzviratidza kwazvo here kuimba yababa vako vachiri muEgipita muimba yaFarao?
\v 28 Handina kumusarudza here kubva pamarudzi ese aIsraeri kuva mupristi kwandiri, akwire kuatari yangu kupisa zvipfungaidzo zvinonhuhwira, nekupfeka efodhi pamberi pangu? Handina kupa imba yababa vako zvipiriso zvemoto zvese zvevana vaIsraeri here?
\v 29 Sei muchikava chibairo changu nechipo changu, zvandakaraira mumba \add mangu\add*, uye munoremekedza vanakomana venyu kukunda ini, muchizvikodza nezvakanakisisa zvezvipiriso zvese zvaIsraeri, vanhu vangu?
\v 30 Naizvozvo Jehovha Mwari waIsraeri anoti: Ndakati zvirokwazvo: Imba yako neimba yababa vako dzichafamba pamberi pangu nekusingaperi, asi ikozvino zvanzi naJehovha: Ngazvive kure neni, nokuti vanondikudza ndichavakudzawo, vanondizvidza ndichavashorawo.
\v 31 Tarira, mazuva anouya, andichagura ruoko rwako, neruoko rweveimba yababa vako, kusava nemutana paimba yako.
\v 32 Zvino uchaona kutambudzika kweimba yangu, pakati pebudiriro yese yaachaitira Israeri; uye hapangavi nemutana paimba yako nekusingaperi.
\v 33 Zvino uyo weimba yako wandisingazoguri abve paatari yangu, achava wekupedza meso ako, nekurwadzisa moyo wako; nekuwanda kwese kweimba yako kuchava kuchiri muurume.
\v 34 Zvino ichi chichava chiratidzo kwauru chezvichawira vanakomana vako vaviri Hofini naPinehasi, vachafa vari vaviri zuva rimwe.
\v 35 Zvino ini ndichazvimutsira mupristi wakatendeka; achaita sezviri pamoyo wangu nemurangariro wangu; ndichamuvakira imba yakasimba, uye achafamba pamberi pemuzodzwa wangu mazuva ese.
\v 36 Zvino zvichaitika, umwe neumwe achasara paimba yako achauya agofugama kwaari nekuda kwemuripo wesirivha nechimedu chechingwa, uye achati: Dondipawo rimwe basa reupristi kuti ndidye chimedu chechingwa.

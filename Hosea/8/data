\c 8
\s Jehovha anoshoora Israeri nezvifananidzo zvake
\p
\v 1 Hwamanda pamuromo wako. \add Achauya\add* segondo kurwisa imba yaJehovha, nokuti vakadarika sungano yangu, nekutadzira murairo wangu.
\v 2 Vachadana kwandiri \add vachiti\add*: Mwari wangu, isu Israeri tinokuzivai.
\v 3 Israeri wakarasa zvakanaka. Muvengi achamuteverera.
\v 4 Ivo vakagadza madzimambo, asi pasina ini; vakamisa machinda, asi ini ndisingazvizivi; \add pa\add*sirivha yavo negoridhe ravo vakazviitira zvifananidzo, kuti vagurwe.
\p
\v 5 Mhuru yako, iwe Samariya, yaka\add ku\add*rasa; kutsamwa kwangu kwakavapfutira; kusvika rinhi pavasingazokwanisa kuva vasina mhosva?
\v 6 Nokuti ichiwo chakabva kuna Israeri; mupfuri wakachiita, uye hachisi Mwari; asi mhuri yeSamariya ichava mafufu.
\v 7 Nokuti vanodzvara mhepo, zvino vachakohwa chamupupuri; hakungavi nezviyo zvimire; chipande hachingaiti upfu; kana chichibereka, vatorwa vachazvimedza.
\v 8 Israeri wakamedzwa; ikozvino vava pakati pevechirudzi semudziyo usina chinofadza pauri.
\v 9 Nokuti ivo vakakwira \add ku\add*Asiriya, mbongoro yesango yega pachayo. Efuremu wakahaya vadiwa.
\v 10 Hongu, kunyange vakahaya pakati pevechirudzi, ikozvino ndichavaunganidza; zvino vachatanga kutapudzwa nekuda kwemutoro wamambo \add ne\add*wemachinda.
\v 11 Nokuti Efuremu wakawandisa aritari dzekutadza, aritari dzichava kwaari dzekutadza.
\v 12 Ndakamunyorera zvinhu zvikuru zvemurairo wangu, \add asi\add* zvakaverengwa sechinhu chevatorwa.
\v 13 \add Kana zviri\add* zvibairo zvezvipo zvangu, vanobaira nyama, ndokudya, Jehovha haafadzwi nazvo. Ikozvino acharangarira zvakaipa zvavo, nekushanyira zvivi zvavo. Ivo vachadzokera \add ku\add*Egipita.
\v 14 Nokuti Israeri wakakanganwa Muiti wake, ndokuvaka matembere, uye Judha wakawanza maguta akashoshewa; asi ndichatuma moto pamusoro pemaguta ake, uye uchapedza mizinda yawo.

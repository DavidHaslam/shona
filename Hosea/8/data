\c 8
\s Jehovha anoshoora Israeri nezvifananidzo zvake
\p
\v 1 Hwamanda pamuromo wako. \add Achauya\add* segondo kurwisa imba yaJehovha, nokuti vakadarika sungano yangu, nekutadzira murairo wangu.
\v 2 Vachadana kwandiri \add vachiti\add*: Mwari wangu, isu Israeri tinokuzivai.
\v 3 Israeri wakarasa zvakanaka. Muvengi achamuteverera.
\v 4 Vakagadza madzimambo, asi pasina ini; vakamisa machinda asi ini ndisingazvizivi; pasirivha yavo negoridhe ravo vakazviitira zvifananidzo, kuti vagurwe.
\p
\v 5 Mhuru yako, iwe Samariya, yaka\add ku\add*rasa; kutsamwa kwangu kwakavapfutira; kusvika rini pavachazokwanisa kuva vasina mhosva?
\v 6 Nokuti ichi chakabvawo kuna Israeri; mupfuri wakachiita, uye hachisi Mwari; asi mhuri yeSamariya ichava mafufu.
\v 7 Nokuti vanodzvara mhepo, zvino vachakohwa chamupupuri, hakungavi nezviyo zvimire; chipande hachingabudisi upfu; kana chichibereka, vatorwa vachazvimedza.
\v 8 Israeri wakamedzwa; zvino vava pakati pevechirudzi semudziyo usina chinofadza pauri.
\v 9 Nokuti ivo vakakwira kuAsiriya, mbongoro yesango yega pachayo. Efuremu wakahaya vadiwa.
\v 10 Zvirokwazvo, kunyange vachizvitsvakira idzo pakati pamarudzi, ndichavaunganidza zvino, votanga kutapudzwa nemhaka yokuremedzwa namambo wamachinda.
\v 11 Efuremu zvaakawanza maaritari okutadza nawo, maaritari ake akamutadzisa.
\v 12 Ndakamunyorera mashoko ane zvuru zvine gumi omurairo wangu, asi vanoti ndezvavatorwa.
\v 13 Kana zviri zvibairo zvezvipiriso zvangu, vanobaira nyama ndokuidya; asi Jehovha haana kuzvigamuchira; zvino ucharangarira zvakaipa zvavo, nokuvarova pamusoro pezvivi zvavo; vachadzokera Egipita.
\v 14 Nokuti Israeri vakakanganwa Muiti wavo, vakavaka dzimba dzoushe; Judha vakawanza maguta akakomberedzwa namasvingo; asi ini ndichatuma moto kumaguta avo, uchapedza dzimba dzoushe dzawo.

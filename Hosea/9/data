\c 9
\p
\v 1 Rega kufara, iwe Israeri, uve mufaro, semarudzi, nokuti iwe wakafamba uchifeva uchibva kuna Mwari wako; wakada mubairo kubva paburiro rimwe nerimwe rezviyo.
\v 2 Buriro nechisviniro chewaini hazvingavapi zvekudya, uye waini itsva ichavanyengera.
\v 3 Havangagari munyika yaJehovha; asi Efuremu achadzokera kuEgipita, uye vachadya zvisina kuchena paAsiriya.
\v 4 Havangadiriri waini kuna Jehovha, uye havangamufadzi; zvibairo zvavo zvichava sechingwa chemariro kwavari, wese anodya pachiri achasvibiswa, nokuti chingwa chavo chemweya wavo hachingasvike muimba yaJehovha.
\v 5 Muchaitei nezuva remutambo wakatarwa, nepazuva remabiko aJehovha?
\v 6 Nokuti tarirai; vaenda nekuda kwekuparadza. Egipita richavaunganidza, Memifisi achavaviga; \add nzvimbo\add* dzavo dzinofadza dzesirivha, rukato rwuchadzigara nhaka, mhinzwa ichava mumatende avo.
\p
\v 7 Mazuva ekushanyirwa kwavo asvika, mazuva ekutsiva asvika; Israeri achaziva, muporofita ibenzi, munhu wemweya anopenga, nokuda kweuwandu hweuipi hwenyu, neruvengo rukuru.
\v 8 Efuremu mushori kuna Mwari wangu; kana ari muporofita, rugombe rwomuteyi weshiri ruri munzira dzake dzese, noruvengo mumba yaMwari wake.
\v 9 Vaka\add zvi\add*odza zvakadzama, sepamazuva eGibhiya; acharangarira uipi hwavo, achashanyira zvivi zvavo.
\v 10 Ndakawana Israeri vakaita semazambiringa murenje; ndakaona madzibaba enyu vakaita sezvibereko zvekutanga pamuonde pakutanga kwazvo; \add asi\add* ivo vakaenda kuBhaaripeori, vakazviparadzanisira kune zvinyadzo, vakava zvinyangadzo pamadiro avo.
\v 11 \add Kana ari\add* Efuremu, rukudzo rwavo rwuchabhururuka seshiri; kbva pakubereka uye kubva muchizvaro, uye kubva pakubata mimba.
\v 12 Kunyange vakarera vana vavo, zvakadaro ndichavaita vafirwe, kusasara nemunhu. Zvirokwazvo, nhamowo kwavari pakubva kwangu kwavari.
\v 13 Efuremu, sekuona kwangu Tire, wakasimwa panzvimbo yekugara, asi Efuremu achabudisira vana vake kumuurayi.
\v 14 Vapei, Jehovha, muchapei? Vapei chizvaro chinosvosva, nemazamu akaoma.
\v 15 Uipi hwavo hwese huri paGirigari, nokuti ndipo ndakavavenga; nekuda kweuipi hwezviito zvavo ndichavadzinga kubuda mumba mangu, handichazovadizve, machinda avo ese vapanduki.
\v 16 Efuremu warohwa, mudzi wavo waoma, zvino havangazobereki chibereko; hongu, kunyange vakabereka zvakadaro ndichauraya vadikanwi vechizvaro chavo.
\v 17 Mwari wangu achavaramba, nokuti havana kumuteerera, uye vachava vadzungairi pakati pevechirudzi.
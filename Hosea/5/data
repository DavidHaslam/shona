\c 5
\s Vatungamiriri vanotukwa
\p
\v 1 Inzwai shoko iri, imwi vapristi, teererai imwi imba yaIsraeri, rerekerai nzeve dzenyu, imwi imba yamambo; nekuti ndimi munotongwa; nekuti makange muri musungo paMizipa, nomumbure wakadzikwa paRabhori.
\v 2 Vakandimukira vakapinda kwazvo pakuora, asi ndichavatuka vose.
\v 3 Ndinoziva Efuremu, Israeri havana kuvanzika pamberi pangu; nekuti zvino iwe Efuremu, wakapata, Israeri vakasvibiswa.
\p
\v 4 Zvavakaita hazvivatenderi kudzokera kuna Mwari wavo; nekuti mweya wokufeva uri mukati mavo, havazivi Jehovha.
\p
\v 5 Kuzvikudza kwaIsraeri kunovapupurira pachena; saka Israeri naEfuremu vachagumburwa pazvakaipa zvavo, Judha vachagumburwawo pamwechete navo.
\p
\v 6 Vachaenda namakwai avo nemombe dzavo kundotsvaka Jehovha, asi havangamuwani; akaenda kure navo.
\v 7 Vakanyengera Jehovha, nekuti vakabereka vana vasati vari vavo; zvino mutambo wokugara komwedzi uchavapedza pamwechete neminda yavo.
\p
\v 8 Ridzai mumanzi paGibhiyoni, nehwamanda paRama; ridzai mhere paBhetiavheni; vari shure kwako, iwe Bhenjamini!
\p
\v 9 Nyika yaEfuremu ichaitwa matongo nezuva rokutukwa; ndakazivisa pakati paIsraeri zvichazovapo zvirokwazvo.
\p
\v 10 Machinda aJudha akafanana navanobvisa chiratidzo chemiganho; ndichadurura kutsamwa kwangu pamusoro pawo semvura.
\p
\v 11 Efuremu wakamanikidzwa wakapwanyiwa nokutongwa, nekuti akange achitenda kutevera murairo wavanhu.
\p
\v 12 Naizvozvo ndichava kuna Efuremu sechipfunho, uye sokuora kuimba yaJudha.
\p
\v 13 Efuremu akati achiona kurwara kwake, naJudha vanga rake, Efuremu akaenda Asiriya, akatuma nhume kuna mambo Jarebhi; asi iye haagoni kukuporesai, kana kuporesa vanga renyu.
\p
\v 14 nekuti ndichava seshumba kuna Efuremu, uye seshumba duku kuimba yaJudha; ini, iyeni, ndichabvambura ndokuenda; ndichavatapa, hakuna angavarwira.
\p
\v 15 Ndichaenda ndichidzokera kunzvimbo yangu, kusvikira vatenda kutadza kwavo, vakatsvaka chiso changu; pakutambudzika kwavo vachanditsvaka nomwoyo wose.

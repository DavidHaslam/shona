\c 10
\s Israeri achatorerwa aritari dzake namambo wakevo
\p
\v 1 Israeri muzambiringa wakadururwa, anozviberekera chibereko; zvichienderana neuwandu hwechibereko chake wakawanza dziaritari; zvichienderana neunaku hwenyika yake vakaita shongwe dziri zvifananidzo zvakanaka.
\v 2 Moyo wavo wakaparadzaniswa; ikozvino vachawanikwa vane mhosva; achaputsanya aritari dzavo; achaparadza shongwe dzavo dziri zvifananidzo.
\v 3 Nokuti ikozvino vachati: Hatina mambo; nokuti hatina kutya Jehovha; zvino mambo achaitei kwatiri?
\v 4 Vakataura mashoko, vachipika nhema \add pa\add*kuita sungano; saizvozvo mutongo uchabuka sesora rinouraya riri mumihoronga yemumunda.
\v 5 Vagari veSamariya vachatya nekuda kwemhuru dzeBheti-Avheni; nokuti vanhu varo vacharira pamusoro paro, uye vapristi varo vachafara naro, nekuda kwerukudzo rwaro, nokuti rwabva kwariri.
\v 6 Hongu, richatakurirwa kuAsiriya kuva chipo kuna mambo Jarebhi; Efuremu achagamuchira chinyadzo, naIsraeri achanyara nezano rake.
\v 7 Samariya ragurwa; mambo waro wakaita sechimuti pachiso chemvura.
\v 8 Uye nzvimbo dzakakwirira dzeAvheniwo, chivi chaIsraeri, zvichaparadzwa; munzwa nerukato zvichamera pamusoro pearitari dzavo; zvino vachati kumakomo: Tifukidzei, nekuzvikomo: Wirai pamusoro pedu.
\v 9 Haiwa, Israeri, wakatadza kubva pamazuva eGibhiya; ndipo pavakamira; hondo paGibhiya kurwisa vana vezvakaipa haina kuvabata.
\p
\v 10 Zviri muchishuvo changu kuti ndinofanira kuvaranga, uye vanhu vachavaunganira, pavachazvisungirira pazvakaipa zvavo zviviri.
\v 11 Zvino Efuremu itsiru rakapingudzwa, rinofarira kupura; asi ini ndakapfuura nepamusoro pemutsipa wake werunako, ndichatasvisa Efuremu; Judha acharima, uye Jakove achaputsa mavhinga ake.
\v 12 Zvidzvarirei mukururama, mukohwe mungoni; vundai makombo enyu, nokuti inguva yekutsvaka Jehovha, kusvika asvika achinaisa kururama pamusoro penyu.
\v 13 Makarima uipi, makakohwa chitadzo, makadya chibereko chenhema, nokuti makavimba nenzira yenyu, muuwandu hwemhare dzenyu.
\v 14 Naizvozvo bope richamuka pakati pevanhu venyu, nenhare dzenyu dzese dzichaparadzwa, Sharimani sezvaakaparadza Bheti-Aribheri nezuva rehondo, mai vakaputsanyiwa pamusoro pevana.
\v 15 Richadaro Bheteri kwamuri nekuda kwekuipa kwenyu kukuru, murungwanani mambo waIsraeri achagurwa zvekugurwa.
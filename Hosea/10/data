\c 10
\s Israeri achatorerwa aritari dzake namambo wakeva
\p
\v 1 Israeri muzambiringa wakadururwa, anozviberekera chibereko; zvichienderana neuwandu hwechibereko chake, wakawanza aritari dzake, zvichienderana neunaku hwenyika yake, vakaita shongwe dziri zvifananidzo zvakanaka.
\v 2 Moyo wavo wakaparadzaniswa, ikozvino vachawanikwa vane mhosva, achaputsanya aritari dzavo, achaparadza shongwe dzavo dziri zvifananidzo.
\v 3 Nokuti ikozvino vachati: Hatina mambo, nokuti hatina kutya Jehovha, zvino mambo achaitei kwatiri?
\v 4 Vakataura mashoko, vachipika nhema pakuita sungano, saizvozvo mutongo uchabuka sesora rinouraya riri mumihoronga yemumunda.
\v 5 Vagari veSamariya vachatya nekuda kwemhuru dzeBheti-Avheni; nokuti vanhu varo vacharira pamusoro paro, uye vapristi varo vachafara naro, nekuda kwerukudzo rwaro, nokuti rwabva kwariri.
\v 6 Hongu, richatakurirwa kuAsiriya kuva chipo kuna mambo Jarebhi; Efuremu achagamuchira chinyadzo, naIsraeri achanyara nezano rake.
\v 7 Samariya ragurwa, namambo waro wakaita sechimuti pamusoro pemvura.
\v 8 Nzvimbo dzakakwirira dzeAvheniwo, chivi chaIsraeri, zvichaparadzwa; munzwa norukato zvichamera pamusoro pearitari dzavo; zvino vachati kumakomo: Tifukidzei, nekuzvikomo: Wirai pamusoro pedu.
\v 9 Haiwa, Israeri, wakatadza kubva pamazuva eGibhiya; ndipo pavakamira; hondo paGibhiya kurwisa vana vezvakaipa haina kuvabata.
\p
\v 10 Zviri muchishuvo changu kuti ndinofanira kuvaranga, uye vanhu vachavaunganira, pavachazvisungirira pazvakaipa zvavo zviviri.
\v 11 Zvino Efuremu itsiru rakapingudzwa, rinofarira kupura; asi ini ndakapfuura nepamusoro pemutsipa wake yerunako, ndichatasvisa Efuremu; Judha acharima, uye Jakove achaputsa mavhinga ake.
\v 12 Zvidzvarirei mukururama, mukohwe mungoni; undai makombo enyu, nokuti inguva yokutsvaka Jehovha, kusvikira achiuya achikunisirai zvakarurama.
\v 13 Makarima zvakashata, makacheka zvakaipa, makadya zvibereko zvenhema, nokuti makange muchivimba nenzira yenyu, uye nokuwanda kwemhare dzenyu.
\v 14 Naizvozvo bope richamuka pakati pavanhu venyu, nhare dzenyu dzese dzichaparadzwa, Sharimani sezvaakaparadza Bhetiaribheri nezuva rokurwa, mai vakaputsanyiwa pamwe chete navana vavo.
\v 15 Ndizvo zvamuchaitirwa neBheteri nemhaka yokushata kwenyu kukuru; mambo waIsraeri achaparadzwa chose mambakwedza.

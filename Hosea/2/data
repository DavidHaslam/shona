\c 2
\s Jehovha anoda vanhu vake ivo vasina kuvimbika
\p
\v 1 Itiyi kuna vanin'ina venyu: Ami; nekuhanzvadzi dzenyu: Ruhama.
\p
\v 2 Kakavadzanai namai venyu, kakavadzanai; nokuti haasi mukadzi wangu, neni handisi murume wake. Ngaabvise ufeve hwake kubva pachiso chake, neufambi hwake pakati pemazamu ake;
\v 3 zvimwe ndimukurure ashame, nekumumisa sezvaaiva pazuva raakazvarwa, nekumuita serenje, nekumumisa senyika yakaoma, nekumuuraya nenyota.
\v 4 Zvino handinganzwiri vana vake ngoni, nokuti ivo vana veufeve.
\v 5 Nokuti mai vavo vakafeva; vakavazvara wakaita chinyadzo, nokuti vakati: Ndichatevera vadikanwi vangu, ivo vanopa zvekudya zvangu nemvura yangu, makushe angu neshinda yangu, mafuta angu nezvinwiwa zvangu.
\p
\v 6 Naizvozvo, tarira, ndichashoshera nzira yako nemhinzwa, nekugadzira chidziro, kuti asawana nzira yake.
\v 7 Zvino achatevera vadikanwi vake, asi haangavabati; uye achavatsvaka, asi haanga\add va\add*wani; ipapo achati: Ndichaenda ndigodzokera kumurume wangu wekutanga, ipapo achati: Ndichadzokera kumurume wangu wekutanga, nokuti ipapo zvaiva nani kwandiri kupfuura ikozvino.
\v 8 Nokuti waiva singazivi kuti ndini ndaimupa zviyo, newaini nemafuta, nekumuwanzira sirivha negoridhe, zvavaibatira Bhaari \add nazvo\add*.
\v 9 Naizvozvo ndichadzoka nditore zviyo zvangu nenguva yazvo, newaini yangu itsva nenhambo yazvo, ndichabvisa makushe angu neshinda yangu zvekufukidza kushama kwake.
\v 10 Zvino ikozvino ndichafukura kunyadza kwake pameso pevadikanwi vake, zvino hakuna achamurwira paruoko rwangu.
\v 11 Ndichagumisawo mufaro wake wese, mabiko ake, kugara kwemwedzi yake, nemasabata ake, nemitambo yake yese yakatarwa.
\v 12 Zvino ndichaparadza mizambiringa yake nemionde yake, yaaiti: Ndiyo mibairo yangu vadikanwi vangu yavakandipa; ndichazviita dondo, uye mhuka dzesango dzichazvidya.
\v 13 Zvino ndichatsiva pamusoro pake mazuva ana Bhaari, vaaipisira zvinonhuhwira, azvichishongedza nezvindori zvake zvenzeve nezvishongo zvake, ndokutevera vadikanwi vake, ndokundikanganwa, anoreva Jehovha.
\p
\v 14 Naizvozvo tarira, Ndichamukwezva, ndokumuunza murenje, ndokutaura kumwoyo wake.
\v 15 Zvino ndichamupa minda yake yemizambiringa kubva ipapo, nemupata weAkori kuva mukova wetariro. Zvino achaimba ipapo sepamazuva eudiki hwake, uye sepazuva raakakwira kubuda munyika yeEgipita.
\v 16 Zvino zvichadai nezuva iro, anoreva Jehovha: Uchandiidza Ishi, haungazondiidzi Bhaari.
\v 17 Nokuti ndichabvisa mazita ana Bhaari mumuromo make, havangazorangarirwizve nemazita avo.
\v 18 Zvino pazuva iro ndichaita sungano navo pamwe nemhuka dzesango, neshiri dzekumatenga, nezvinokambaira zvepasi. Zvino ndichavhuna uta nemundo nehondo panyika, ndivararise pasi vakachengeteka.
\v 19 Ndichatsidza kukuwana uve wangu nekusingaperi; hongu, ndichatsidzira kukuwana mukururama, nemumutongo, nemuunyoro, nemungoni.
\v 20 Ndichatsidzirawo kukuwana mukutendeka. Zvino uchaziva Jehovha.
\p
\v 21 Zvino zvichaitika pazuva iro, ndichapindura, anoreva Jehovha. Ndichapindura matenga, naiwo achapindura nyika,
\v 22 nenyika ichapindura zviyo, newaini itsva, nemafuta; izvo zvichapindura Jezireeri.
\v 23 Zvino ndichazvisimira iye panyika, uye ndichamunzwira ngoni waiva aisina kunzwirwa ngoni, uye ndichati kune vaiva vasiri vanhu vangu: Imwi muri vanhu vanguyasha, iye akange asina kunzwirwa nyasha; ndichati kuna ivo vakange vasi vanhu vangu: Imi muri vanhu vangu, ivo vachati: Imi muri Mwari wedu.

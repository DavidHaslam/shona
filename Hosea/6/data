\c 6
\s Kupindura kwaIsraeri
\p
\v 1 Uyai, tidzokera kuna Jehovha; nokuti akabvambura, asi achatipodza, akarova, asi achatisunga \add maronda\add*.
\v 2 Achativandudza shure kwemazuva maviri, zvino tichararama pamberi pake.
\v 3 Ipapo tichaziva, tichatevera kuziva Jehovha; kubuda kwake kwakagadzirwa semangwanani; uye achauya kwatiri semvura, semvura yekupedzisira neyekutanga panyika.
\s Efuremu naJudha vanotukwa
\p
\v 4 Haiwa, Efuremu, ndichaitei kwauri? Haiwa Judha, ndichaitei kwauri? Nokuda kwekunaka kwako segore remangwanani, uye sedova remakuseni rinokurumidza kuenda.
\v 5 Naizvozvo ndaka\add va\add*tema nevaporofita; ndakavauraya nemashoko emuromo wangu, uye mitongo \add yakaita\add* sechiedza chinobuda.
\v 6 Nokuti ndinoshuva rudo, kwete chibairo, uye ruziva rwe\add zva\add*Mwari kupfuura zvipiriso zvinopiswa.
\v 7 Asi ivo sevanhu vakadarika sungano, ipapo vakaita nekunyengera kwandiri.
\v 8 Giriyadhi iguta revanoita zvakaipa, uye rine makwapa eropa.
\v 9 Semapoka ehondo anovandira munhu, mapoka evapristi anouraya panzira yeShekemi; nokuti vanoita zvinyadzo.
\v 10 Paimba yaIsraeri ndakaona chinhu chinotyisa, ipo pane ufeve hwaEfuremu, Israeri wakasvibiswa.
\v 11 Newevo, Judha, wakazvigadzirira goho, pandaidzosa kutapwa kwevanhu vangu.
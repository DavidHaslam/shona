\c 6
\s Kupindura kwaIsraeri
\p
\v 1 Uyai, tidzokere kuna Jehovha; nokuti iye akabvambura, asi achatipodza, akarova, asi achatisunga \add maronda\add*.
\v 2 Achativandudza shure kwemazuva maviri; nezuva rechitatu achatimutsa, zvino tichararama pamberi pake.
\v 3 Ipapo tichaziva, tichatevera kuziva Jehovha; kubuda kwake kwakagadzirwa semangwanani; uye achauya kwatiri semvura, semvura yekupedzisira \add ne\add*yekutanga panyika.
\s Efuremu naJudha vanotukwa
\p
\v 4 Efuremu, ndichaitei kwauri? Judha, ndichaitei kwauri? Nekuda kwekunaka kwenyu segore remangwanani, uye sedova remakuseni rinoenda.
\v 5 Naizvozvo ndaka\add va\add*tema nevaporofita; ndakavauraya nemashoko emuromo wangu; uye mitongo yako \add yakaita\add* \add se\add*chiedza chinobuda.
\v 6 Nokuti ndinoshuva rudo, kwete chibairo, uye ruzivo rwe\add zva\add*Mwari kupfuura zvipiriso zvinopiswa.
\v 7 Asi ivo sevanhu vakadarika sungano, ipapo vakaita nekunyengera kwandiri.
\v 8 Giriyadhi iguta revanoita zvakaipa, uye rine makwapa eropa.
\v 9 Semapoka ehondo anovandira munhu, mapoka evapristi anouraya panzira yeShekemi; nokuti vanoita zvinyadzo.
\v 10 Paimba yaIsraeri ndakaona chinhu chinotyisa, ipo pane ufeve hwaEfuremu, Israeri wakasvibiswa.
\v 11 Newevo, Judha, wakazvigadzirira goho, pandaidzosa kutapwa kwevanhu vangu.
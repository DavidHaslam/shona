\c 7
\p
\v 1 Kana ndichirapa Israeri, ipapo chitadzo chaEfuremu chinofukurwa, neuipi hwaSamariya; nokuti vanoita nhema, zvino mbavha inopinda, uye boka remakororo rinoparadza kunze.
\v 2 Asi havana kufungisisa mumoyo yavo, \add kuti\add* ndinorangarira zvakaipa zvavo zvese; zvino zviito zvavo pachavo zvavakomba, zviri pamberi pechiso changu.
\p
\v 3 Vanofadza mambo neuipi hwavo, nemachinda nenhema dzavo.
\v 4 Vese dzimhombwe; vakaita sechoto chakaveserwa nemubiki wechingwa; anorega kukuchidzira moto kana akanya mukanyiwa, kusvika pakuvira kwawo.
\v 5 Nezuva ramambo wedu machinda akarwariswa \add ne\add*kupisa kwewaini; iye akatandavadza ruoko rwake pamwe nevaseki.
\v 6 Nokuti vakagadzirira mwoyo wavo sechoto, pavanenge vakavandira, mubiki wechingwa wavo anorara usiku hwese, mangwanani chinopfuta semurazvo wemoto.
\v 7 Vanopisa vese sechoto, uye vanoparadza vatongi vavo; madzimambo avo ese akawa, hakuna pakati pavo anodana kwandiri.
\v 8 Efuremu iye wakazvisanganisa nemarudzi, Efuremu chingwa chisina kushandurwa.
\v 9 Vatorwa vakadya simba rake, asi iye haazivi; zvirokwazvo imvi dzake dzakapararira pamusoro pake, asi iye haazivi.
\v 10 Zvino Kuzvikudza kwaIsraeri kunopupura pachiso chake, asi havadzikeri kuna Jehovha Mwari wavo, kana kumutsvaka pane izvi zvese.
\p
\v 11 Zvino Efuremu wakaita senjiva dununu, isina njere; vanodana Egipita, vanoenda Asiriya.
\v 12 Pavanoenda, ndichatandirawo mumbure wangu pamusoro pavo, ndichavakwevera pasi seshiri dzekumatenga; ndichavaranga, ungano yavo sezvayakanzwa.
\v 13 Vane nhamo ivo, nokuti vakatiza kubva kwandiri; kuparara kwavari, nokuti vakandidarikira; kunyange ndakavadzikunura, zvakadaro vakandirevera nhema.
\v 14 Zvino havana kudana kwandiri nemoyo wavo, pavaiungudza pamibhedha yavo, vakazviunganidzira zviyo newaini, vakandipandukira.
\v 15 Kunyange ndakavaraira ndichisimbisa maoko avo, zvakadaro vanondifungira chakaipa.
\v 16 Vanodzoka asi kwete kune Wekumusoro-soro; vakafanana neuta hunonyengera; machinda avo achawa nemunondo nekuda kwehasha dzerurimi rwavo. Ichi chichava kusekwa kwavo panyika yeEgipita.
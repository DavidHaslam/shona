\c 1
\s Mukadzi waHosiya nevana vake
\p
\v 1 Shoko raJehovha rakasvika kuna Hosiya mwanakomana waBheeri, pamazuva aUziya, Jotami, Ahazi, \add na\add*Hezekia, madzimambo aJudha, uye pamazuva aJerobhoamu mwanakomana waJoashi, mambo waIsraeri.
\p
\v 2 Kutanga kwekutaura kwaJehovha kubudikidza naHosiya. Zvino Jehovha wakati kuna Hosiya: Enda unozvitorera mukadzi wekufeva-feva nevana vekufeva-feva; nokuti nyika inofeva zvikuru vachibva pakutevera Jehovha.
\v 3 Naizvozvo wakaenda ndokutora Gomeri mukunda waDhibhiraimi; iye wakabata mimba ndokumuberekera mwanakomana.
\v 4 Zvino Jehovha wakati kwaari: Tumidza zita rake \add kuti\add* Jezireeri, nokuti pachine chinguva, ipapo ndichatsiva ropa zhinji reJezireeri paimba yaJehu, uye ndichagumisa umambo hweimba yaIsraeri.
\v 5 Zvino zvichaitika pazuva iro kuti ndichavhuna uta hwaIsraeri mumupata weJezireeri.
\p
\v 6 Zvino wakabatazve mimba ndokubereka mukunda; \add Jehovha\add* ndokuti kwaari: Tumidza zita rake \add kuti\add* Ro-Ruhama; nokuti handichazonzwirizve imba yaIsraeri nyasha, asi ndichavabvisa zvekuvabvisa.
\v 7 Asi ndichanzwira imba yaJudha nyasha, uye ndichavaponesa naJehovha Mwari wavo, uye handingavaponesi neuta, kana nemunondo, kana nehondo, nemabhiza, kana nevatasvi vemabhiza.
\p
\v 8 Wakati arumura Ro-Ruhama, wakabata mimba ndokubereka mwanakomana.
\v 9 \add Jehovha\add* ndokuti: Tumidza zita rake \add kuti\add* Ro-Ami; nokuti hamusi vanhu vangu, neni handisi wenyu.
\p
\v 10 Zvakadaro uwandu hwevana vaIsraeri huchava sejecha regungwa, risingayerwi uye risingaverengwi. Zvino zvichaitika, panzvimbo yekuti kunzi kwavari: Hamusi vanhu vangu, kuchanzi kwavari: Vana vaMwari mupenyu.
\v 11 Ipapo vana vaJudha nevana vaIsraeri vachaunganidzwa pamwe, ndokuzvigadzira mukuru umwe chete, ndokukwira kubuda munyika; nokuti richava guru zuva reJezireeri.

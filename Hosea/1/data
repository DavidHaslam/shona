\c 1
\s MUPOROFITA HOSIYA
\s Mukadzi waHosiya nevana vake
\p
\v 1 Shoko raJehovha rakasvika kuna Hosiya mwanakaomana waBheeri, pamazuva aUziya, Jotami Ahazi, \add na\add*Hezekia, madzimambo aJudha, uye pamazuva aJerobhoamu mwanakomana waJoashi, mambo waIsraeri.
\p
\v 2 Kuutanga kweshoko raJehovha \add richitaurwa\add* naHosiya. Zvino Jehovha wakati kuna Hosiya: Enda unozvitorera mukadzi weufeve nevana veufeve; nokuti nyika inofeva zvikuru vachibva pana Jehovha.
\v 3 Naizvozvo wakaenda ndokutora Gomeri mukunda waDibhiraimi, iye wakabata mimba ndokumuberekera mwanakomana.
\v 4 Zvino Jehovha wakati kwaari: Tumidza zita rake \add kuti\add* Jezireeri, nokuti pachine chinguva, ipapo ndichatsiva ropa reJezireeri paimba yaJehu, uye ndichagumisa umambo hweimba yaIsraeri.
\v 5 Zvino zvichaitika pazuva iro, kuti ndichavhuna uta hwaIsraeri mumupata weJezireeri.
\p
\v 6 Zvino wakabatazve mimba ndokubereka mukunda, \add Mwari\add* ndokuti kwaari: Tumidza zita rake \add kuti\add* Roruhama; nokuti handichazonzwirizve imba yaIsraeri nyasha, asi ndichavabvisa zvekuvabvisa.
\v 7 Asi ndichanzwira imba yaJudha nyasha, uye ndichavaponesa naJehovha Mwari wavo, uye handingavaponesi neuta, kana nemunondo, kana nehondo, kana nemabhiza, kana nevatasvi vamabhiza.
\p
\v 8 Zvino akati arumura Roruhama, akanakazve pamuviri, akabereka mwanakomana.
\v 9 Jehovha akati: Mutumidze zita rinonzi Roami; nokuti imwi hamuzi vanhu vangu, neni handingavi Mwari wenyu.
\p
\v 10 Kunyange zvakadaro kuwanda kwavana vaIsraeri kuchaita sejecha regungwa, risingabviri kuyerwa kana kuverengwa; zvichaitika kuti paya pakange panzi kwavari: Hamuzi vanhu vangu, ndipapo pazvichanzi kwavari: Muri vanakomana vaMwari mupenyu.
\v 11 Vana vaJudha navana vaIsraeri vachaunganidzwa pamwe chete, vachazvigadzira mukuru mumwe, ndokubva panyika nokuti zuva reJezireeri richava guru.
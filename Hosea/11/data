\c 11
\s Mwari akada vanhu vake asi vakatsauka
\p
\v 1 Israeri achiri mwana ndakamuda, ndokudana mwana wangu abude muEgipita.
\v 2 \add Pa\add*vaivadana, saizvozvo vakabva pamberi pavo; vakabaira vana Bhaari, vakapisira zvifananidzo zvakaveza zvipfungaidzo zvinonhuhwira.
\v 3 Zvino ini ndakatsikisa Efuremu kuti afambe; ndakavabata nemaoko angu, asi havana kuziva kuti ndakavaporesa.
\v 4 Ndakavakweva nemabote emunhu, nezvisungo zverudo; ndakava kwavari seanobvisa joko pashaya dzavo, ndakarerekera kwavari, uye ndakavapa zvekudya.
\p
\v 5 Haangadzokeri kunyika yeEgipita, asi muAsiriya achava mambo wake, nokuti vakaramba kudzoka.
\v 6 Zvino munondo uchagara pamaguta ake, uye uchapedza mazariro ake neku\add va\add*dya, nekuda kwezano ravo.
\v 7 Zvino vanhu vangu vakarerekera pakudzokera shure kubva kwandiri, kunyange vachivadanira kune Wekumusoro-soro, hakutongorina acha\add mu\add*simudzira.
\p
\v 8 Ndingakupa \add kumwe\add* sei, Efuremu? Ndingakukumikidza \add kumwe\add* here, Israeri, ndingakuita sei seAdhima? Ndingakumisa here seZebhoimi? Mwoyo wangu washanduka mukati mangu, tsitsi dzangu dzapfutidzwa pamwe chete.
\v 9 Handingaiti kupfuta kwekutsamwa kwangu, handingadzoki kuparadza Efuremu; nokuti ndiri Mwari, uye handisi munhu, Mutsvene pakati penyu, uye handingapindi muguta.
\v 10 Vachatevera Jehovha, iye achiomba seshumba; paachaomba, ipapo vana vachadedera kubva kumavirazuva.
\v 11 Vachadedera seshiri kubva Egipita, senjiva kubva panyika yeAsiriya; zvino ini ndichavagarisa mudzimba dzavo, anoreva Jehovha.
\v 12 Efuremu vakandikomberedza nenhema, uye imba yaIsraeri nekunyengera; asi Judha achiri kutonga naMwari, pamberi paiye Mutsvene akatendeka.

\c 11
\s Mwari akada vanhu vake asi vakatsauka
\p
\v 1 Israeri achiri mwana ndakamuda, ndokudana mwana wangu abude muEgipita.
\v 2 \add Pa\add*vaivadana, saizvozvo vakabva pamberi pavo; vakabaira vana Bhaari, uye vakapisira zvifananidzo zvakavezwa zvipfungaidzo zvinonhuhwira.
\v 3 Zvino ini ndakadzidzisa Efuremu kufamba; ndakavabata nemaoko avo, asi havana kuziva kuti ndakavaporesa.
\v 4 Ndakavakweva nemabote emunhu, nemabote erudo; ndakava kwavari seanobvisa joko pashaya dzavo, ndakarerekera kwavari, ndaka\add va\add*pa zvekudya.
\p
\v 5 Haangadzokeri kunyika yeEgipita, asi muAsiriya achava mambo wake, nokuti vakaramba kudzoka.
\v 6 Zvino munondo uchagara pamaguta ake, uye uchapedza mazariro ake neku\add wa\add*dya, nekuda kwemazano avo.
\v 7 Zvino vanhu vangu vakarerekera pakudzokera shure kubva kwandiri, kunyange vachivadanira kune Wekumusoro-soro, hakutongorina acha\add mu\add*simudzira.
\p
\v 8 Ndingakupa \add kumwe\add* sei, Efuremu? Ndingakukumikidza \add kumwe\add* here, Israeri? Ndingakuita sei seAdhima? Ndingakumisa here seZebhoimi? Moyo wangu washanduka mukati mangu; tsitsi dzangu dzapfutidzwa pamwe chete.
\v 9 Handingaiti kupfuta kwekutsamwa kwangu; handingadzoki kuparadza Efuremu; nokuti ndiri Mwari, uye handisi munhu, Mutsvene pakati penyu, uye handingapindi muguta.
\v 10 Vachatevera Jehovha; achaomba seshumba; nokuti iye achaomba, uye vana vachadedera kubva kumavirazuva.
\v 11 Vachadedera seshiri kubva Egipita, uye senjiva kubva panyika yeAsiriya; zvino ndichavagarisa mudzimba dzavo, anoreva Jehovha.
\v 12 Efuremu vakandikomberedza nenhema, uye imba yaIsraeri nekunyengera; asi Judha achiri kutonga naMwari, uye wakatendeka pamwe nevatsvene.
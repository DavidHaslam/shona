\c 5
\s Rugwaro rwakapetwa rwunobhururuka
\p
\v 1 Zvino ndakadzoka, ndokusimudza meso angu, ndokuona, zvino tarira, rugwaro rwakapetwa rwuchibhururuka.
\v 2 Zvino wakati kwandiri: Unoonei? Ini ndokuti: Ndinoona rugwaro rwakapetwa rwunobhururuka; urefu hwarwo makubhiti makumi maviri, uye upamhi hwarwo makubhiti gumi.
\v 3 Zvino wakati kwandiri: Uku kutukwa kunobuda pachiso chepanyika yose. Nokuti umwe neumwe anoba achagurwa kurutivi runo zvichienderana nako; uye umwe neumwe anopika achagurwa kurutivi urwo zvichienderana nako.
\v 4 Ndichakubudisa\add ,\add* anoreva Jehovha wehondo, uye kuchapinda muimba yembavha nemuimba yeanopika nhema nezita rangu, kugogara mukati meimba yake, uye kuchaipedza pamwe nematanda ayo nemabwe ayo.
\s Mukadzi wakabata efa
\p
\v 5 Zvino mutumwa waitaura neni wakabuda, ndokuti kwandiri: Simudza meso ako ikozvino, ugoona kuti chii ichi chinobuda.
\v 6 Zvino ndakati: Chii? Iye ndokuti: Iyi iefa inobuda. Akatizve: Ichi chimiro chavo panyika yose.
\v 7 Zvino tarira, kwakasimudzwa chivharo chemutobvu; uye uyu waiva mukadzi waiva agere mukati meefa.
\v 8 Zvino wakati: Uyu ndiye zvakaipa. Ndokumuwisira mukati meefa, ndokuwisira uremu hwemutobvu mumuromo wayo.
\p
\v 9 Zvino ndakasimudza meso angu ndokuona, zvino tarira, vakadzi vaviri vanobuda, nemhepo mumapapiro avo, uye vane mapapiro semapapiro ezimudo; zvino vakasimudzira efa pakati penyika nematenga.
\v 10 Zvino ndakati kumutumwa waitaura neni: Ava vanotakurirepi efa?
\v 11 Iye ndokuti kwandiri: Kunoivakira imba munyika yeShinari; uye ichamiswa ndokuiswapo pamusoro penheyo yake.

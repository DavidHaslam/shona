\c 7
\s Jehovha anotsvaka kururama
\p
\v 1 Zvino zvakaitika mugore rechina raDhariyasi mambo; shoko raJehovha rakasvika kuna Zekariya muzuva rechina remwedzi wepfumbamwe, muna Kisirevhi.
\v 2 Zvino vatuma \add ku\add*imba yaMwari Sharezeri naRegemi-Mereki nevanakomana vake, kunokumbira chiso chaJehovha,
\v 3 vachitaura kuvapristi vaiva paimba yaJehovha wehondo, nekuvaporofita, vachiti: Ndicheme misodzi here mumwedzi weshanu, ndichizvitsaura sezvandakaita makore akawanda zvakadai here?
\p
\v 4 Zvino shoko raJehovha wehondo rakasvika kwandiri richiti:
\v 5 Taura kuvanhu vese vepanyika, nekuvapristi, uchiti: Pamakatsanya nekurira mu\add mwedzi\add* weshanu newechinomwe, iyo mwedzi iyi makumi manomwe, makatsanyira ini, iyeni here?
\v 6 Nepamaidya nepamainwa, hamusi imwi here maidya, nemwiwo mainwa?
\v 7 Ko haasi mashoko aJehovha aakadanidzira navaporofita vakare, Jerusarema richakagarwa navanhu richinomufaro, iro namaguta aro ese akaripoteredza, nenyika yechamhembe yenyika yamapani dzichina vanhu.
\p
\v 8 Zvino shoko raJehovha rakasvika kuna Zekariya, richiti:
\v 9 Ndizvo zvakataura Jehovha wehondo, achiti: Ruramisirai kwazvo pakutonga, umwe neumwe aitire hama yake unyoro netsitsi;
\v 10 regai kumanikidza chirikadzi, kana nherera, kana mutorwa, kana murombo; kurege kuva neumwe wenyu anofungira hama yake zvakaipa pamwoyo pake.
\v 11 Asi vakaramba kuteerera, vakabvisa fudzi ravo, nokudzivira nzeve dzavo kuti varege kunzwa.
\v 12 Zvirokwazvo, mwoyo yavo vakaiita sedhaimani, kuti varege kunzwa murairo namashoko akatumwa naJehovha wehondo noMweya wake navaporofita vakare; saka kutsamwa kukuru kwakabuda kuna Jehovha wehondo.
\v 13 Zvino sezvaakadana, ivo vakaramba kunzwa, saizvozvo ivo vachadanawo ini ndicharamba kunzwa ndizvo zvinotaura Jehovha wehondo;
\v 14 asi ndichavaparadzira nechamupupuri pakati pendudzi dzese dzavakange vasingazivi. Nokuti nyika yakava dongo shure kwavo, kukasava nomunhu akaenda kana kudzoka neko; nokuti vakaparadza nyika yakange ichifadza.

\c 7
\s Jehovha anotsvaka kururama
\p
\v 1 Zvino zvakaitika mugore rechina ramambo Dhariyasi; shoko raJehovha rakasvika kuna Zekariya nerechina remwedzi wepfumbamwe, muna Kisirevhi.
\v 2 Pavaiva vatuma kuimba yaMwari vana Sharezeri naRegemi-Mereki, nevanakomana vavo, kunokumbira chiso chaJehovha,
\v 3 kunotaura kuvapristi vaiva muimba yaJehovha wehondo nevaporofita, vachiti: Ndicheme misodzi here mumwedzi weshanu, ndizvitsaure sezvandakaita makore awa akawanda kudai?
\p
\v 4 Zvino rakasvika shoko raJehovha wehondo kwandiri, richiti:
\v 5 Taura kuvanhu vese vepanyika, nekuvapristi, uchiti: Pamakatsanya nekurira mu\add mwedzi\add* weshanu newechinomwe, kunyange makore awo makumi manomwe, makatombotsanyira ini, iyeni here?
\v 6 Uye pamakadya, uye pamakanwa, hamusi imwi makadya nekunwa here?
\v 7 Haasi iwo mashoko Jehovha aakadanidzira neruoko rwevaporofita vakare here, Jerusarema paraigarwa uye richibudirira, nemaguta aro akarikomberedza, richigarwa kuchamhembe nekumapani.
\p
\v 8 Zvino shoko raJehovha rakasvika kuna Zekariya, richiti:
\v 9 Anoreva seizvi Jehovha wehondo, achiti: Tongai mutongo wechokwadi, uye muitirane unyoro nengoni nevekwenyu.
\v 10 Zvino musamanikidza chirikadzi, nenherera, mutorwa, nemurombo; kurege kuva neumwe wenyu anofungira hama yake zvakaipa pamwoyo pake.
\v 11 Asi vakaramba kuteerera, vakabvisa fudzi ravo, nokudzivira nzeve dzavo kuti varege kunzwa.
\v 12 Zvirokwazvo, mwoyo yavo vakaiita sedhaimani, kuti varege kunzwa murairo namashoko akatumwa naJehovha wehondo noMweya wake navaporofita vakare; saka kutsamwa kukuru kwakabuda kuna Jehovha wehondo.
\v 13 Zvino sezvaakadana, ivo vakaramba kunzwa, saizvozvo ivo vachadanawo ini ndicharamba kunzwa ndizvo zvinotaura Jehovha wehondo;
\v 14 asi ndichavaparadzira nechamupupuri pakati pendudzi dzese dzavakange vasingazivi. Nokuti nyika yakava dongo shure kwavo, kukasava nomunhu akaenda kana kudzoka neko; nokuti vakaparadza nyika yakange ichifadza.

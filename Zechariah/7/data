\c 7
\s Jehovha anotsvaka kururama
\p
\v 1 Zvino zvakaitika mugore rechina ramambo Dhariyasi; shoko raJehovha rakasvika kuna Zekariya nerechina remwedzi wepfumbamwe, muna Kisirevhi.
\v 2 Pavaiva vatuma kuimba yaMwari vana Sharezeri naRegemi-Mereki, nevanakomana vavo, kunokumbira chiso chaJehovha,
\v 3 kunotaura kuvapristi vaiva muimba yaJehovha wehondo nevaporofita, vachiti: Ndicheme misodzi here mumwedzi weshanu, ndizvitsaure sezvandakaita makore awa akawanda kudai?
\p
\v 4 Zvino rakasvika shoko raJehovha wehondo kwandiri, richiti:
\v 5 Taura kuvanhu vese vepanyika, nekuvapristi, uchiti: Pamakatsanya nekurira mu\add mwedzi\add* weshanu newechinomwe, kunyange makore awo makumi manomwe, makatombotsanyira ini, iyeni here?
\v 6 Uye pamakadya, uye pamakanwa, hamusi imwi makadya nekunwa here?
\v 7 Haasi iwo mashoko Jehovha aakadanidzira neruoko rwevaporofita vekare here, Jerusarema paraigarwa uye richibudirira, nemaguta aro akarikomberedza, richigarwa kuchamhembe nekumapani.
\p
\v 8 Zvino shoko raJehovha rakasvika kuna Zekariya, richiti:
\v 9 Anoreva seizvi Jehovha wehondo, achiti: Tongai mutongo wechokwadi, uye muitirane unyoro nengoni nevekwenyu.
\v 10 Zvino musamanikidza chirikadzi, nenherera, mutorwa, nemurombo; kusava neumwe wenyu anofungira wekwake zvakaipa mumoyo make.
\v 11 Asi vakaramba kuteerera, vakapa fudzi rinoramba kuteerera, uye vakaremedza nzeve dzavo pakunzwa.
\v 12 Hongu, vakaita moyo yavo se\add ibwe\add* rakaoma, kuti varege kunzwa murairo, nemashoko Jehovha wehondo aakatumira neMweya wake neruoko rwevaporofita vekare; naizvozvo kwakauya kutsamwa kukuru kubva kuna Jehovha wehondo.
\v 13 Naizvozvo zvakaitika paaidanidzira, asi havana kuda kunzwa, anoreva Jehovha wehondo.
\v 14 Asi ndakavaparadzira nechamupupuri pakati pemarudzi avaiva vasingazivi. Saizvozvo nyika yakava dongo shure kwavo, zvekuti hakuna munhu wakapfuura kana kudzoka\add mo\add*. Nokuti vakaita nyika inofadza dongo.
\c 8
\s Jerusarema richagarwazve
\p
\v 1 Zvino shoko raJehovha wehondo rakasvika richiti:
\v 2 Anoreva seizvi Jehovha wehondo: Ndaiva negodo neZiyoni negodo guru, uye ndaiva negodo naro nekupfuta kukuru.
\v 3 anoreva seizvi Jehovha: Ndadzoka paZiyoni, ndagara mukati meJerusarema; uye Jerusarema richanzi guta rechokwadi, uye gomo raJehovha wehondo, gomo dzvene.
\v 4 Anoreva seizvi Jehovha wehondo: Kuchagara vatana nechembere munzira dzemumusha dzeJerusarema, uye murume umwe neumwe ane mudonzvo muruoko rwake neuwandu hwemazuva.
\v 5 Zvino nzira dzemumusha dzeguta dzichazara nevakomana nevasikana vachitamba munzira dzaro dzemumusha.
\v 6 Anoreva seizvi Jehovha wehondo: Kana zvichishamisa pameso pevakasara vevanhu vangu mumazuva awa, zvichashamisawo here pameso pangu? Anoreva Jehovha wehondo.
\v 7 Anoreva seizvi Jehovha wehondo: Tarirai, ndichaponesa vanhu vangu panyika yekumabvazuva, nekunyika yekumavirira;
\v 8 uye ndichavaunza, vagogara mukati meJerusarema; zvino vachava vanhu vangu, neni ndichava Mwari wavo, muchokwadi nemukururama.
\p
\v 9 Anoreva seizvi Jehovha wehondo: Maoko enyu ngaasimbe, imwi munonzwa mashoko awa mazuva ano nemiromo yevaporofita, vaivapo pazuva nheyo yeimba yaJehovha wehondo ichiiswa, kuti tembere ivakwe.
\v 10 Nokuti mazuva iwayo asati asvika, kwaiva kusina muhoro wemunhu, hongu kwaiva kusina muhoro wemhuka, uye kune aibuda, nekune waipinda, kwaiva kusina rugare nekuda kwemudzivisi. Zvino ndakatuma munhu wese umwe neumwe kurwisa wekwake.
\v 11 Asi ikozvino handichazovi kune vakasara vevanhu ava sepamazuva ekare, anoreva Jehovha wehondo.
\v 12 Nokuti mbeu ichabudirira, muzambiringa uchabereka chibereko chawo, uye ivhu richabereka zvibereko zvaro, uye matenga achapa dova rawo, zvino ndichagarisa vakasara vevanhu ava nhaka yezvinhu izvi zvese.
\v 13 Zvino zvichaitika, sezvamaiva chakatukwa pakati pevechirudzi, imwi imba yaJudha, neimba yaIsraeri, saizvozvo ndichakuponesai, uye muchava ropafadzo, musatya, maoko enyu ngaasimbe.
\v 14 Nokuti anoreva seizvi Jehovha wehondo: Sezvandakafunga kukuitirai zvakaipa, madzibaba enyu paakanditsamwisa, anoreva Jehovha wehondo, zvino handina kuzvidemba;
\v 15 saizvozvozve, ndakadzoka ndofunga pamazuva ano kuitira Jerusarema zvakanaka, uye kuitira imba yaJudha, musatya.
\p
\v 16 Izvi zvinhu zvamuchaita: Tauriranai chokwadi umwe neumwe kune wekwakeHezvi zvinhu zvamunofanira kuita: Umwe neumwe ngaareve zvokwadi kunowokwake; tongai nezvokwadi norugare mumasuwo enyu;
\v 17 kurege kuva neumwe wenyu anofungira wokwake zvakaipa mumwoyo make; musada kupika kwenhema; nokuti zvinhu izvi zvese ndinozvivenga, ndizvo zvinotaura Jehovha.
\p
\v 18 Zvino shoko raJehovha wehondo rakasvika kwandiri, richiti:
\v 19 Zvanzi naJehovha wehondo: Kutsanya nomwedzi wechina, nokutsanya nomwedzi wechishanu, nokutsanya nomwedzi wechinomwe, nokutsanya nomwedzi wegumi, zvinofanira kuva kuimba yaJudha mufaro nokufarisisa, nemitambo inomufaro; saka idai zvokwadi norugare.
\p
\v 20 Zvanzi naJehovha wehondo: Ndudzi dzavanhu dzichauyazve, navagere mumaguta mazhinji;
\v 21 vagere muguta rimwe vachaenda kune rimwe, vachiti: Handei, tichimbidzike kundokumbira nyasha kuna Jehovha, tindotsvaka Jehovha wehondo; neni ndichaendawo.
\v 22 Zvirokwazvo, ndudzi zhinji dzavanhu namarudzi ane simba achauya kuzotsvaka Jehovha wehondo paJerusarema, nokukumbira nyasha kuna Jehovha.
\v 23 Zvanzi naJehovha wehondo: Namazuva iwayo varume vane gumi pandimi dzese dzendudzi dzavanhu vachabata nguvo yomunhu ari muJudha, vachiti: Tichaenda newe, nokuti takanzwa kuti Mwari anemi.
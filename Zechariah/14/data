\c 14
\s Jehovha achabata ushe hwese
\p
\v 1 Tarira, zuva raJehovha rinosvika, nezvakapambiwa zvako zvichagoverwa pakati pako.
\v 2 Zvino ndichaunganidza marudzi ese kurwisa Jerusarema pahondo; uye guta richatorwa, nedzimba dzichapambiwa, nevakadzi vachabhinyiwa, uye hafu yeguta ichabudira kuutapwa, asi vakasara vevanhu havangagurwi kubva muguta.
\v 3 Ipapo Jehovha achabuda, ndokurwa nemarudzi awo, sepaakarwa pazuva rehondo.
\p
\v 4 Zvino muzuva iro tsoka dzake dzichamira pagomo reMiorivhi, riri pamberi peJerusarema kumabvazuva; negomo reMiorivhi richapamuka pakati paro kumabvazuva nekumavirira, uve mupata mukuru kwazvo, uye hafu yegomo ichatsedukira kumaodzanyemba, uye hafu yaro kuchamhembe.
\v 5 Zvino muchatizira kumupata wemakomo, nokuti mupata wemakomo uchasvika paAzeri; hongu, muchatiza, sepamakatiza kubva pamberi pekudengenyeka kwenyika pamazuva aUziya mambo waJudha. Zvino Jehovha Mwari wangu achauya, nevatsvene vese vanewe.
\v 6 Zvino zvichaitika nezuva iro, chiedza hachingaviko, kana rima.
\v 7 Asi richava zuva rimwe richazikanwa naJehovha, haangavi masikati, haungavi usiku, asi zvichaitika, panguva yemadekwani pachava nechiedza.
\v 8 Zvino zvichaitika muzuva iro, mvura mhenyu zhinji ichabuda kubva muJerusarema, hafu yayo kuenda kugungwa rekumabvazuva, uye hafu yayo kuenda kugungwa rekumavirazuva; zvichavapo pazhizha nepachando.
\v 9 Zvino Jehovha achava mambo pamusoro penyika yese, muzuva iro kuchava naJehovha umwe, uye zita rake richava rimwe.
\v 10 Nyika yese ichashandurwa kuva sebani, kubva paGebha kusvika paRimoni kuchamhembe kweJerusarema; ichakwiridzwa, ichagara panzvimbo yayo, kubva pasuwo raBhenjamini kusvika kunzvimbo yesuwo rekutanga, kusvika kusuwo rekona, \add uye\add* kubva pashongwe yeHananeri kusvika kuzvisviniro zvewaini zvamambo.
\v 11 Zvino vachagaramo, uye hakuchazovi nekuparara, uye Jerusarema richagara rakachengetedzeka.
\p
\v 12 Iri ndiro denda Jehovha raacharova naro marudzi ese akarwa neJerusarema; achaodza nyama yavo vamire netsoka dzavo, nemeso avo achaorera mumakomba awo, nerurimi rwavo rwuchaorera mumuromo wavo.
\v 13 Zvino zvichaitika, muzuva iro, nyonga nyonga huru yaJehovha ichava pakati pavo; uye vachabatana umwe neumwe ruoko rwewekwake, uye ruoko rwake rwuchamukira ruoko rwewekwake.
\v 14 NaJudha vacharwawo paJerusarema; fuma yevechirudzi vese vakapoteredza ichaunganidzwa, goridhe, nesirivha, nenguvo, uwandu ukuru.
\v 15 Zvino richadaro denda rebhiza nerehesera, rekamera nerembongoro, neremhuka dzese dzichava mumisasa, sedenda iri.
\p
\v 16 Zvino zvichaitika, umwe neumwe wakasiiwa pamarudzi ese, aiva auya kurwisa Jerusarema, vachakwira gore negore kunoshumira Mambo, iye Jehovha wehondo, nekuchengetedza mutambo wematumba.
\v 17 Zvino zvichadai, kuti uyo asina kukwira kuJerusarema pamhuri dzepanyika kunonamata Mambo, Jehovha wehondo, pamusoro pavo hapangavi nemvura.
\v 18 Zvino kana mhuri yeEgipita ikasakwira, kana kupinda, ipapo pavari hapangavi ne\add mvura,\add* pachava nedenda Jehovha raacharova naro marudzi asingakwiri kunopemberera mabiko ematumba.
\v 19 Uyu ndiwo murango wechivi cheEgipita, nemurango wemarudzi ese asingakwiri kunochengetedza mabiko ematumba.
\p
\v 20 Muzuva iro pamabhera emabhiza pachava \add nechinyorwa\add*: UTSVENE KUNA JEHOVHA; nehari muimba yaJehovha dzichafanana nembiya pamberi pearitari.
\v 21 Hongu, hari imwe neimwe paJerusarema nepaJudha ichava tsvene kuna Jehovha wehondo; uye vese vanobaira vachauya ndokutora padziri, ndokubikira madziri; uye muzuva iro, hakuchazovizve nemuKenani muimba yaJehovha wehondo.

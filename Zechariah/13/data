\c 13
\s Kunatswa kwezvivi zvevanhu vaJehovha
\p
\v 1 Muzuva iro kuchava nechitubu chakazarurirwa chivi netsvina kuimba yaDhavhidhi nekuvagari veJerusarema.
\v 2 Zvino zvichaitika muzuva iro, anoreva Jehovha wehondo, ndichagura mazita ezvifananidzo kubva munyika, uye hazvingazorangarirwizve, neni ndichapfuudza vaporofita nemweya yakaipa kubva panyika.
\v 3 Zvino zvichaitika, vachiri kuporofita, ipapo baba vake namai vake vakamubereka vachati kwaari: Haungararami, nokuti unotaura nhema muzita raJehovha, uye baba vake namai vake vakamubereka vachamubvovora paachaporofita.
\v 4 Zvino zvichaitika, muzuva iro, vaporofita vachanyadziswa, umwe neumwe nechiratidzo chake, pakuporofita kwake, uye havangapfeki nguvo yemvere kunyengera;
\v 5 asi achati: Handisi muporofita, ndiri murimi wevhu; nokuti munhu wakanditenga kubva paudiki hwangu.
\v 6 Zvino \add umwe\add* achati kwaari: Mavanga awa chii ari pazvanza zvako? Iye achati: Ndiwo andakakuvadzwa mumba meshamwari dzangu.
\p
\v 7 Muka, munondo, urwise mufudzi wangu, uye urwise munhu ari shamwari yangu, anoreva Jehovha wehondo, rova mufudzi, makwai agoparadzirwa; uye ndichatendeusira ruoko rwangu pamusoro pemadiki.
\v 8 Zvino zvichaitika panyika yese, anoreva Jehovha, zvikamu zviviri zvichagurwapo zvipere, uye chetatu chichasiiwapo.
\v 9 Zvino chikamu chetatu ndichachipinza nemumoto, ndigovanatsa sekunatswa kwesirivha, nekuvaidza sekuidzwa kwegoridhe. Ivo vachadana zita rangu, neni ndichavapindura. Zvino ndichati: Vanhu vangu; ivowo vachati: Jehovha ndiMwari wangu.
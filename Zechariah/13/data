\c 13
\s Kunatswa kwezvivi zvevanhu vaJehovha
\p
\v 1 Nezuva iro kuchava nechitubu chakazarurirwa zvivi netsvina kuimba yaDhavhidhi navagere Jerusarema.
\v 2 Zvino nezuva iro, ndizvo zvinotaura Jehovha wehondo: Ndichabvisa mazita ezvifananidzo panyika, arege kuzorangarirwa; ndichabudisawo vaporofita nemweya yetsvina panyika.
\v 3 Zvino kana ani nani achiporofita, baba vake namai vake, vakamubereka, vachati kwaari: Haungararami, nokuti unoreva nhema nezita raJesu baba vake namai vake, vakamubereka, vachabvovora kana achiporofita.
\v 4 Zvino nezuva iro vaporofita vachanyadziswa umwe neumwe nechaanoona, kana achiporofita, havangapfeki nguvo yemvere vachiti tinonyengera vanhu;
\v 5 asi achati: Handizi muporofita, ndiri murimi wevhu; nokuti ndakaitwa muranda kubva paudiki hwangu.
\v 6 Kana umwe akati kwaari: Ko mavanga awa ari pakati pezvanza zvako ndeeiko? Ipapo achapindura, achiti: Ndipo pandakakuvadzwa mumba meshamwari dzangu.
\p
\v 7 Muka, munondo, urwe nomufudzi wangu, uye munhu shamwari yangu, ndizvo zvinotaura Jehovha wehondo, rova mufudzi, makwai agoparadzirwa; ini ndichatambanudzira ruoko rwangu kuvadiki.
\v 8 Zvino munyika yese ndizvo zvinotaura Jehovha migove miviri ichaparadzwa ndokufa; asi wechitatu acharegwamo.
\v 9 Mugove wechitatu ndichaupinza mumoto, ndichavanatsa sezvinonatswa sirivha, ndichavaidza sezvinoidzwa goridhe. Vachadana zita rangu, ini ndichavanzwa; ini ndichati: Ndivo vanhu vangu, ivo vachati, Jehovha ndiMwari wangu.

\c 3
\s Chiratidzo chechina, Joshua anopomerwa naSatani asi anorwirwa naJehovha
\p
\v 1 Zvino wakandiratidza Joshua mupristi mukuru, amire pamberi pomutumwa waJehovha, Satani amire paruoko rwake rworudyi, kuti ave mudzivisi wake.
\v 2 Jehovha akati kuna Satani, Jehovha ngaakutuke, iwe Satani; zvirokwazvo, Jehovha, wakazvisanangurira Jerusarema, ngaakutuke; ko ichi hachizi chitsiga chakabvutwa pamoto here?
\v 3 Zvino Joshua akange akapfeka nguvo dzine tsvina, amire pamberi pomutumwa.
\v 4 Akapindura, akataura navakange vamire pamberi pake, achiti: Bvisai nguvo dzake refu dzine tsvina. Akati kwaari: Tarira, ndakabvisa zvakaipa zvako, ndichakupfekedza nguvo refu dzomutambo.
\v 5 Ini ndikati: Ngavamudzike ngowani yakachena pamusoro wake. Ipapo vakamudzika ngowani yakachena pamusoro wake, vakamupfekedza nguvo; zvino mutumwa waJehovha akange amirepo.
\v 6 Mutumwa waJehovha akapupura kuna Joshua, achiti:
\v 7 Zvanzi naJehovha wehondo: Kana ukafamba nenzira dzangu, kana ukachengeta zvandakakuraira, ipapo uchatonga imba yangu, uye uchachengetawo mavazhe angu, ini ndichakupa mapindire pakati pavamire pano.
\v 8 Zvino chinzwa iwe Joshua, mupristi mukuru, iwe neshamwari dzako dzigere pamberi pako; nokuti varume ava chiratidzo; nokuti tarirai, ndichauisa muranda wangu, davi.
\v 9 Nokuti tarira ibwe randakaisa pamberi paJoshua; pabwe rimwe pana meso manomwe; tarirai, ndichatema runyoro rwaro ndizvo zvinotaura Jehovha wehondo ndichabvisa zvakaipa zvenyika iyo nezuva rimwe.
\v 10 Nezuva iro ndizvo zvinotaura Jehovha wehondo muchadana, umwe neumwe wenyu shamwari yake agare pasi pomuzambiringa napasi pomuonde.

\c 2
\s Chiratidzo chechitatu chokuyerwa kweJerusarema
\p
\v 1 Zvino ndakarinzira meso angu, ndikatarira, ndikaona murume akabata rwonzi rwokuyera muruoko rwake.
\v 2 Ipapo ndikati: Unoendepiko? Iye akati kwandiri: Kundoyera Jerusarema, ndione kufara kwaro nokureba kwaro.
\v 3 Zvino tarira, mutumwa akange achitaurirana neni, akabuda, umwe mutumwa akanomuchingamidza,
\v 4 akati kwaari: Mhanya, undotaura nejaya iri, uti: Jerusarema richagara semisha isina masvingo, nokuda kokuwanda kwavanhu nezvipfuwo zvirimo.
\v 5 Nokuti zvanzi naJehovha: Ndichava kwariri sorusvingo rwomoto rwakapoteredza, ini ndichava kubwinya kwaro mukati maro.
\p
\v 6 Nhai, imwi tizai panyika yokumusoro ndizvo zvinotaura Jehovha; nokuti ndakakuparadzirai semhepo ina dzokudenga, ndizvo zvinotaura Jehovha.
\v 7 Nhai, Ziyoni, pukunyuka, iwe ugere nomukunda weBhabhironi.
\v 8 Nokuti zvanzi naJehovha wehondo: Wakanditumira kundudzi dzakakupambai imi, kuti ndiwane kukudzwa; nokuti unokugunzvai imi, unogunzva mboni yeziso rake.
\v 9 Nokuti tarirai, ndichazunungusa ruoko rwangu pamusoro pavo, vachava chinhu chakapambiwa kuna ivo vaivabatira; ipapo muchaziva kuti Jehovha wehondo ndiye akandituma.
\p
\v 10 Imba, ufare, iwe mukunda weZiyoni; nokuti tarira, ndinouya, ndichagara mukati mako, ndizvo zvinotaura Jehovha.
\v 11 Ndudzi zhinji dzichanamatira Jehovha nezuva iro, vakava vanhu vangu; ndichagara mukati mako, ipapo iwe uchaziva kuti ndiye Jehovha wehondo wakandituma kwauri.
\v 12 Judha vachagarwa nhaka naJehovha, uchava mugove wake munyika tsvene, uchazvisanangurirazve Jerusarema.
\p
\v 13 Nyararai imwi nyama yese pamberi paJehovha; nokuti wamuka paugaro hwake hutsvene.
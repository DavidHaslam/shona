\c 10
\s Jehovha achadzikunura Israeri
\p
\v 1 Kumbirai kuna Jehovha mvura nenguva yemvura yekupedzisira, Jehovha anoita mheni, uye anovapa mvura inonaya kwazvo, achipa kune umwe neumwe chinomera mumunda.
\v 2 Nokuti zvifananidzo zvinotaura zvisina maturo, uye vavuki vakaona nhema, nehope dzezvisina maturo vanotaura, vanonyaradza zvisina maturo, naizvozvo vakafamba semakwai, vanotambudzika, nokuti hakuna mufudzi.
\p
\v 3 Kutsamwa kwangu kwakapfutira vafudzi, uye ndakaranga mbudzi, nokuti Jehovha wehondo wakashanyira makwai ake imba yaJudha, uye wakaaita sebhiza rake rakanaka pahondo.
\v 4 Kwakabuda kwaari kona, mbambo kubva kwaari, uta hwehondo kubva kwaari, mumanikidzi umwe neumwe pamwe chete kubva kwaari.
\v 5 Zvino vachava semhare, vachitsika-tsika mumatope nemunzira dzemumusha kubva panzvimbo dzehondo, uye vacharwa, nokuti Jehovha anavo, uye vatasvi vari pamabhiza vachanyadziswa.
\p
\v 6 Zvino ndichasimbisa imba yaJudha, uye ndichashumira imba yaJosefa, uye ndichavadzosazve kuvagadzika, nokuti ndinovanzvira ngoni, uye vachava sezvinonzi handina kumbovarasa, nokuti ndiri Jehovha Mwari wavo, uye ndichavanzwa.
\v 7 Zvino VaEfuremu vachava semhare, nemoyo wavo uchafara sewaini, uye vanakomana vavo vachaona, uye vachafara kwazvo, moyo wavo uchafara muna Jehovha.
\v 8 Ndichavaridzira muridzo, uye ndichavaunganidza, nokuti ndakavadzikunura, uye vakawedzera sezvavakawedzera.
\v 9 Zvino ndichavadzvara pakati pemarudzi, uye vachandirangarira munyika dziri kure, uye vachararama nevana vavo ndokudzoka.
\v 10 Zvino ndichavadzosa kubva kunyika yeEgipita, ndigovaunganidza kubva muAsiriya. Zvino ndichavaunza munyika yeGiriyadhi neRebhanoni, asi havangawanirwi \add nzvimbo\add*.
\v 11 Zvino achapfuura nemugungwa nekutambudzika, uye acharova mafungu mugungwa, neudziku hwese hwerwizi huchapwa, nekuzvikudza kwaAsiriya kuchaderedza, netsvimbo yeushe yeEgipita ichabviswa.
\v 12 Zvino ndichavasimbisa muna Jehovha, uye vachafamba kukwira nekudzika muzita rangu, anoreva Jehovha.
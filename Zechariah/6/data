\c 6
\s Ngoro ina
\p
\v 1 Zvino ndakadzoka ndokusimudza meso angu, ndokuona, zvino tarira, ngoro ina dzinobuda kubva pakati pemakomo maviri, uye makomo makomo endarira.
\v 2 Pangoro yekutanga paiva nemabhiza matsvuku, uye pangoro yechipiri mabhiza matema,
\v 3 nepangoro yechitatu mabhiza machena, nepangoro yechina mabhiza mapfumbu ane simba.
\v 4 Zvino ndakapindura ndokuti kumutumwa waitaura neni: Izvi zvii, ishe wangu?
\v 5 Mutumwa ndokupindura ndokuti kwandiri: Iyi mweya mina yekumatenga inoburuka kubva pakumira pamberi paIshe wenyika yese.
\v 6 Mabhiza matema aripo anobuda achienda kunyika yekumaodzanyemba; uye machena anobuda kuatevera, nemapfumbu anobuda achienda kunyika yekuchamhembe.
\v 7 Anesimba akabudawo, akatsvaka kufamba kuenda uko neuko panyika. Iye ndokuti: Fambai muende uko neuko panyika. Zvino akaenda uko neuko panyika.
\v 8 Zvino wakandidana ndokutaura kwandiri achiti: Tarira awa anobuda kuenda kunyika yekumaodzanyemba, akazorodza mweya wangu panyika yekumaodzanyemba.
\s Kuzodzwa kwaJoshua mupristi mukuru
\p
\v 9 Zvino shoko raJehovha rakasvika kwandiri richiti:
\v 10 Tora pane vakatapwa, kuna Heridhai, naTobhiya, naJedhaia, vakabva kuBhabhironi, uuye iwe nezuva iroro, zvino uende muimba yaJosiya mwanakomana waZefaniya,
\v 11 uye utore sirivha negoridhe, ugoita korona, ugoisa pamusoro waJoshua mwanakomana waJehozadhaki, mupristi mukuru.
\v 12 Zvino utaure kwaari uchiti: Anotaura seizvi Jehovha wehondo achiti: Tarira, munhu ane zita rinonzi Bukira; iye achabukira achibuda panzvimbo yake, uye achavaka tembere yaJehovha.
\v 13 Iyewo achavaka tembere yaJehovha; uye achatakura umambo, uye achagara pachigaro chake cheumambo; uye achava mupristi pamusoro pechigaro chake cheumambo; zano rerugare richava pakati pavo vari vaviri.
\v 14 Zvino korona dzichava kuna Heremi, nekuna Tobhiya, nekuna Jedhaia, naHeni mwanakomana waZefaniya, chive chiyeudzo mutembere yaJehovha.
\v 15 Vari kure vachauya vachivaka tembere yaJehovha; ipapo muchaziva kuti Jehovha wehondo ndiye akanditumira kwamuri. Izvezvi zvichaitika kana muchiteerera zvakanaka izwi raJehovha Mwari wenyu.
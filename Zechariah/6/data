\c 6
\s Chiratidzo chorusere, chengoro namabhiza
\p
\v 1 Zvino ndakarinzira meso anguzve, ndikatarira, ndikaona ngoro ina dzichibuda pakati pamakomo maviri; makomo iwayo akange ari makomo endarira.
\v 2 Ngoro yokutanga yakange inamabhiza matsvuku; ngoro yechipiri mabhiza matema;
\v 3 ngoro yechitatu mabhiza machena, ngoro yechina mabhiza mapfumbu ane simba.
\v 4 Ipapo ndakapindura, ndikati kumutumwa akange achitaurirana neni: Zvinyiko izvi, ishe wangu?
\v 5 Mutumwa akapindura, akati kwandiri: Izvezvi ndidzo mhepo ina dzokudenga, dzinobuda padzakange dzimire pamberi paShe wenyika yese.
\v 6 Ngoro inamabhiza matema inobudira kunyika yokumaodzanyemba; machena akaatevera; namapfumbu akabudira kunyika yechamhembe.
\v 7 Anesimba akabudawo, akatsvaka kuenda kuti apote-pote nenyika yese; ikati: Ibvai pano, mupote-pote nenyika yese.
\v 8 Ipapo akadanidzira kwandiri, akataura neni, achiti: Tarira, vanoenda kunyika yokumaodzanyemba, vakanyaradza mweya wangu kunyika yokumusoro.
\s Korona pamusoro waJoshua
\p
\v 9 Zvino shoko raJehovha rakasvika kwandiri, richiti:
\v 10 Tora vamwe kunavakatapwa, vanoti Heridhai, naTobhiya, naJedhaia; uuye nezuva irero upinde mumba maJosiya mwanakomana waZefaniya, kwavakasvika vachibva Babhironi;
\v 11 utore kwavari sirivha negoridhe, uite korona, uidzike pamusoro waJoshua mwanakomana waJehozadhaki, mupristi mukukru;
\v 12 utaure naye, uchiti: Zvanzi naJehovha wehondo: Tarira, murume ane zita rinonzi Davi; iye achakura panzvimbo yake, iye achavaka temberi yaJehovha;
\v 13 ndiye achavaka temberi yaJehovha; iye achava noumambo, uye achagara pachigaro chake achibata ushe; achava mupristi pachigaro chake choushe; rangano yorugare ichava pakati pavo ivo vaviri.
\v 14 Korona dzichava dzaHeremi, naTobhiya, naJedhaia, naHeni mwanakomana waZefaniya, chive chiyeudzo mutemberi yaJehovha.
\v 15 Vari kure vachauya vachivaka temberi yaJehovha; ipapo muchaziva kuti Jehovha wehondo ndiye akanditumira kwamuri. Izvezvi zvichaitika kana muchiteerera zvakanaka izwi raJehovha Mwari wenyu.

\c 12
\s Kusunungurwa kweJerusarema
\p
\v 1 Mutoro weshoko raJehovha pana Israeri, anoreva Jehovha, anotatamura matenga, nekuteya nheyo dzenyika, nekuumba mweya wemunhu mukati make:
\v 2 Tarirai, ndichaita Jerusarema mukombe wekudzedzeresesa kumarudzi ese akapoteredza, uchava pamusoro paJudha pakukombwa kurwisana neJerusarema.
\v 3 Zvino zvichaitika nezuva iro, ndichaita Jerusarema ibwe riri mutoro kumarudzi ese. Vese vanozviremedza naro vachaguranyiwa, uye vanhu vese vepanyika vachaungana kurirwisa.
\v 4 Muzuva iro, anoreva Jehovha, ndicharova bhiza rimwe nerimwe nekuvhunduka, nemutasvi waro nekupenga, uye paimba yaJudha ndichazarura meso angu, uye ndicharova bhiza rimwe nerimwe revanhu neupofu.
\v 5 Ipapo madzishe aJudha achati mumwoyo wavo: Vagari veJerusarema isimba rangu muna Jehovha wehondo Mwari wavo.
\p
\v 6 Muzuva iro ndichaita madzishe aJudha segango remoto pakati pehuni, uye sezhenje remoto pakati pezvisote. Zvino vachapedza marudzi ese akavapoteredza, kuruoko rwerudyi nekuruboshwe, uye Jerusarema richagarwazve panzvimbo yavo, muJerusarema.
\v 7 Jehovha chaponesawo matende aJudha pakutanga, kutiJehovha achatanga kuponesawo matende aJudha, kuti kukudzwa kweimba yaDhavhidhi nokukudzwa kwavagere Jerusarema kurege kupfuura kukudzwa kwaJudha.
\v 8 Nezuva iro Jehovha achadzitira vagere Jerusarema; anoshaiwa simba pakati pavo nezuva iro achava saDhavhidhi; imba yaDhavhidhi ichava saMwari, somutumwa waJehovha pamberi pavo.
\p
\v 9 Zvino nezuva iro ndichatsvaka kuparadza ndudzi dzese dzavanhu dzinomukira Jerusarema.
\v 10 Ndichadira mweya wenyasha nowokunyengetera pamusoro peimba yaDhavhidhi, napamusoro pavagere Jerusarema; vachanditarira ini, wavakabvowora; vachamuchema iye, somunhu unochema mwanakomana wake mumwechete, vachava neshungu kwazvo pamusoro pake, somunhu ane shungu pamusoro pomwana wake wedangwe.
\v 11 Nezuva iro paJerusarema pachava nokuchema kukuru, sokuchema kweHadhadhihimoni mumupata waMegidhoni.
\v 12 Nyika ichachema, veimba imwe neimwe vari vega; veimba yaDhavhidhi vari vega, navakadzi vavo vari vega, veimba yaNatani vari vega, navakadzi vavo vari vega;
\v 13 naveimba yaRevhi vari vega, navakadzi vavo vari vega; veimba yaVaShimei vari vega, navakadzi vavo vari vega;
\v 14 nedzimba dzese dzakasara, veimba imwe neimwe vari vega, navakadzi vavo vari vega.

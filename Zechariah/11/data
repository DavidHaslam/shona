\c 11
\s Nyika yaJehovha ichaparadzwa
\p
\v 1 Zarura mikova yako, iwe Rebhanoni, kuti moto upedze misidhari yako.
\v 2 Ungudza, iwe muti wemufiri, nokuti musidhari wawa, nokuti miti yeumambo yaparadzwa, ungudza iwe miouki yeBhashani, nokuti sango risingapindiki rawa.
\v 3 Kune inzwi rekuungudza kwevafudzi! Nokuti rukudzo rwavo rwaparadzwa; inzwi rekuomba kweshumba diki, nokuti kuzvikudza kwaJoridhani kunoparadzwa.
\s Vafudzi vaviri
\p
\v 4 Anoreva seizvi Jehovha Mwari wangu: Fudza makwai ekuuraiwa;
\v 5 vatengi vawo vanoauraya, vanoti havana mhosva, nevatengesi vawo vanoti: Ngaarumbidzwe Jehovha, zvino ndafuma; nevafudzi vawo havaanzwiri ngoni.
\v 6 Nokuti handichazonzwiri ngoni vagari vepanyika; anoreva Jehovha, uye tarira, ndinobudisa vanhu, umwe neumwe kupinda muruoko rwewekwake, nemuruoko rwamambo wake, zvino vacharova nyika, uye handinganunuri kubva muruoko rwavo.
\v 7 Zvino ndichafudza makwai ekuuraiwa, hongu anosiririsa pamakwai, uye ndichazvitorera tsvimbo mbiri, imwe ndichaiti Runako uye imwe ndichaiti Zvisungo, zvino ndichafudza makwai.
\v 8 Zvino ndichagura vafudzi vatatu mumwedzi umwe, uye mweya wangu wakavarwadzirwa, nemweya wavowo wakandisemawo.
\v 9 Zvino ndakati: Handingakufudzii, kuti anofa ngaafe, neanogurwa ngaagurwe, nevanosara ngavadye umwe neumwe nyama yeumwe.
\p
\v 10 Zvino ndakatora tsvimbo yangu, Runako, ndokuivhuna, kuti ndigure sungano yangu yandaiva ndaita nemarudzi ese.
\v 11 Zvino yakagurwa muzuva iro, zvino saizvozvo anosiririsa emakwai akandimirira akaziva kuti raiva shoko raJehovha.
\v 12 Zvino ndakati kwavari: Kana muchifunga zvakanaka, ipai mubairo wangu, uye kana zvisizvo, regai. Naizvozvo vakayerera mubairo wangu makobiri makumi matatu esirivha.
\v 13 Zvino Jehovha wakati kwandiri: Zvikande kumuumbi; mutengo mukuru wandaiva ndaverengerwa navo! Zvino ndakatora makobiri makumi matatu esirivha ndokuakandira kumuumbi muimba yaJehovha.
\v 14 Ipapo ndikavhuna imwe tsvimbo yangu, Zvisungo, kuti ndiputse ukama pakati paJudha naIsraeri.
\p
\v 15 Zvino Jehovha wakati kwandiri: Zvitorerezve zvombo zvemufudzi benzi.
\v 16 Nokuti tarira, ndichamutsa mufudzi panyika, asingazofambiri akavhunika, kana kutsvaga madiki, kana kurapa akavhunika, kana kufudza amire, asi achadya nyama yeakakora, nekubvamburanya mahwanda awo.
\v 17 Nhamo kumufudzi asingabatsiri, anosiya makwai! Munondo wake uchava pamusoro peruoko rwake nepamusoro peziso rake rekurudyi. Ruoko rwake rwuchaonyana chose, uye ziso rake richasvibirirwa chose.
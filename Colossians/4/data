\c 4
\p
\v 1 Madzishe, ipai kuvaranda izvo zvakarurama nezvakaringana; muchiziva kuti nemwiwo muna Ishe kumatenga.
\s Kutsungirira pakunamata
\p
\v 2 Tsungirirai pakunyengetera, murinde pakuri nekuvonga;
\v 3 mutinyengetererewo panguva imweyo, kuti Mwari atizarurire mukova weshoko, titaure chakavanzika chaKristu, chandakasungirwa icho iniwo;
\v 4 kuti ndichiratidze, sezvandinofanira kutaura.
\v 5 Fambai muuchenjeri kune vari kunze, muchidzikunura nguva.
\v 6 Shoko renyu ngarigare nenyasha, rakarungwa nemunyu, kuti muzive kuti munofanira kupindura sei umwe neumwe.
\s Unotuma Tikiko naOnesimo
\p
\v 7 Zvose zvakanangana neni muchaudzwa naTikiko, hama inodikamwa nemushumiri wakatendeka, nemuranda pamwe \add neni\add* muna Ishe;
\v 8 wandakatumira kwamuri nechikonzero ichochi kuti azive zviri maererano nemwi, anyaradze moyo yenyu;
\v 9 pamwe naOnesimo, hama yakatendeka inodikamwa unova wekwenyu. Ivo vachakuzivisai zvose zviri pano.
\s Kuwonekana
\p
\v 10 Arisitako musungwa pamwe neni unokukwazisai, naMako muzukuru waBhanabhasi, wamakagamuchira mirairo kubudikidza naye; kana achisvika kwamuri, mumugamuchire,
\v 11 naJesu unonzi Justo, vari vekudzingiswa; ivava chete vanobata neni paushe hwaMwari, vaiva nyaradzo kwandiri.
\v 12 Epafrasi wekwenyu, muranda waKristu, unokukwazisai, achikurwirai nguva dzose muminyengetero nekuda kwenyu, kuti mumire makazara uye makakwana, muchiziva kwazvo zvido zvose zvaMwari.
\v 13 Nekuti ndinomupupurira kuti une shungu kwazvo nekuda kwenyu, neveRaodhikia, neveHirapori.
\v 14 Unokukwazisai Ruka chiremba unodikamwa, naDhemasi.
\v 15 Kwazisai hama dziri Raodhikia, naNimifa, nekereke iri mumba make.
\v 16 Zvino kana tsamba iyi yaverengwa pakati penyu, itai kuti iverengwewo mukereke yevaRaodhikia; imwivo murave inobva Raodhikia.
\v 17 Vudzai Akipo, \add muti\add*: Chenjerera kushumira kwawakagamuchira muna Ishe kuti ukupedzise.
\v 18 Kwaziso neruoko rwangu, \add ini\add* Pauro. Rangarirai zvisungo zvangu. Nyasha \add ngadzive\add* nemwi. Ameni.

\c 4
\p
\v 1 Madzishe, ipai varanda zvakarurama nezvakaringana, muchiziva kuti imwiwo muna Ishe kumatenga.
\s Kutsungirira pakunamata
\p
\v 2 Tsungirirai pamunyengetero, murinde pakuri nekuvonga;
\v 3 mutinyengetererewo panguva imweyo, kuti Mwari atizarurire mukova weshoko, kutaura chakavanzika chaKristu, chandakasungirwawo;
\v 4 kuti ndichiratidze, sezvandinofanira kutaura.
\v 5 Fambai muuchenjeri kune vari kunze, muchidzikunura nguva.
\v 6 Shoko renyu ngarigare munyasha, rakarungwa nemunyu, kuti muzive kuti munofanira kupindura sei umwe neumwe.
\s Unotuma Tikiko naOnesimo
\p
\v 7 Zvese zvakanangana neni Tikiko uchakuzivisai, hama inodikanwa nemushumiri wakatendeka, nemushandi pamwe \add neni\add* muna Ishe;
\v 8 wandatumira kwamuri ichochi, kuti azive zviri maererano nemwi, nekunyaradza moyo yenyu;
\v 9 pamwe naOnesimo, hama yakatendeka inodikanwa, unova wekwenyu. Vachakuzivisai zvese zviri pano.
\s Kuwonekana
\p
\v 10 Arisitako musungwa pamwe neni unokukwazisai, naMariko muzukuru waBhanabhasi, wamakagamuchira mirairo maererano naye; kana achisvika kwamuri, mumugamuchire,
\v 11 naJesu unonzi Justo, ve\add ve\add*kudzingiswa; ivava chete vabati pamwe \add neni\add* paushe hwaMwari, vaiva nyaradzo kwandiri.
\v 12 Epafrasi wekwenyu, muranda waKristu, unokukwazisai, achirwa nguva dzose muminyengetero nekuda kwenyu, kuti mumire makazara uye makakwana muchido chose chaMwari.
\v 13 Nokuti ndinomupupurira kuti une shungu kwazvo nemwi, neveRaodhikia, neveHierapori.
\v 14 Unokukwazisai Ruka chiremba unodikanwa, naDhemasi.
\v 15 Kwazisai hama dziri Raodhikia, naNimifa, nekereke iri mumba make.
\v 16 Zvino kana tsamba iyi yaverengwa pakati penyu, itai kuti nemukereke yevaRaodhikia iverengwe; kuti nemwi muverengewo inobva Raodhikia.
\v 17 Vudzai Akipo, \add muti\add*: Chenjerera ushumiri hwawakagamuchira muna Ishe, kuti uhupedzise.
\v 18 Kwaziso neruoko rwangu rwaPauro. Rangarirai zvisungo zvangu. Nyasha \add ngadzive\add* nemwi. Ameni.

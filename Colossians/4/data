\c 4
\p
\v 1 Madzishe, ipai kuvaranda izvo zvakarurama nezvakaringana; muchiziva kuti nemwiwo muna Ishe kumatenga.
\s Kutsungirira pakunamata
\p
\v 2 Tsungirirai pakunyengetera, murinde pakuri nokuvonga;
\v 3 mutinyengetererewo panguva imweyo, kuti Mwari atizarurire mukova weshoko, titaure chakavanzika chaKristu, chandakasungirwa icho neniwo;
\v 4 kuti ndichiratidze, sezvandinofanira kutaura.
\v 5 Fambai muuchenjeri kuna vari kunze, muchinunura nguva.
\v 6 Shoko renyu ngarigare nenyasha, rakarungwa nomunyu, kuti muzive kuti munofanira kupindura sei mumwe nomumwe.
\s Unotuma Tikiko naOnesimo
\p
\v 7 Zvose zvakanangana neni muchaudzwa naTikiko hama inodikamwa nomushumiri wakatendeka, nemuranda pamwe \add neni\add* munaShe
\v 8 Wandakatumira kwamuri nechikonzero ichochi kuti azive zviri maererano nemwi, anyaradze moyo yenyu;
\v 9 pamwe naOnesimo, hama yakatendeka inodikamwa unova wokwenyu. Ivo vachakuzivisai zvose zviri pano.
\s Kuwonekana
\p
\v 10 Arisitako musungwa pamwe neni unokukwazisai, naMako muzukuru waBhanabhasi, wamakagamuchira mirairo kubudikidza naye; kana achisvika kwamuri, mumugamuchire,
\v 11 naJesu unonzi Justo, vari vokudzingiswa; ivava chete vanobata neni paushe hwaMwari, vaiva nyaradzo kwandiri.
\v 12 Epafrasi wokwenyu, muranda waKristu, unokukwazisai, achikurwirai nguva dzose muminyengetero nokuda kwenyu, kuti mumire makazara uye makakwana, muchiziva kwazvo kuda kose kwaMwari.
\v 13 Nokuti ndinomupupurira kuti uneshungu kwazvo nokuda kwenyu, naveRaodhikia, naveHirapori.
\v 14 Unokukwazisai Ruka chiremba unodikamwa, naDhemasi.
\v 15 Kwazisai hama dziri Raodhikia, naNimifa, nekereke iri mumba make.
\v 16 Zvino kana tsamba iyi yaverengwa pakati penyu, ngaiverengwewo mukereke yavaRaodhikia; imwivo murave inobva Raodhikia.
\v 17 Vudzai Akipo, \add muti\add*: Chenjerera kushumira kwawakagamuchira kunaShe kuti ukupedzise.
\v 18 Kwaziso neruoko rwangu, \add ini\add* Pauro. Rangarirai zvisungo zvangu. Nyasha \add ngadzive\add* nemwi. Ameni.

\c 2
\p
\v 1 Nekuti ndinoda kuti muzive kuti kurwa kukuru zvakadini kwandinako pamusoro penyu, naivo \add ve\add*paRaodhikia, navose vasina kumboona chiso changu panyama,
\v 2 kuti moyo yavo inyaradzwe, vasonanidzwe murudo, nemufuma yose yekuvimbiswa kwakakwana kwekunzwisisa, paruzivo rwechakavanzika chaMwari, nechaBaba, nechaKristu,
\v 3 maari fuma yose yeuchenjeri neruzivo yakavigwa.
\v 4 Ndinoreva izvi, kuti kusava nemunhu unokurasai nemashoko anonyengera.
\v 5 Nekuti kunyange ndisipo panyama, zvakadaro ndinemwi pamweya, ndichifara nekuvona kurongeka kwenyu, nekusimba kwerutendo rwenyu muna Kristu.
\s Unovanyevera kuti varege kutsauswa
\p
\v 6 Naizvozvo sezvamakagamuchira Kristu Jesu Ishe, fambai maari,
\v 7 makadzika midzi nekuvakwa maari, nekusimbiswa murutendo, sezvamakadzidziswa, muchiwedzera makuri nekuvonga.
\v 8 Chenjerai, zvimwe umwe munhu ungakupambai neuchenjeri, nekunyengera kusina maturo, achitevera tsika dzevanhu, achitevera zvekuvamba zvenyika, uye kwete kutevera Kristu.
\v 9 Nekuti kuzara kose kweuMwari kunogara maari pamuviri.
\v 10 Nemwi maari makazadziswa, iye musoro weutungamiriri hwose nesimba;
\v 11 iye wamakadzingiswawo maari nedzingiso isina kuitwa nemaoko, pakubvisa muviri wezvivi zvenyama, pakudzingisa kwaKristu;
\v 12 makavigwa pamwe naye pabhabhatidzo, pamakamutswawo pamwe \add naye\add* kubudikidza nerutendo rwekuita kwaMwari wakamumutsa kuvakafa.
\v 13 Nemwi makafa mukudarika kwenyu, ne\add pa\add*kusadzingiswa kwenyama yenyu, wakakuitai vapenyu pamwe naye, akukangamwirai kudarika kose,
\v 14 akadzima rugwaro rwezviga rwaipikisana nesu, rwaipesana nesu; akarubvisa irwo pakati, akaruroverera;
\v 15 akazumbura ukuru nemasimba, akavabudisa pachena, akavakunda mauri.
\v 16 Naizvozvo kusava nemunhu unokutongai pachikafu kana chimwiwa, kana nekuda kwemusi wemutambo kana pakugara kwemwedzi kana pasabata;
\v 17 zvinova mumvuri wezvinhu zvichavuya, asi muviri \add nde\add*wa Kristu.
\v 18 Kusava nemunhu unokutorerai mubairo wenyu nemano, achifanira kuzvininipisa nekunamata vatumwa, achipindira pazvinhu zvaasina kuona, achizvikudza pasina nefungwa dzake dzenyama,
\v 19 asingabatisisi Musoro, uyo maari muviri wose nemafundo nemarunda unofundiwa, nekurukirwa pamwe, uchikura nekukura kwaMwari.
\v 20 Zvino kana makafa pamwe naKristu kune dzidziso dzekuvamba dzenyika, munosungikanireiko nemirairo, semugere munyika,
\v 21 (usabata, usaravira, usagunzva,
\v 22 izvi zvose zvichaparara nekushandiswa) zvichitevera mirairo nedzidziso dzevanhu?
\v 23 Izvo zvine chimiro cheuchenjeri pakuzvidira kunamata, nekuzvininipisa, nekuramba muviri; hazvibatsiri kukunda kugutsa nyama.

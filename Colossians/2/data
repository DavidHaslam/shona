\c 2
\p
\v 1 Nokuti ndinoda kuti muzive kuti kurwa kukuru zvakadini kwandinako pamusoro penyu, naivo \add ve\add*paRaodikia, navose vasina kumbovona chiso changu panyama;
\v 2 kuti moyo yavo inyaradzwe, vasonanidzwe murudo, nemufuma yose yekuvimbiswa kwakakwana kwekunzwisisa, paruzivo rwechakavanzika chaMwari, nechaBaba, nechaKristu;
\v 3 maari fuma yose yeuchenjeri neruzivo yakavigwa.
\v 4 Ndinoreva izvi, kuti kusava nomunhu unokurashai namashoko anonyengera.
\v 5 Nokuti kunyange ndisipo panyama, zvakadaro ndinemwi pamweya, ndichifara nokuvona zvigaro zvenyu, nokusimba kokutenda kwenyu munaKristu.
\s Unovanyevera kuti varege kutsauswa
\p
\v 6 Naizvozvo sezvamakagamuchira Kristu Jesu Ishe, fambai maari,
\v 7 makadzika midzi nokuvakwa maari, nokusimbiswa mukutenda, sezvamakadzidziswa, muchiwedzera makuri nokuvonga.
\v 8 Chenjerai, zvimwe umwe munhu ungakupambai nouchenjeri, nokunyengera kusina maturo, achitevera tsika dzavanhu, achitevera zvokuvamba zvenyika, uye kwete kutevera Kristu.
\v 9 Nokuti kuzara kose kovuMwari kunogara maari pamuviri.
\v 10 Nemwi maari makazadziswa, iye musoro woutungamiriri hwose namasimba;
\v 11 iye wamakadzingiswawo maari nokudzingiswa kusina kuitwa namaoko, pakubvisa muviri wezvivi zvenyama, pakudzingisa kwaKristu;
\v 12 makavigwa pamwe naye pabhabhatidzo, pamakamutswawo pamwe \add naye\add* nokutenda kokuita kwaMwari wakamumutsa kuvakafa.
\v 13 Nemwi makafa mukudarika kwenyu, napakusadzingiswa kwenyama yenyu, wakakuitai vapenyu pamwechete naye, akukangamwirai kudarika kose,
\v 14 akadzima rugwaro rwezviga rwaipikisana nesu, ruchipesana nesu; akarubvisa irwo pakati pedu, akaruroverera;
\v 15 akazumbura ukuru namasimba, akavabudisa pachena, akavakunda mauri.
\v 16 Naizvozvo munhu ngaarege kukutongai pachikafu kana zvimwiwa, kana nokuda komusi womutambo kana pakugara komwedzi kana pasabata;
\v 17 zvinova mumvuri wezvinhu zvichavuya; asi muviri \add ndo\add*waKristu.
\v 18 Munhu ngaarege kuvapo unokutorerai mubairo wenyu namano, achifanira kuzvininipisa nokunamata vatumwa, achipindira pazvinhu zvaasina kuona, achizvikudza pasina nefungwa dzake dzenyama,
\v 19 asingabatisisi Musoro, uyo maari muviri wose namafundo namarunda unofundiwa, nokurukirwa pamwechete, uchikura nokukura kwaMwari.
\v 20 Zvino kana makafa pamwechete naKristu kune dzidziso dzokuvamba dzenyika, munosungikanireiko nemirairo, somugere munyika,
\v 21 (usabata, usaravira, usagunzva,
\v 22 izvi zvose zvichaparara nekushandiswa); zvichitevera mirairo nedzidziso dzavanhu?
\v 23 Izvo zvine chimiro chouchenjeri pakuzvidira kunamata, nokuzvininipisa, nokuramba muviri; hazvibatsiri kukunda kugutsa nyama.

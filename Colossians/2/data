\c 2
\p
\v 1 Nekuti ndinoda kuti muzive \add kuti\add* kurwa kukuru zvakadini kwandinako pamusoro penyu, nevari paRaodhikia, nevose vasina kuona chiso changu panyama,
\v 2 kuti moyo yavo inyaradzwe, vasonanidzwe murudo, nemufuma yose yekuvimbiswa kwakakwana kwekunzwisisa, paruzivo rwechakavanzika chaMwari naBaba, nechaKristu,
\v 3 maari fuma yose yeuchenjeri neyeruzivo yakavigwa.
\v 4 Ndinoreva izvi, kuti kusava nemunhu unokunyengerai nemashoko anonyengera.
\v 5 Nekuti kunyange ndisipo panyama, zvakadaro ndinemwi pamweya, ndichifara nekuvona kurongeka kwenyu, nekusimba kwerutendo rwenyu muna Kristu.
\s Unovanyevera kuti varege kutsauswa
\p
\v 6 Naizvozvo sezvamakagamuchira Kristu Jesu Ishe, fambai maari,
\v 7 makadzika midzi nekuvakwa maari, nekusimbiswa murutendo, sezvamakadzidziswa, muchiwedzera makuri nekuvonga.
\v 8 Chenjerai, zvimwe umwe munhu ungakupambai neuchenjeri, nekunyengera kusina maturo, setsika dzevanhu, sedzidziso dzekuvamba dzenyika, uye kwete sekuna Kristu.
\v 9 Nekuti kuzara kose kweuMwari kunogara maari pamuviri.
\v 10 Uye makazadziswa maari, iye musoro weutungamiriri hwose nesimba;
\v 11 wamakadzingiswawo maari nedzingiso isina kuitwa nemaoko, pakubvisa muviri wezvivi zvenyama, pakudzingisa kwaKristu;
\v 12 makavigwa pamwe naye pabhabhatidzo, pamakamutswawo pamwe \add naye\add* nerutendo rwekuita kwaMwari, wakamumutsa kubva kuvakafa.
\v 13 Nemwi makafa mukudarika nekusadzingiswa kwenyama yenyu, wakakuitai vapenyu pamwe naye, akukanganwirai kudarika kose,
\v 14 akadzima rugwaro rwezviga rwaipikisana nesu, rwaipesana nesu, akarubvisa pakati, aruroverera pamuchinjikwa;
\v 15 akurura vatungamiriri nemasimba, akavabudisa pachena, akatungamira kuvakunda mauri.
\v 16 Naizvozvo kusava nemunhu unokutongai pakudya kana pachinwiwa, kana panhau yemutambo kana yekugara kwemwedzi kana yemasabata;
\v 17 zvinova mumvuri wezvinhu zvichavuya, asi muviri \add nde\add*wa Kristu.
\v 18 Kusava nemunhu unokutorerai mubairo wenyu nemano, achifarira kuzvininipisa nekunamata vatumwa, achipindira pazvinhu zvaasina kuona, achizvikudza pasina nefungwa dzake dzenyama,
\v 19 uye asingabatisisi Musoro, uyo maari muviri wose nemazvisungo nemarunda unoriritirwa, nekurukirwa pamwe, uchikura nekukura kwaMwari.
\v 20 Naizvozvo kana makafa pamwe naKristu kune dzidziso dzekuvamba dzenyika, munosungikanirei nemirairo semugere munyika,
\v 21 (usabata, usaravira, usagunzva,
\v 22 izvo zvese zvichaparara nekushandiswa) semirairo nedzidziso dzevanhu?
\v 23 Zvine chimiro cheuchenjeri pakuzvidira kunamata, nekuzvininipisa, nekutambudza muviri; hazvitongobatsiri kukunda kugutsa nyama.

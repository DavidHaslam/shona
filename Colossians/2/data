\c 2
\p
\v 1 Nekuti ndinoda kuti muzive kuti kurwa kukuru zvakadini kwandinako pamusoro penyu, naivo \add ve\add*paRaodikia, navose vasina kumbovona chiso changu panyama;
\v 2 kuti moyo yavo inyaradzwe, vasonanidzwe murudo, nemufuma yose yekuvimbiswa kwakakwana kwekunzwisisa, paruzivo rwechakavanzika chaMwari, nechaBaba, nechaKristu;
\v 3 maari fuma yose yeuchenjeri neruzivo yakavigwa.
\v 4 Ndinoreva izvi, kuti kusava nemunhu unokurashai namashoko anonyengera.
\v 5 Nekuti kunyange ndisipo panyama, zvakadaro ndinemwi pamweya, ndichifara nokuvona zvigaro zvenyu, nekusimba kwerutendo rwenyu muna Kristu.
\s Unovanyevera kuti varege kutsauswa
\p
\v 6 Naizvozvo sezvamakagamuchira Kristu Jesu Ishe, fambai maari,
\v 7 makadzika midzi nokuvakwa maari, nokusimbiswa murutendo, sezvamakadzidziswa, muchiwedzera makuri nekuvonga.
\v 8 Chenjerai, zvimwe umwe munhu ungakupambai nouchenjeri, nokunyengera kusina maturo, achitevera tsika dzavanhu, achitevera zvokuvamba zvenyika, uye kwete kutevera Kristu.
\v 9 Nekuti kuzara kose kovuMwari kunogara maari pamuviri.
\v 10 Nemwi maari makazadziswa, iye musoro woutungamiriri hwose namasimba;
\v 11 iye wamakadzingiswawo maari nokudzingiswa kusina kuitwa namaoko, pakubvisa muviri wezvivi zvenyama, pakudzingisa kwaKristu;
\v 12 makavigwa pamwe naye pabhabhatidzo, pamakamutswawo pamwe \add naye\add* nerutendo rwekuita kwaMwari wakamumutsa kuvakafa.
\v 13 Nemwi makafa mukudarika kwenyu, nepakusadzingiswa kwenyama yenyu, wakakuitai vapenyu pamwe naye, akukangamwirai kudarika kose,
\v 14 akadzima rugwaro rwezviga rwaipikisana nesu, ruchipesana nesu; akarubvisa irwo pakati pedu, akaruroverera;
\v 15 akazumbura ukuru namasimba, akavabudisa pachena, akavakunda mauri.
\v 16 Naizvozvo munhu ngaarege kukutongai pachikafu kana zvimwiwa, kana nekuda kwemusi wemutambo kana pakugara kwemwedzi kana pasabata;
\v 17 zvinova mumvuri wezvinhu zvichavuya; asi muviri \add ndo\add*waKristu.
\v 18 Munhu ngaarege kuvapo unokutorerai mubairo wenyu namano, achifanira kuzvininipisa nokunamata vatumwa, achipindira pazvinhu zvaasina kuona, achizvikudza pasina nefungwa dzake dzenyama,
\v 19 asingabatisisi Musoro, uyo maari muviri wose namafundo namarunda unofundiwa, nokurukirwa pamwe, uchikura nokukura kwaMwari.
\v 20 Zvino kana makafa pamwe naKristu kune dzidziso dzokuvamba dzenyika, munosungikanireiko nemirairo, somugere munyika,
\v 21 (usabata, usaravira, usagunzva,
\v 22 izvi zvose zvichaparara nekushandiswa); zvichitevera mirairo nedzidziso dzavanhu?
\v 23 Izvo zvine chimiro cheuchenjeri pakuzvidira kunamata, nokuzvininipisa, nokuramba muviri; hazvibatsiri kukunda kugutsa nyama.

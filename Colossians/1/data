\c 1
\s Kwaziso
\p
\v 1 Pauro muapositori waKristu Jesu nokuda kwaMwari, naTimotio hama,
\v 2 kuvatsvene nehama dzakatendeka munaKristu vari paKorose: Nyasha kwamuri, norugare rwunobva kuna Mwari, Baba vedu naShe Jesu Kristu.
\s Kuvonga kwaPauro pamusoro pavo
\p
\v 3 Tinopa kuvonga kunaMwari naBaba vaShe wedu Jesu Kristu, tichikunyengetererai nguva dzose,
\v 4 sezvo takanzwa zvokutenda kwenyu munaKristu Jesu, uye zvorudo kuvatsvene vose,
\v 5 nokuda kwetariro yakagadzirirwa imwi kumatenga, yamakagara manzwa pashoko rechokwadi cheevhangeri,
\v 6 iyo yasvika kwamuri sepanyika yosewo; ichibereka chibereko, sezvainoitawo kwamuri, kubvira pazuva ramakanzwa nokuziva nyasha dzaMwari muchokwadi;
\v 7 sezvamakadzidzawo kunaEpafrasi, muranda unodikamwa pamwechete nesu, unodikamwa, mushumiri wakatendeka waKristu nokuda kwenyu,
\v 8 iye wakatiudzawo \add zvo\add*rudo rwenyu muMweya.
\s Pauro unovanyengeterera
\p
\v 9 Nokuda kwaizvozvi isuwo, kubvira pazuva ratakanzwa, hatimiri kukunyengetererai, nokukumbira kuti muzadzwe noruzivo rwokuda kwake, pauchenjeri hwose nokunzwisisa komweya;
\v 10 kuti mufambe sezvinofanira Ishe, muchimufadza pazvose, muchibereka zvibereko pabasa rose rakanaka, muchikura paruzivo rwaMwari;
\v 11 muchisimbiswa nesimba rose, zvichifambirana nesimba rokurumbidzwa kwake, muve nomoyo murefu nokutsungirira nomufaro;
\v 12 muchipa kuvonga kunaBaba, vakatiita kuti tifanire kugoverana kwenhaka yavatsvene muchiedza.
\v 13 vakatinunura pasimba rerima, vakatishandurira muushe hwoMwanakomana werudo rwavo;
\v 14 watine dzikinuro maari kubudikidza neropa rake, \add ndiko\add* kukangamwirwa kwezvivi.
\v 15 Ndiye mufananidzo waMwari usingaonekwi, dangwe rechisikwa choga choga;
\v 16 nokuti maari zvinhu zvose zvakasikwa, zviri kumatenga nezviri panyika, zvinovonekwa nezvisingavonekwi, kana zviri zvigaro zvovushe kana vushe, kana ukuru, kana masimba; zvinhu zvose zvakasikwa naye, \add zvikasikirwa \add*iye.
\v 17 Ndiye unotangira zvinhu zvose, uye zvinhu zvose zvakabatanidzwa maari.
\v 18 Uye ndiye musoro womuviri, kereke; unova kutanga, dangwe kuna vakafa; kuti iye ave wokutanga pazvinhu zvose.
\v 19 Nokuti zvakafadza \add Baba\add*, kuti kuzara kose kugare maari,
\v 20 uye akonzere naye kuti zvinhu zvose zviyananiswe kwaari, amboita rugare kubudikidza neropa romuchinjikwa wake kubudikidza naiye, kunyange zviri panyika kunyange zviri kumatenga.
\v 21 Nemwi maimbova vaeni navavengi pafungwa namabasa akaipa, asi zvino wayanana \add nemwi\add*
\v 22 mumuviri wenyama yake kubudikidza nokufa akukumikidzei muri vatsvene, musina mhosva uye musingamhuriki pachiso chake,
\v 23 kana muchingorambirawo pakutenda makateyiwa, makasimbiswa, musingabviswi patariro yeevhangeri yamakanzwa, yakaparidzirwa chisikwa choga choga chiri pasi pokudenga; iyo yandakaitwa mushumiri wayo ini Pauro.
\s Kutambudzika kwaPauro pamusoro pavo
\p
\v 24 Zvino ndinofara pakutambudzika kwangu nokuda kwenyu, nokuzadzisa zvakasara pamatambudziko aKristu munyama yangu nokuda komuviri wake, inova ndiyo kereke;
\v 25 iyo ini yandakaitwa mushumiri wayo zvichienderana nokuita kwaMwari kwandakapiwa pamusoro penyu, kuti ndizadzise shoko raMwari;
\v 26 chakavanzika chakanga chakafukidzwa kubvira kare, nekubva kumazera, asi zvino chakaratidzwa kuvatsvene vake,
\v 27 kuna ivo Mwari vaakada kuzivisa ufumi hwokubwinya kwechakavanzika ichochi pakati pavahedheni, chinova Kristu mamuri, tariro yokubwinya;
\v 28 watinoparidza isu, tichiyambira munhu mumwe nomumwe, nokudzidzisa munhu mumwe nomumwe muuchenjeri hwose, kuti tiise munhu mumwe nomumwe akakwana muna Kristu;
\v 29 ndizvo zvandinoshingairirawo, ndichirwa zvichiindirana nokubata kwake kunobata mandiri nesimba.

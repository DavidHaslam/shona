\c 3
\s Ivai vatsvene muchidanana
\p
\v 1 Naizvozvo kana makamutswa pamwe naKristu, tsvakai zvekumusoro, Kristu kwaagere kuruoko rwerudyi rwaMwari.
\v 2 Rangarirai zviri kumusoro, kwete zviri panyika.
\v 3 Nekuti makafa, uye upenyu hwenyu hwakavigwa pamwe naKristu muna Mwari.
\v 4 Kana Kristu upenyu hwedu achionekwa, ipapo imwiwo muchaonekwa pamwe naye mukubwinya.
\v 5 Naizvozvo urayai mitezo yenyu iri panyika, upombwe, tsvina, kushumba kwakaipa, kuda zvakaipa, uye kuchiva, kunova kunamata zvifananidzo.
\v 6 Nekuda kwezvinhu izvi, hasha dzaMwari dzinouya pavana vekusateerera;
\v 7 imwiwo maimbofamba mazviri, pamaigara mazviri.
\v 8 Asi ikozvino imwiwo bvisai zvose izvi, kutsamwa, hahsa, kuvenga, kunyomba, nekutaura zvinonyadzisa kubva mumuromo wenyu;
\v 9 regai kureverana nhema, zvamakabvisa munhu wekare nemabasa ake,
\v 10 mukafuka mutsva, unovandudzwa paruzivo semufananidzo wewakamusika;
\v 11 pasina muGiriki kana muJudha, kudzingiswa kana kusadzingiswa, mutorwa, muSitia, musungwa, wakasununguka; asi Kristu \add ndiye\add* zvose, uye \add uri\add* mune zvose.
\v 12 Naizvozvo pfekai sevasanangurwa vaMwari, vatsvene nevanodikamwa, moyo yetsitsi, moyo munyoro, kuzvininipisa, unyoro, nemoyo murefu;
\v 13 muchiitirana moyo murefu, nekukanganwirana kana umwe ane mhosva neumwe; Kristu sezvaakakukanganwirai, saizvozvowo imwi;
\v 14 zvino pamusoro pezvose \add pfekai\add* rudo, ndicho chisungo chekuzadzisa.
\v 15 Nerugare rwaMwari ngarwutonge mumoyo yenyu, ndirwo rwamakadanirwawo mumuviri mumwe; uye ivai vanovonga.
\v 16 Shoko raKristu ngarigare mamuri neufumi muuchenjeri hwose muchidzidzisana nekurairana mumapisarema, nenziyo, nenziyo dzemweya, muimbire Ishe nenyasha mumoyo yenyu;
\v 17 uye choga choga chamunoita pashoko kana chiito, \add itai\add* zvose muzita raIshe Jesu, muchivonga Mwari naBaba kubudikidza naye.
\s VaKristu mumba mavo
\p
\v 18 Vakadzi zviisei pasi pevarume venyu pachenyu, sezvo zvakafanira muna Ishe.
\v 19 Varume, idai vakadzi venyu, uye regai kuvavavira.
\v 20 Vana, teererai vabereki pazvinhu zvose, nekuti izvi zvinofadza Ishe.
\v 21 Madzibaba, musatsamwisa vana venyu, kuti varege kuora moyo.
\v 22 Varanda, teererai pazvinhu zvose vari vatenzi venyu panyama; kwete nekushandira maziso sevafadzi vevanhu, asi nemoyo wakarurama, muchitya Mwari;
\v 23 uye zvose kunyange chipi chamunoita, itai nemoyo, sekuna Ishe, uye kwete kuvanhu;
\v 24 muchiziva kuti kuna Ishe muchagamuchira mubairo wenhaka; nekuti munoshandira Ishe Kristu.
\v 25 Nekuti unoita zvisakarurama uchagamuchira zvisakarurama zvaakaita; uye hakuna kusarurwa kwavanhu.

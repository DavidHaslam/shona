\c 3
\s Ivai vatsvene muchidana
\p
\v 1 Naizvozvo kana makamutswa pamwe naKristu, tsvakai zvinhu zviri kumusoro, uko Kristu ugere kurudyi rwaMwari.
\v 2 Isai moyo yenyu kuzvinhu zviri kumusoro, kwete pazvinhu zvapanyika.
\v 3 Nokuti makafa, uye upenyu hwenyu hwakavigwa pamwe naKristu muna Mwari.
\v 4 Kana Kristu, iye upenyu hwedu, achionekwa, nemwiwo muchaonekwa pamwe naye mukubwinya.
\v 5 Naizvozvo urayai mitezo yenyu iri panyika, upombwe, tsvina, kushumba, kuda zvakaipa, kuchiva, ndiko kunamata zvifananidzo.
\v 6 Nokuda kwezvinhu izvozvi, kutsamwa kwaMwari kunovuya pavana vokusateerera;
\v 7 nemwiwo maimbofamba mazviri, pamaigara mukati mazvo.
\v 8 Asi zvino imwiwo bvisai izvi zvose, hasha, kutsamwa, kuvenga, kunyomba, nokutaura zvinonyadzisa nomuromo wenyu.
\v 9 Regai kureverana nhema, zvamakabvisa munhu wekare namabasa ake,
\v 10 mukafuka mutsva, unovandudzwa paruzivo, somufananidzo wowakamusika;
\v 11 apo pasina muGiriki kana muJudha, kudzingiswa kana kusadzingiswa, mutorwa, muSitia, musungwa, wakasununguka; asi Kristu \add ndiye\add* zvose, uye \add uri\add* muna vose.
\v 12 Naizvozvo pfekai savasanangurwa vaMwari, vatsvene navanodikamwa, moyo yetsitsi, moyo munyoro, kuzvininipisa mufungwa, vunyoro, nomoyo murefu;
\v 13 muchiitirana moyo murefu, nokukangamwirana kana munhu ane mhosva nomumwe; Kristu sezvaakakukangamwiraiwo, saizvozvowo nemwi.
\v 14 Zvino pamusoro pezvinhu izvi zvose \add fukai\add* rudo, ndicho chisungo chokuzadzisa chinokwanisa.
\v 15 Norugare rwaMwari ngarutonge mumoyo yenyu, ndirwo rwamakadanirwawo mumuviri mumwe; uye ivai nokuvonga.
\v 16 Shoko raKristu ngarigare mukati menyu paufumi mukuchenjera kose muchidzidzisana nokurairana namapisarema, nenziyo, nenziyo dzomweya, muimbire Ishe nenyasha mumoyo yenyu;
\v 17 uye choga choga chamunoita pashoko kana basa, \add itai\add* zvose muzita raShe Jesu, muchivonga Mwari naBaba kubudikidza naye.
\s VaKristu mumba mavo
\p
\v 18 Vakadzi zviisei pasi pavarume venyu, sezvo zvakafanira munaShe.
\v 19 Varume, idai vakadzi venyu, regai kuvavavira.
\v 20 Vana, teererai vabereki pazvinhu zvose, nokuti ndizvo zvinofadza kwazvo kunaShe.
\v 21 Madzibaba, musatsamwisa vana venyu, kuti varege kuora moyo.
\v 22 Varanda, teererai pazvinhu zvose vatenzi venyu panyama; kwete nokushumira maziso savafadzi vavanhu, asi nomoyo wakarurama muchitya Mwari.
\v 23 uye zvose kunyange chipi chamunoita, itai nomoyo sokunaShe, uye kwete kuvanhu;
\v 24 muchiziva kuti kunaShe muchapiwa mubairo wenhaka; nokuti munoshandira Ishe Kristu.
\v 25 Nokuti unoita zvisakarurama, uchagamuchira zvisakarurama zvaakaita; hakuna kusarurwa kwavanhu.

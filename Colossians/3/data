\c 3
\s Ivai vatsvene muchidanana
\p
\v 1 Naizvozvo kana makamutswa pamwe naKristu, tsvakai zvinhu zviri kumusoro, uko Kristu ugere kuruoko rwerudyi rwaMwari.
\v 2 Isai fungwa dzenyu kuzvinhu zviri kumusoro, kwete zvinhu zvepanyika.
\v 3 Nekuti makafa, uye upenyu hwenyu hwakavigwa pamwe naKristu muna Mwari.
\v 4 Kana Kristu, unova upenyu hwedu, achionekwa, ipapo imwiwo muchaonekwa pamwe naye mukubwinya.
\v 5 Naizvozvo urayai mitezo yenyu iri panyika, upombwe, tsvina, kushumba, kuda zvakaipa, uye kuchiva, kunova kunamata zvifananidzo.
\v 6 Nekuda kwezvinhu izvi, hasha dzaMwari kunouya pavana vekusateerera;
\v 7 imwiwo maimbofamba mazviri, pamaigara mukati mazvo.
\v 8 Asi zvino imwiwo bvisai zvose izvi, kutsamwa, hahsa, kuvenga, kunyomba, nekutaura zvinonyadzisa mumuromo wenyu.
\v 9 Regai kureverana nhema, zvamakabvisa munhu wekare nemabasa ake,
\v 10 mukafuka mutsva, unovandudzwa paruzivo, semufananidzo wewakamusika;
\v 11 apo pasina muGiriki kana muJudha, kudzingiswa kana kusadzingiswa, mutorwa, muSitia, musungwa, wakasununguka; asi Kristu \add ndiye\add* zvose, uye \add uri\add* mune vose.
\v 12 Naizvozvo pfekai sevasanangurwa vaMwari, vatsvene nevanodikamwa, moyo yetsitsi, moyo munyoro, kuzvininipisa mufungwa, unyoro, nemoyo murefu;
\v 13 muchiitirana moyo murefu, nekukangamwirana kana munhu ane mhosva neumwe; Kristu sezvaakakukangamwirai, saizvozvowo imwi.
\v 14 Zvino pamusoro pezvinhu izvi zvose \add fukai\add* rudo, ndicho chisungo chekuzadzisa.
\v 15 Nerugare rwaMwari ngarwutonge mumoyo yenyu, ndirwo rwamakadanirwawo mumuviri mumwe; uye ivai vanovonga.
\v 16 Shoko raKristu ngarigare mamuri neufumi neuchenjeri hwose muchidzidzisana nekurairana namapisarema, nenziyo, nenziyo dzomweya, muimbire Ishe nenyasha mumoyo yenyu;
\v 17 uye choga choga chamunoita pashoko kana chiito, \add itai\add* zvose muzita raIshe Jesu, muchivonga Mwari naBaba kubudikidza naye.
\s VaKristu mumba mavo
\p
\v 18 Vakadzi zviisei pasi pevarume venyu, sezvo zvakafanira muna Ishe.
\v 19 Varume, idai vakadzi venyu, regai kuvavavira.
\v 20 Vana, teererai vabereki pazvinhu zvose, nekuti izvi zvinofadza kwazvo kuna Ishe.
\v 21 Madzibaba, musatsamwisa vana venyu, kuti varege kuora moyo.
\v 22 Varanda, teererai pazvinhu zvose vari vatenzi venyu panyama; kwete nokushumira maziso sevafadzi vevanhu, asi nemoyo wakarurama muchitya Mwari.
\v 23 uye zvose kunyange chipi chamunoita, itai nomoyo sekuna Ishe, uye kwete kuvanhu;
\v 24 muchiziva kuti kuna Ishe muchagamuchira mubairo wenhaka; nekuti munoshandira Ishe Kristu.
\v 25 Nekuti unoita zvisakarurama, uchagamuchira zvisakarurama zvaakaita; hakuna kusarurwa kwavanhu.

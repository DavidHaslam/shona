\c 1
\s Zuva raJehovha raswedera
\p
\v 1 Shoko raJehovha rakasvika kuna Zefaniya mwanakomana waKushi, mwanakomana waGedhariya, mwanakomana waAmariya, mwanakomana waHezekiya, pamazuva aJosiya, mwanakomana waAmoni, mambo waJudha.
\p
\v 2 Ndichapedza zvekupedza zvese zvibve pachiso chenyika, anoreva Jehovha.
\p
\v 3 Ndichapedza munhu nemhuka, uye ndichapedza shiri dzekumatenga, nehove dzegungwa, nezvigumbuso pamwe nevakaipa; uye ndichagura munhu kubva pachiso chenyika, anoreva Jehovha.
\v 4 Zvino ndichatambanudzira ruoko rwangu pamusoro paJudha, nepamusoro pevagari vese veJerusarema; uye ndichagura vakasara vaBhaari kubva panzvimbo ino, nezita reVaKemarimi pamwe nevapristi;
\v 5 nevanoshumira hondo dzekumatenga pamusoro pematenga edzimba, nevanoshumira vanopika naJehovha vachipikawo naMarikami,
\v 6 nevanodzoka pakutevera Jehovha, nevasina kutsvaka Jehovha, kana kumubvunza.
\p
\v 7 Nyararai pakuvapo kwaIshe Jehovha, nokuti zuva raJehovha rava pedo; nokuti Jehovha wakagadzirira chibairo, vakakokwa vake wakavaita vatsvene.
\p
\v 8 Zvino zvichaitika nezuva rechibairo chaJehovha, ndicharanga machinda, nevanakomana vemadzimambo, nevese vakapfeka nguvo dzevatorwa.
\v 9 Zvino pazuva iro ndicharanga vese vanouruka nepamusoro pechikumbaridzo, vanozadza imba yatenzi wavo nemhirizhonga nekunyengera.
\v 10 Zvino zvichaitika pazuva iro, anoreva Jehovha, kuchava neinzwi rekuchema kubva pasuwo rehove, nekuungudza kubva pane rechipiri, nekukoromoka kukuru kubva kumakomo.
\v 11 Ungudzai imwi vagari veMakiteshi; nokuti vanhu vese vanotengesa vagurirwa pasi, vese vakatakura siriva vagurwa.
\v 12 Zvino zvichaitika panguva iyo, ndichanzvera Jerusarema nemwenje; nekuranga, vanoti mumoyo mavo: Jehovha haangaiti zvakanaka, uye haangaiti zvakaipa.
\v 13 Fuma yavo ichaitwa zvakapambiwa, nedzimba dzavo matongo; zvirokwazvo, vachavaka dzimba, asi havangagarimo; vachasima minda yemizarnbiringa, asi havangamwi waini yayo.
\p
\v 14 Zuva guru raJehovha rava pedo, rava pedo, rinokurumidza kwazvo, iro inzwi rezuva raJehovha; mhare inochemapo zvikuru kwazvo.
\v 15 Zuva iro izuva rokutsamwa, zuva rokutambudzika nokumanikidzwa, zuva rokurasi wa nokuparadzwa, zuva rerima nerokusviba, zuva ramakore nerezarima guru,
\v 16 zuva rehwamanda neremhere, zvinoridzirwa maguta akakomberedzwa namasvingo neshongwe dzakakwirira.
\v 17 Ndichauyisira vanhu kumanikidzwa, kuti vafambe samapofu, nokuti vakatadzira Jehovha; ropa ravo richadururwa seguruva, nenyama yavo sendove.
\v 18 Sirivha yavo kunyange goridhe ravo hazvingagoni kuvarwira nezuva rokutsamwa kwaJehovha; asi nyika yese ichapedzwa nomoto wegodo rake; nokuti achapedza, zvirokwazvo achapedza zvinotyisa, vese vagere panyika.
\c 3
\s Chivi cheJerusarema nekununurwa kwaro
\p
\v 1 Nhamo kune rinosemesa uye rakasvibiswa, guta rinomanikidza!
\v 2 Harina kuteerera kuizwi, harina kugamuchira kudzorwa, harina kuvimba naJehovha, harina kuswedera kunzwa kuna Mwari waro.
\v 3 Machinda aro mukati maro ishumba dzinoomba, vatongi varo mapumhi emadekwani, hadzin'un'uni mapfupa kusvika mangwanani.
\v 4 Vaporofita varo vakareruka vanhu vekunyengera; vapristi varo vakasvibisa nzvimbo tsvene, vakaita mhirizhonga kumurairo.
\v 5 Jehovha wakarurama ari mukati maro, haringaiti zvakaipa, mangwanani ega ega rinouisa mutongo waro pachena, harikonewi; asi asakarurama haazivi nyadzi.
\p
\v 6 Ndakagura marudzi, shongwe dzawo dzava matongo, ndakaita nzira dzawo dzemumusha matongo, kuti hapana anopfuuramo, maguta avo aparardzwa, zvekuti hakuchina munhu, kuti hakuna mugari.
\v 7 Ndakati: Zvirokwazvo uchanditya, uchagamuchira murairo, saizvozvo, kuti ygaro hwavo husagurwa, zvese zvandinovaranga nazvo, asi vanomuka mangwanani, vanoodza zviito zvavo zvese.
\p
\v 8 Naizvozvo ndimirirei, anoreva Jehovha, kusvika pazuva randinomukira chinopambwa, nokuti chinangwa changu kuunganidza marudzi, kuti ndiunganidze umambo uzhinji, kuti ndidurure pamusoro pavo hasha dzangu, kutsamwa kwangu kwese kunopfuta, nokuti nyika yese ichapedzwa nemoto wegodo rangu.
\v 9 Nokuti panguva iyo ndichadzorera vanhu rurimi rwakachena, kuti vese vadane zita raJehovha, kuti vamushumire nefudzi rimwe.
\v 10 Kubva mhiri kwerizi rweItiyopiya vanyengeteri vangu, mukunda wevakapararira vangu, vachaunza chibairo changu.
\p
\v 11 Pazuva iro haunganyadziswi nezviito zvako zvese, zvawakanditadzira nazvo, nokuti ipapo ndichabvisa pakati pako avo vanofara mukuzvikudza, uye haungazozvikwiridzirizveNezuva iro haunganyadziswi pamusoro pamabasa ako ese, awakandidarikira nawo; nokuti nenguva iyo ndichabvisa pakati pako vanhu vako vanofarisisa vachizvikudza; haungazovi namanyawi pagomo rangu dzvene.
\v 12 Asi ndicharega mukati mako vanhu vanotambudzika navarombo; ivo vachavimba nezita raJehovha.
\v 13 Vakasara VaIsraeri havangaiti zvakaipa, kana kureva nhema; rurimi runonyengera harungawanikwi mumiromo yavo; nokuti vachafura nokurara pasi, hakuna angavatyisa.
\v 14 Imba, iwe mukunda weZiyoni, pururudza, iwe Israeri; fara ufarisise nomwoyo wako wese, iwe mukunda weJerusarema.
\v 15 Jehovha akabvisa zvawakatongerwa, wakadzinga muvengi wako; mambo waIsraeri, iye Jehovha, ari pakati pako, haungazoonizve zvakaipa.
\v 16 Nezuva iro vachati kuJerusarema: Usatya iwe; Ziyoni, maoko ako ngaarege kushaiwa simba.
\v 17 Jehovha Mwari wako ari mukati mako, iye ane simba, achaponesa; achakufarira nomufaro, uchanyarara parudo rwake; achakufarira nokupururudza.
\p
\v 18 Ndichaunganidza vanochemera ungano yakatarwa, ivo vaibva kwamuri, vairemerwa nokuzvidzwa kwavo.
\v 19 Tarirai, nenguva iyo ndichatonga vese vanokumanikidza, ndichaponesa mhetamakumbo, nokuunganidza vakadzingwa; ndichavaitira mbiri nezita rakanaka, ivo vainyadziswa panyika yese.
\v 20 Nenguva iyo ndichakuuisai, nenguva iyo ndichakuunganidzai, nokuti ndichakuitirai zita rakanaka nembiri pakati pendudzi dzese dzenyika kana ndichidzosa kutapwa kwenyu, imwi muchizviona ndizvo zvinotaura Jehovha.

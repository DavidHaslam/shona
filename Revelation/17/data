\c 17
\s Kuputsika kweBhabhironi, mhombwe huru.
\p
\v 1 Zvino mumwe wavatumwa vanomwe, vakanga vanendiro nomwe, akavuya akataura neni achiti kwandiri: Uya pano ndicharatidza kwauri kutongwa kwemhombwe huru, inogara pamusoro pemvura zhinji;
\v 2 madzimambo enyika akaita vupomwe nayo, navanogara panyika vakadhakiswa newaini yeupobwe hwayo.
\v 3 Ipapo wakandiisa kurenje mumweya, ndikavona mukadzi akatasva chikara chitsvuku, chizere namazita okumhura Mwari, chinemisoro minomwe nenyanga gumi.
\v 4 Mukadzi wakanga akapfeka mavara matsvuku neshava, akashonga ndarama namabwe anokosha, namaparera*, ane munomudziyo wendarama muruoko rwake uzere nezvinosemesa netsvina youpombwe hwake.
\v 5 Napahuma yake pakanyorwa zita \add rokuti\add*: BABHIRONI, MAI VEMHOMBWE NEZVINONYANGADZA ZVENYIKA.
\v 6 Ipapo ndakavona mukadzi akadhakwa neropa ravatsvene, uye neropa rezvapupu zvaJesu; ndikati ndamuona ndikashamiswa nokushamiswa kukuru.
\v 7 Ipapo mutumwa akati kwandiri: Washamiswa neiko? Ndichakuudza chakavanzika chomukadzi, nezvechikara chinomutakura chinemisoro minomwe nenyanga dzinegumi.
\v 8 Chikara chawavona, chaivapo, uye chisisispo; chodokukwira chichibva mugomba risina chigadziko chichienda kundoparadzwa; uye vanogara panyika vasina kunyorwa mazita avo mubhuku yovupenyu kubva pakusikwa kwenyika, vachashamiswa kana vachiona chikara chaivapo, chisisipo, uye chichazovapo.
\v 9 Ndipo panokufunga kune njere. Misoro minomwe ndiwo makomo manomwe, anogarwa nomukadzi.
\v 10 Ndiwo madzimambo manomwe; vashanu vawa, mumwe uripo, mumwe uchigere kusvika; uye kana achisvika, unofanira kugara chinguva chiduku.
\v 11 Chikara chaivapo, chisisipo, ndiyewo worusere, ari wavanomwe, unoenda mukuparadzwa.
\v 12 Nyanga dzinegumi dzawavona, ndiwo madzimambo anegumi, achigere kugamuchira ushe asi uchagamuchira simba samadzimambo pamwe chete nechikara nguva imwe.
\v 13 Ivo vane ndangariro imwe, vanopa chikara simba ravo neushe hwavo.
\v 14 Ava vacharwa neGwayana, Gwayana richavakunda; nokuti iro ndiro Ishe wamadzishe, naMambo wamadzimambo; naivo vanaro ndivanhu vakadamwa vatsvene vakatendeka.
\v 15 Zvino akati kwandiri: mvura yawavona inogarwa nemhobwe, ndivo vanhu, nechaunga namarudzi, nendimi.
\v 16 Uye nyanga dzinegumi dzawaona pachikara ndivo vachavenga mhobwe, vachaiparadza nokuifukura; vachadya nyama yayo, nokuipisa nomoto.
\v 17 Nokuti Mwari wakaisa mumoyo yavo kuti vaite kurangarira kwake, vave nokurangarira kumwe, vape chikara ushe hwavo, kusvikira mashoko aMwari azadziswa.
\v 18 Zvakare mukadzi wawavona ndiro guta guru, rinobata vushe hwamadzimambo enyika.

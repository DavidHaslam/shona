\c 17
\s Kuputsika kweBhabhironi, mhombwe huru.
\p
\v 1 Zvino kwakauya mumwe wavatumwa vanomwe, vakanga vane ndiro nomwe akataura neni achiti kwandiri: Uya pano, ndicharatidza kwauri kutongwa kwemhombwe huru inogara pamusoro pemvura zhinji;
\v 2 madzimambo enyika akaita upomwe nayo, navagari vepanyika vakadhakiswa newaini yeupombwe hwayo.
\v 3 Ipapo akandisengera kurenje mumweya, ndikavona mukadzi akatasva chikara chitsvuku, chizere namazita okunyomba, chine misoro minomwe nenyanga gumi.
\v 4 Uye mukadzi wakanga akapfeka zvine ruvara rwehute nezvitsvuku, akashonga ndarama namabwe anokosha namaparera*, ane mukombe wendarama muruoko rwake uzere nezvinosemesa netsvina youpombwe hwake.
\v 5 Napahuma yake pakanga pakanyorwa zita \add rokuti\add*: CHAKAVANZIKA, BHABHIRONI GURU, MAI VEMHOMBWE NEZVINOSEMESA ZVENYIKA.
\v 6 Ipapo ndakaona mukadzi akadhakwa neropa ravatsvene, uye neropa rezvapupu zvaJesu; zvino ndakati ndamuona ndikashamiswa nokushamiswa kukuru.
\v 7 Ipapo mutumwa akati kwandiri: Washamiswa nei? Ndichakuudza chakavanzika chomukadzi, nechechikara chinomutakura chine misoro minomwe nenyanga gumi.
\v 8 Chikara chawaona, chaivapo, uye chisisisipo; choda kukwira chichibva mugomba risina chigadziko chichienda kundoparadzwa; uye vanogara panyika vasina kunyorwa mazita avo mubhuku yovupenyu kubva pakusikwa kwenyika vachashamiswa vachiona chikara chaivapo uye chisisisipo uye kunyange chiripo.
\v 9 Hekuno kufunga kune njere. Misoro minomwe ndiwo makomo manomwe pamusoro pawo pagere mukadzi,
\v 10 uye ndiwo madzimambo manomwe; vashanu vawa, mumwe uripo, mumwe uchigere kusvika; uye kana achisvika, unofanira kugara chinguva chiduku.
\v 11 Uye chikara chaivapo uye chisisisipo ndiyewo worusere, achibva pavanomwe, unoenda mukuparadzwa.
\v 12 Nenyanga gumi dzawaona, ndiwo madzimambo gumi achigere kugamuchira ushe, asi achagamuchira simba samadzimambo pamwe nechikara nguva imwe.
\v 13 Ivo vane ndangariro imwe, uye vanopa simba ravo neutongi hwavo kuchikara .
\v 14 Ava vachaita hondo neGwayana, uye Gwayana richavakunda; nekuti iro ndiro Ishe wamadzishe, naMambo wamadzimambo; naivo vanaro ndevakadamwa nevakasarudzwa nevakatendeka.
\v 15 Zvino akati kwandiri: mvura yawaona inogarwa nemhobwe, ndivo vanhu, nechaunga namarudzi, nendimi.
\v 16 Uye nyanga gumi dzawaona pachikara ndivo vachavenga mhombwe, vachaiparadza nokuifukura; uye vachadya nyama yayo, nokuipisa nomoto.
\v 17 Nekuti Mwari wakaisa mumoyo yavo kuti vaite fungwa dzake, vave nokurangarira kumwe, vape chikara ushe hwavo, kusvikira mashoko aMwari apedzeredzwa.
\v 18 Zvakare mukadzi wawaona ndiro guta guru, rinotonga pamusoro pamadzimambo enyika.

\c 1
\s Zita rebhuku neroMunyori
\p
\v 1 Chakaratidzwa chaJesu Kristu, chaakapa kwaari, kuti aratidze varanda vake zvinhu izvo zvinofanira kukurumidza kuitika; aka\add zvi\add*tuma nomutumwa wake, ndokuzivisa muranda wake Johwani;
\v 2 wakapupurira shoko raMwari, neuchapupu hwaJesu Kristu, nezvose zvaakavona.
\v 3 Wakaropafadzwa uyo unoverenga, navanonzwa mashoko echiporofita ichi ichi vachichengeta zvinhu izvo zvakanyorwa imomo, nokuti nguva yava pedo.
\s Vakanyorerwa: Kereke nomwe paAsia
\p
\v 4 Johwani kukereke nomwe dziri paAsia: Nyasha kwamuri, norugare, zvinobva kuna iye uripo, uye wakanga aripo, nouchazovapo; nokumweya minomwe iri pamberi pechigaro chake choushe;
\v 5 nokuna Jesu Kristu, chapupu chakatendeka, dangwe ravakafa, mubati wamadzishe enyika. Kuna iye wakatida akatisuka kubva pazvivi zvedu neropa rake,
\v 6 akatiita madzimambo, navapristi kuna Mwari naBaba vake, kwaari \add ngakuve\add* kubwinya nesimba nokusingaperi peri. Ameni.
\v 7 Tarira, unovuya namakore, uye ziso rose richamuona, naivo vakamubaya; nemarudzi ose enyika achachema nokuda kwake. Hongu, Ameni.
\p
\v 8 Ini ndini Arifa naOmega, kutanga nokupedzisira, ndizvo zvinoreva Ishe, uripo, wakanga aripo, nouchazouya, Wamasimba ose.
\s Jesu unozviratidza kunaJohwani paPatimosii
\p
\v 9 Ini Johwani ndiri hama yenyuwo, mugoverani pamwe chete nemwi pakutambudzika, novushe, nokutsungirira kwaJesu Kristu ndakanga ndiri pachiwi chinonzi Patimosi, nokuda kweshoko raMwari, nokupupura muna Jesu Kristu.
\v 10 Ndakanga ndiri muMweya nezuva raShe, ndikanzwa shure kwangu inzwi guru, serinenge rehwamanda,
\v 11 richiti: Ndini Arifa naOmega kutanga nokupedzisira; nokuti: Zvaunovona, nyora mubhuku, utumire kukereke nomwe, dziri muAsia, paEfeso, napaSimina, napaPegamo, napaTiatira, napaSardisi, napaFiraderfia, napaRaodikia.
\p
\v 12 Ndikatendevuka kuti ndivone inzwi rakataura neni. Ndakati ndatendevuka, ndikavona zvigadziko zvemwenje zvinomwe zvendarama;
\v 13 napakati pezvigadziko zvemwenje, \add mumwe\add* wakaita seMwanakomana womunhu, akafuka nguvo yakasvikira kutsoka, akazvisunga napachifuva nebhanire rendarama.
\v 14 Musoro wake nevhudzi \add zvakanga\add* zviri zvichena samakushe amakwai, sechando; uye meso ake semurazvo womoto;
\v 15 tsoka dzake dzakanga dzakafanana nendarira inopenya, sedzinenge dzakanatswa muvira; inzwi rake rakaita senzwi remvura zhinji.
\v 16 Uye wakange ane muuruvoko rwake rworudyi nyeredzi nomwe; zvino mumuromo make makabuda munondo unopinza, unocheka kose; chiso chake chaiva sezuva rinopenya nesimba raro.
\p
\v 17 Ndakati ndichimuvona, ndikawira pasi patsoka dzake sendafa; akaisa ruvoko rwake rworudyi pamusoro pangu, achiti kwandiri: Usatya, ndini wokutanga nowokupedzisira.
\v 18 naiye mupenyu; uye ndakanga ndakafa, zvino tarira ndiri mupenyu nokusingaperiperi. Ameni. Ndine kiyi dzorufu neHadhesi.
\v 19 Naizvozvo nyora zvawavona, nezvinhu zviripo, nezvichazovapo shure kwaizvozvi;
\v 20 zvakavanzika zvenyeredzi nomwe dzawaona muruvoko rwangu rworudyi, nezvigadziko zvemwenje zvinomwe zvendarama. Nyeredzi nomwe ndivo vatumwa vekereke nomwe; nezvigadziko zvemwenje zvinomwe ndidzo kereke nomwe.

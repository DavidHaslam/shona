\c 1
\s Zita rebhuku neremunyori
\p
\v 1 Chakazarurwa chaJesu Kristu, Mwari chaakapa kwaari, kuti aratidze varanda vake zvinhu izvo zvinofanira kukurumidza kuitika; aka\add zvi\add*tuma nomutumwa wake, ndokuratidza muranda wake Johwani;
\v 2 wakapupura shoko raMwari, neuchapupu hwaJesu Kristu, nezvinhu zvose zvaakaona.
\v 3 Wakaropafadzwa uyo unoverenga, naavo vanonzwa mashoko echiporofita ichi vachichengeta zvinhu izvo zvakanyorwa mazviri, nekuti nguva yava pedo.
\s Kukwazisa kwaJohwani
\p
\v 4 Johwani; kukereke nomwe dziri paAsia: Nyasha kwamuri, norugare zvinobva kuna iye uripo, uye wakanga aripo, neuchazouya; nekumweya minomwe iri pamberi pechigaro chake cheushe;
\v 5 nokuna Jesu Kristu, chapupu chakatendeka, dangwe ravakafa, mutungamiriri wamadzishe enyika. Kuna iye wakatida akatisuka kubva pazvivi zvedu muropa rake,
\v 6 akatiita madzimambo navapristi kuna Mwari naBaba vake, kwaari \add ngakuve\add* kubwinya nesimba kusvikira rinhi narinhi. Ameni.
\v 7 Tarira, unouya namakore, uye ziso rose richamuona, naivo vakamubaya; nemarudzi ose enyika achachema nekuda kwake. Hongu, Ameni.
\p
\v 8 Ini ndini Arifa naOmega, kutanga nokuguma, ndizvo zvinoreva Ishe, uripo, wakanga aripo, neuchazouya, Wamasimbaose.
\s Jesu unozviratidza kunaJohwani paPatimosi
\p
\v 9 Ini Johwani ndiri hama yenyuwo, mufambidzani pakutambudzika, nomuushe, nokutsungirira kwaJesu Kristu ndakanga ndiri pachiwi chinonzi Patimosi nekuda kweshoko raMwari, nokweuchapupu hwaJesu Kristu.
\v 10 Ndakanga ndiri muMweya nezuva raIshe, ndikanzwa shure kwangu inzwi guru, serinenge rehwamanda,
\v 11 richiti: Ndini Arifa naOmega kutanga nokupedzisira; nokuti: Zvaunoona, nyora mubhuku utumire kukereke nomwe, dziri muAsia, paEfeso, nepaSimina, nepaPegamo, nepaTiatira, nepaSadhisi, nepaFiradhefia, nepaRaodhikia.
\p
\v 12 Ndikatendevuka kuona inzwi rakataura neni. Zvino ndatendeuka ndakaona zvigadziko zvemwenje zvendarama zvinomwe;
\v 13 nepakati pezvigadziko zvemwenje, \add mumwe\add* wakaita seMwanakomana womunhu, akafuka nguvo yakasvikira kutsoka, akazvisunga kupoteredza chifuva nebhanire rendarama.
\v 14 Musoro wake nemavhudzi \add zvakanga\add* zvakachena samakushe amakwai, sechando; uye meso ake semurazvo womoto;
\v 15 uye tsoka dzake dzakafanana nendarira inopenya, sedzinenge dzakapiswa muvira; neinzwi rake senzwi remvura zhinji.
\v 16 Uye wakange ane muruoko rwake rworudyi nyeredzi nomwe; zvino mumuromo make makabuda munondo unopinza unocheka mativi maviri; chiso chake \add chaiva\add* sezuva rinopenya musimba raro.
\p
\v 17 Zvino ndakati ndichimuona, ndikawira pasi patsoka dzake sewakafa; akaisa ruoko rwake rworudyi pamusoro pangu achiti kwandiri: Usatya, ndini wokutanga nowokupedzisira.
\v 18 naiye mupenyu; uye ndakanga ndakafa, zvino tarira, ndiri mupenyu kusvikira rinhi narinhi. Ameni. Uye ndine kiyi dzegehena nedzerufu.
\v 19 Nyora zvinhu zvawaona, nezvinhu zviripo, nezvinhu zvichazovapo shure kwaizvozvi;
\v 20 chakavanzika chenyeredzi nomwe dzawaona muruoko rwangu rworudyi, nezvigadziko zvemwenje zvinomwe zvendarama. Nyeredzi nomwe ndivo vatumwa vekereke nomwe; nezvigadziko zvemwenje zvinomwe zvawaona ndidzo kereke nomwe.

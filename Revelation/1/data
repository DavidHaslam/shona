\c 1
\s Zita rebhuku neremunyori
\p
\v 1 Chakazarurwa chaJesu Kristu, Mwari chaakapa kwaari, kuti aratidze kuvaranda vake zvinhu zvinofanira kukurumidza kuitika, zvino a\add zvi\add*tuma nemutumwa wake wakaratidza muranda wake Johwani,
\v 2 iye wakapupura Shoko raMwari uye uchapupu hwaJesu Kristu, nezvese zvaakaona.
\v 3 Wakaropafadzwa unoverenga, nevanonzwa mashoko echiporofita ichi vachichengeta zvakanyorwa machiri, nekuti nguva yava pedo.
\s Kukwazisa kwaJohwani
\p
\v 4 Johwani kukereke nomwe dziri muAsia: Nyasha kwamuri nerugare zvinobva kuna iye uripo uye wakange aripo neuchazouya; nekumweya minomwe iri pamberi pechigaro chake cheushe;
\v 5 nekuna Jesu Kristu, chapupu chakatendeka, dangwe kubva kune vakafa, nemutungamiriri wemadzishe enyika. Kuna iye wakatida, akatisuka kubva pazvivi zvedu muropa rake;
\v 6 akatiitawo madzimambo nevapristi kuna Mwari naBaba vake; kwaari \add ngakuve\add* kubwinya nesimba kusvikira rinhi narinhi. Ameni.
\v 7 Tarira, unouya pamwe nemakore, uye ziso rose richamuona, neavo vakamubaya; nemarudzi ose enyika achachema nekuda kwake. Hongu. Ameni.
\p
\v 8 Ini ndini Arifa naOmega, kutanga nekupedzisira, unoreva Ishe, uripo, newakange aripo, neuchazouya, Wemasimbaose.
\s Jesu unozviratidza kunaJohwani paPatimosi
\p
\v 9 Ini Johwani, \add ndiri\add* hama yenyuwo, uye mufambidzani pakutambudzika nemuushe nekutsungirira kwaJesu Kristu, ndakange ndiri pachiwi chinonzi Patimosi, nekuda kweShoko raMwari uye nekuda kweuchapupu hwaJesu Kristu.
\v 10 Ndakange ndiri muMweya nezuva raIshe, zvino ndakanzwa shure kwangu inzwi guru, serinenge rehwamanda,
\v 11 richiti: Ndini Arifa uye Omega kutanga uye kupedzisira; ne\add kuti\add*: Zvaunoona, nyora mubhuku, uye tumira kukereke nomwe dziri muAsia, kuEfeso, nekuSimina, nekuPegamo, nekuTiatira, nekuSardhisi, nekuFiradhefia, nekuRaodhikia.
\p
\v 12 Zvino ndikatendeuka kuona inzwi rakataura neni. Ndatendeukawo ndakaona zvigadziko zvemwenje zvendarama zvinomwe,
\v 13 nepakati pezvigadziko zvemwenje zvinomwe, \add mumwe\add* wakaita seMwanakomana wemunhu, akafuka nguwo yakasvikira kutsoka, uye akazvisunga kupoteredza chifuva nebhanhire rendarama.
\v 14 Nemusoro wake nemavhudzi \add zvakanga\add* zvakachena semakushe amakwai, semagada echando; uye meso ake semurazvo wemoto,
\v 15 uye tsoka dzake dzakafanana nendarira yakakwenenzverwa, sedzinenge dzakapiswa muvira remoto; neinzwi rake seinzwi remvura zhinji.
\v 16 Uye wakange ane muruoko rwake rwerudyi nyeredzi nomwe; zvino mumuromo make makabuda munondo unopinza unocheka mativi maviri; uye chiso chake, \add chaiva\add* sezuva rinopenya musimba raro.
\p
\v 17 Zvino pandakamuona, ndakawira kutsoka dzake sewakafa; ndokuisa ruoko rwake rwerudyi pamusoro pangu, achiti kwandiri: Usatya; ndini wekutanga uye wekupedzisira.
\v 18 uye mupenyu; ndakange ndakafawo, zvino tarira, ndiri mupenyu kusvikira rinhi narinhi. Ameni. Uye ndine kiyi dzegehena nedzerufu.
\v 19 Nyora zvawaona, nezvinhu zviripo, nezvinhu zvichazovapo shure kweizvi.
\v 20 Chakavanzika chenyeredzi nomwe dzawaona paruoko rwangu rwerudyi, nezvigadziko zvemwenje zvinomwe zvendarama. Nyeredzi nomwe ndivo vatumwa vekereke nomwe; nezvigadziko zvemwenje zvinomwe zvawaona ndidzo kereke nomwe.

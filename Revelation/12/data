\c 12
\s Mukadzi nezibukanana
\p
\v 1 Zvino kudenga kwakaonekwa chishamiso chikuru \add ichi\add*: Mukadzi, wakanga akapfeka zuva, mwedzi uri pasi petsoka dzake, nepamusoro wake korona yenyeredzi gumi nembiri;
\v 2 iye wakanga ane mimba akachema achirwadziwa pakupona kwake, achitambudzika pakuzvara.
\v 3 Ipapo kwakaonekwa chimwe chishamiso kudenga, Tarira, zibukanana ziguru zidzvuku rine misoro minomwe, nenyanga gumi nekorona nomwe nepamisoro yaro.
\v 4 Muswe waro wakakweva chetatu chenyeredzi dzokudenga, ndokudzikandira panyika; zibukanana rikamira pamberi pomukadzi wakanga ozvara, kuti riparadze mwana wake kana angozvara.
\v 5 Akazvara mwana womukomana, waizotonga marudzi ose netsimbo yedare; mwana wake ndokutorwa kumusoro kuna Mwari nokuchigaro chake cheushe.
\v 6 Mukadzi akatizira murenje, paakagadzirirwa nzvimbo naMwari, kuti vamuchengetepo mazuva churu namazana maviri namakumi matanhatu.
\v 7 Zvino kukava nehondo kudenga; Mikaeri navatumwa vake vakarwa nezibukanana, zibukanana rikarwa rine vatumwa varo;
\v 8 vakasakunda, nenzvimbo yaro haina kuzowanikwa kudenga.
\v 9 Zvino zibukanana ziguru rakakandirwa kunze, iyo nyoka yekare, inonzi Dhiyabhorosi uye Satani, inonyengera nyika yose; yakakandirwa panyika, navatumwa vayo vakakandirwa pasi pamwe nayo.
\v 10 Ndikanzwa inzwi guru kudenga richiti: Zvino ruponeso rwasvika, nesimba, noushe hwaMwari wedu, nesimba raKristu wake; nekuti mupomeri wehama dzedu wakandirwa pasi, wakavapomera pamberi paMwari wedu masikati nousiku.
\v 11 ivo vakamukunda neropa reGwayana, uye neshoko reuchapupu hwavo; zvekare havana kuda upenyu hwavo kusvikira parufu.
\v 12 Saka farai matenga nemwi munogara maari. Vachaona nhamo vagari vemunyika nevemumakungwa, nekuti dhiabhorosi wakaburukira kwamuri akatsamwa kwazvo, nekuti unoziva kuti uchine nguva duku.
\v 13 Zvino zubukanana rakati raona kuti rakandirwa panyika rikatambudza mukadzi wakazvara murume.
\v 14 Ipapo kumukadzi kukapiwa mapapiro maviri egondo guru, kuti abhururukire kurenje kunzvimbo yake, kwaanonoriritirwa kwenguva nedzimwe nguva nehafu yenguva, abve pauso hwenyoka.
\v 15 Ipapo nyoka yakabudisa mvura mumuromo mayo yakaita serwizi shure kwemukadzi kuti amukonzere kuti akukurwe norwizi.
\v 16 Ipapo nyika yakabatsira mukadzi, nyika ikashamisa muromo wayo, ikamedza rwizi rwakabudiswa nezibukanana mumuromo maro.
\v 17 Zvino zibukanana rakatsamwira mukadzi, rikaenda kundoita hondo navakasara vevana vake vanochengeta mirairo yaMwari, vane uchapupu hwaJesu Kristu.

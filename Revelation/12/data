\c 12
\s Mukadzi neshato
\p
\v 1 Zvino kudenga kwakavonekwa chishamiso chikuru \add ichi\add*: Mukadzi, wakanga akapfeka zuva, mwedzi uri pasi petsoka dzake, napamusoro wake korona yenyeredzi gumi nembiri;
\v 2 iye wakanga ane mimba akachema achirwadziwa pakupona kwake, achitambudzika pakuzvara.
\v 3 Ipapo kwakaonekwa chimwe chishamiso kudenga, Tarira, zibukanana ziguru dzvuku rine misoro minomwe, nenyanga dzinegumi, korona nomwe napamisoro yayo.
\v 4 Muswe waro wakakweva chetatu chenyeredzi dzokudenga, ndokudzikandira pasi panyika; zibukanana riya rikamira pamberi pomukadzi wakanga ozvara, kuti riparadze mwana wake kana angozvara.
\v 5 Akazvara mwana womukomana, waizotonga marudzi ose netsimbo yedare; mwana wake ndokutorwa kumusoro kuna Mwari nokuchigaro chake choushe.
\v 6 Mukadzi akatizira murenje, paakagadzirirwa nzvimbo naMwari, kuti vamuchengetepo mazuva anechuru chinamazana maviri namakumi matanhatu.
\v 7 Zvino kukava nehondo kudenga; Mikaeri navatumwa vake vakarwa nezibukanana, zibukanana rikarwa rine vatumwa varo;
\v 8 vakasakunda, nenzvimbo yavo haina kuzowanikwa kudenga.
\v 9 Zvino zibukanana ziguru rakakandirwa kunze, iyo nyoka yekare, inonzi Dhiyabhorosi uye Satani, inonyengera nyika yose; yakakandirwa panyika, navatumwa vayo vakakandirwa pasi pamwe chete nayo.
\v 10 Ndikanzwa inzwi guru kudenga richiti: Zvino ruponeso rwasvika, nesimba, noushe hwaMwari wedu, nesimba raKristu wake; nokuti mupomeri wehama dzedu wakandirwa pasi, wakavapomera pamberi paMwari wedu masikati nousiku.
\v 11 ivo vakamukunda neropa reGwayana, uye neshoko reuchapupu hwavo; zvekare havana kuda upenyu hwavo kusvikira parufu.
\v 12 Saka farai matenga nemwi munogara maaari. Vurombo kwamuri imwi vagari vemunyika nevemumakungwa, nokuti mweya wakaipa wakaburukira kwamuri wakatsamwa kwazvo, nokuti unoziva kuti uchine nguva duku.
\v 13 Zvino zubukanana rakati raona kuti yakandirwa pasi panyika rikatambudza mukadzi wakazvara mwana womukomana.
\v 14 Ipapo kumukadzi kukapiwa mapapiro maviri egondo guru, kuti abhururukire kurenje kunzvimbo yake, kwaanonoriritirwa kwenguva nedzimwe nguva nehafu yenguva, abve pauso hwenyoka.
\v 15 Ipapo nyoka yakabudisa mvura mumuromo mayo, yakaita sorwizi shure komukadzi kuti akukurwe norwizi.
\v 16 Ipapo nyika yakabatsira mukadzi, nyika ikashamisa muromo wayo, ikamedza rwizi rwakabudiswa nezibukanana mumuromo maro.
\v 17 Zvino zibukanana rakatsamwira mukadzi. rikaenda kundoita hondo navakasara vevana vake vanochengeta mirairo yaMwari, navane uchapupu hwaJesu Kristu.

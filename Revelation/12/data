\c 12
\s Mukadzi nezibukanana
\p
\v 1 Zvino kwakaonekwa chiratidzo chikuru kudenga, mukadzi akakapfeka zuva, nemwedzi uri pasi petsoka dzake, nepamusoro wake korona yenyeredzi gumi nembiri;
\v 2 uye wakange ane pamuviri, akadanidzira achirwadziwa nemimba, uye achitambudzwa kupona.
\v 3 Zvino kwakaonekwa chimwe chiratidzo kudenga, tarirawo, zibukanana ziguru zidzvuku, rine misoro minomwe nenyanga gumi, nepamisoro yaro korona nomwe.
\v 4 Zvino muswe waro wakakweva chetatu chenyeredzi dzekudenga, ndokudzikandira panyika; zibukanana ndokumira pamberi pemukadzi wakange oda kupona, kuti kana apona, agoparadza mwana wake, riparadze.
\v 5 Zvino wakapona mwana mukomana, wakange oda kufudza marudzi ose netsvimbo yedare; mwana wake ndokubvutirwa kuna Mwari nekuchigaro chake cheushe.
\v 6 Zvino mukadzi akatizira kurenje, kwaakange ane nzvimbo yakagadzirwa kubva kuna Mwari, kuti vamuriritira ipapo mazuva churu nemazana maviri nemakumi matanhatu.
\v 7 Zvino kukava nehondo kudenga; Mikaeri nevatumwa vake vakarwa nezibukanana, zibukanana ndokurwa rine vatumwa varo;
\v 8 asi havana kukunda, uye nzvimbo yaro haina kuzowanikwa kudenga.
\v 9 Zvino zibukanana ziguru rakakandwa, nyoka yekare, inonzi Dhiabhorosi uye Satani, unonyengera nyika yose; wakakandirwa panyika, nevatumwa vake vakakandirwa pasi pamwe naye.
\v 10 Zvino ndakanzwa inzwi guru richiti kudenga: Ikozvino ruponeso rwasvika, nesimba, neushe hwaMwari wedu, nesimba raKristu wake; nekuti mupomeri wehama dzedu wakandirwa pasi, unovapomera pamberi paMwari wedu masikati neusiku.
\v 11 Zvino ivo vakamukunda neropa reGwayana, uye neshoko reuchapupu hwavo, uye havana kuda upenyu hwavo kusvikira parufu.
\v 12 Naizvozvi farai, matenga nemwi munogara maari. Mune nhamo vagari venyika negungwa, nekuti dhiabhorosi wakaburukira kwamuri ane kutsamwa kukuru, nekuti unoziva kuti une nguva duku.
\v 13 Zvino zibukanana rakati raona kuti rakandirwa panyika, rakashusha mukadzi wakazvara murume.
\v 14 Zvino kumukadzi kwakapiwa mapapiro maviri egondo guru, kuti abhururukire kurenje kunzvimbo yake, kwaanonoriritirwa kwenguva ne\add dzimwe\add* nguva nehafu yenguva, abve pauso hwenyoka.
\v 15 Zvino nyoka yakabudisa mvura mumuromo mayo yakaita serwizi shure kwemukadzi kuti amukonzerese kukukurwa nerwizi.
\v 16 Zvino nyika yakabatsira mukadzi, nyika ndokushamisa muromo wayo, ikamedza rwizi zibukanana rwarakabudisa mumuromo maro.
\v 17 Zvino zibukanana rakatsamwira mukadzi, rikaenda kunoita hondo nevakasara vembeu yake, vanochengeta mirairo yaMwari, vane uchapupu hwaJesu Kristu.

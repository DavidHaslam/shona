\c 12
\s Mukadzi neshato
\p
\v 1 Zvino kudenga kwakavonekwa chishamiso chikuru \add ichi\add*: Mukadzi, wakanga akapfeka zuva, mwedzi uri pasi petsoka dzake, napamusoro wake korona inenyeredzi dzinegumi nembiri;
\v 2 iye wakanga anemimba, akachema achhirwadziwa pakupona kwake, achitambudzika pakuzvara.
\v 3 Ipapo kudenga kwakaonekwa chimwe chishamiso ichi: Tarira, zibuka ziguru dzvuku rinemisoro minomwe, nenyanga dzinegumi, korona nomwe napamisoro yayo.
\v 4 Muswe waro wakakweva chetatu chenyeredzi dzokudenga, ndokudzikandira pasi panyika; shato iyo ikamira pamberi pomukadzi wakanga ozvara, kuti iparadze mwana wake kana angozvara.
\v 5 Akazvara mwana womukomana, waizofudza marudzi ose netsimbo yedare; mwana wake ndokutorwa kuna Mwari, nokuchigaro chake choushe.
\v 6 Mukadzi akatizira murenje, paakagadzirirwa nzvimbo naMwari, kuti vamuchengetepo mazuva anechuru chinamazana maviri namakumi matanhatu.
\v 7 Zvino kurwa kwakavapo kudenga; Mikaeri navatumwa vake vakarwa nezibuka, zibuka rikarwa rine vatumwa varo;
\v 8 vakasakunda, nenzvimbo yavo haina kuzowanikwa kudenga.
\v 9 Zvino zibuka ziguru rakakandirwa kunze, iyo nyoka yekare, inonzi Dhiyabhorosi, naSatani, inonyengera nyika yose; yakakandirwa panyika, navatumwa vayo vakakandirwa pasi pamwe chete nayo.
\v 10 Ndikanzwa inzwi guru kudenga, richiti: Zvino ruponeso rwasvika, nesimba, noushe hwaMwari wedu, nesimba raKristu wake; nokuti mupomeri wehama dzedu wakakandirwa pasi, wakavapomera pamberi paMwari wedu masikati novusiku.
\v 11 ivo vakamukunda neropa regwayana, uye neshoko reuchapupu hwaro; havana kuda upenyu hwavo kusvikira parufu.
\v 12 Saka farai matenga nemwi munogarako maaari. Vurombo kwamuri imwi nyika navagari vemunyika nevemumakungwa, nokuti mweya wakaipa wakaburukira kwamuri, akatsamwa kwazvo, nokuti unoziva kuti uchine nguva duku.
\v 13 Shato yakati yavona kuti yakandirwa pasi panyika, ikatambudza mukadzi wakazvara mwana womukomana.
\v 14 Ipapo mukadzi wakapiwa mapapiro maviri egondo guru, kuti abhururukire kurenje kunzvimbo yake, kwaanochengeterwa kwenguva nedzimwe nguva nehafu yenguva, kwaasingavonekwi nenyoka.
\v 15 Ipapo nyoka yakabudisa mvura mumuromo mayo, yakaita sorwizi shure komukadzi kuti akukurwe norwizi.
\v 16 Ipapo nyika yakabatsira mukadzi, nyika ikashamisa muromo wayo, ikamedza rwizi rwakabudiswa nezibuka mumuromo maro.
\v 17 Zvino zibuka rakatsamwira mukadzi. rikaenda kundorwa navamwe vana vake, vanochengeta mirairo yaMwari, navane uchapupu hwaJesu Kristu.

\c 9
\s Hwamanda yechishanu
\p
\v 1 Zvino mutumwa wechishanu wakaridza, ndikavona nyeredzi, yakabva kudenga, yawira pasi; ikapiwa kiyi yegomba risina chigadziko.
\v 2 Ikazarura gomba risina chigadziko, utsi hwukasimuka hwuchibva mugomba, soutsi hwevira guru; zuva nedenga zvikasvibiswa noutsi hwegomba.
\v 3 Muvutsi makabuda mhashu dzikavuya panyika, dzikapiwa simba sesimba rezvinyavada zvenyika.
\v 4 Dzikavudzwa kuti dzirege kutadzira vuswa bwenyika, nechinhu chinyoro, kana miti yose, asi vanhuchetevasinechisimbiso chaMwari pahuma dzavo.
\v 5 Uye dzakapiwa kwaari kutti dzisavauraya, asi kuti varwadziswe mwedzi mishanu; kurwadzisa kwadzo sokurwadzisa kwechinyavada, kana chichiruma munhu.
\v 6 Namazuva iwayo vanhu vachatsvaka rufu, asi havangatongoruwani, vachashuva kufa, asi rufu ruchavatiza.
\v 7 Chimiro chemhashu \add chakaita\add* semabhiza akagadzirirwa hondo; nemisoro yadzo sepane zvimwe zvakafanana nekorona dzakafanana nendarama, zviso zvadzo \add zvakaita\add* sezviso zvavanhu.
\v 8 Dzakanga dzine vhudzi sevhudzi ravakadzi, nameno adzo akanga akaita seeshumba.
\v 9 Dzakanga dzine zvidzitiro zvechifuva zvakaita sezvamatare; nokutinhira kwamapapiro adzo kwakaita sokutinhira kwengoro dzamabhiza mazhinji anomhanyira hondo.
\v 10 Dzakanga dzinemiswe yakaita seyezvinyavada, ine umborera pamiswe yadzo simba rokukuvadza vanhu mwedzi mishanu.
\v 11 Dzakanga dzina mambo wadzo, ari mutumwa wegomba risina chigadziko, zita rake nechiHebheru ndiAbhadhoni, nechiGiriki zita \add rake\add* ndiAporioni.
\v 12 Nhamo imwe yapfuvura; tarira, nhamo dzimwe mbiri dzinotevera shure kwaizvozvi.
\s Hwamanda yechitanhatu
\p
\v 13 Zvino mutumwa wechitanhatu wakaridza, ndikanzwa inzwi richibva panyanga ina dzearitari yendarama iri pamberi paMwari,
\v 14 richiti kumutumwa wechitanhatu wakanga ane hwamanda; Sunungura vatumwa vana vakasungwa parwizi rukuru Yufratesi.
\v 15 Ipapo vatumwa vana vakasunungurwa, vakanga vakagadzirirwa ora, nezuva, nomwedzi, negore, kuti vauraye chetatu chavanhu.
\v 16 Kuwanda kwehondo dzavatasvi vamabhiza \add kwakanga kuri\add* mazana maviri ezvuru zvezvuru; ndikanzwa kuverengwa kwavo.
\v 17 Saizvozvowo ndakavona muchiratidzo mabhiza navakanga vakaatasva, vanezvidzitiro zvechifuva zvemoto, nezvehiasinto*, nezvesarufa; nemisoro yamabhiza yakanga yakaita semisoro yeshumba; nomumiromo yawo makabuda moto, novutsi nesarufa.
\v 18 Nezvizvi kwakaraswa chetatu chavanhu, zvinoti; moto novutsi nesarufa, zvakabuda mumiromo yawo.
\v 19 Nokuti simba rawo riri mumiromo yawo, nomumiswe yawo; nokuti miswe yawo yakaita senyoka, inemisoro; anokuvadza nayo.
\v 20 Vakasara vavanhu vasina kuurawa namatambudziko awa, havana kutendevuka pamabasa amavoko avo, kuti varege kunamata mweya yakaipa, nezvifananidzo zvendarama, nezvesirivheri, nezvendarira, nezvamabwe, nezvematanda, zvisingagoni kuvona, kana kunzwa, kana kufamba;
\v 21 havana kutendevukawo paumhondi hwavo, kana pakurowa kwavo, kana pavupombwe bwavo, kana paumbavha hwavo.

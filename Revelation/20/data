\c 20
\s Satani unosungwa
\p
\v 1 Zvino ndakaona mutumwa achiburuka kubva kudenga, ane kiyi, yegomba risina chigadziko, neketani huru muruoko rwake.
\v 2 Akabata zibukanana, nyoka yakare, ndiye Dhiabhorosi naSatani, akamusunga makore churu,
\v 3 akamukandira mugomba risina chigadziko, akamupfigira, akaisa chiratidzo pamusoro pake kuti arege kuzonyengerazve marudzi, kusvikira makore churu apera; shure kwaizvozvo unofanira kusunungurwa chinguva chiduku.
\v 4 Ipapo ndakavona zvigaro zvoushe, vakagara pamusoro pazvo, kutonga kukapiwa kwaari; \add ndikavona\add* mweya yavakanga vagurwa misoro nokuda kouchapupu hwaJesu, nokweshoko raMwari, navose vasina kunamata chikara kana mufananidzo wacho, vasina kupiwa chiratidzo pahuma yavo napamaoko avo; vakararama vakabata ushe pamwe chete naKristu makore anechuru.
\v 5 Asi vakasara vavakafa havana kuzoraramazve kusvikira makore churu apera. Uku kumuka kokutanga.
\v 6 Wakaropafadzwa iye une mugove pakumuka kokutanga, uye mutsvene pana ivava rufu rwechipiri haruna simba; asi vachava vapristi vaMwari navaKristu, vachabata vushe pamwe chete naye makore churu.
\s Satani unosunungurwa ndokuzokundzwa kwazvo
\p
\v 7 Zvino kana makore churu apera, Satani uchasunungurwa mutirongo rake,
\v 8 uchabuda kundonyengera marudzi ari kumativi mana enyika, \add ivo\add* Gogi naMagogi, aavunganidzire pamwechete kundorwa; uwandu hwakaita sejecha regungwa.
\v 9 Vakakwira pakufara kwenyika, vakakomba misasa yavatsvene neguta rinodikamwa; ipapo moto ndokuburuka uchibva kuna Mwari uchibuda kudenga, ukavapedza.
\v 10 Zvekare Dhiabhorosi wakavanyengera wakakandwa mudziva romoto nesarufa, pane chikara nomuporofita wenhema, uye vacharwadziwa masikati nousiku nokusingaperi-peri.
\s Kutonga kokupedzisira
\p
\v 11 Zvino ndakaona chigaro choushe chikuru chichena, naiye wakanga agere pamusoro pacho, iye, nyika nedenga zvakatiza pachiso chake, zvikasawanirwa nzvimbo.
\v 12 Uye ndakaona vakafa vaduku navakuru, vamire pamberi paMwari; zvekare mabhuku akazarurwa, nerimwe bhuku rikazarurwa, \add iro bhuku\add* roupenyu, vakafa vakatongwa nezvakanga zvakanyorwa mumabhuku, zvichienderana nemabasa avo.
\v 13 Gungwa rikabudisa vakafa vakanga vari mariri; nerufu nebwiro zvikabudisa vakafa vakanga vari mazviri; mumwe nomumwe akatongwa zvichienderana nemabasa avo.
\v 14 Uye rufu negehena zvakakandirwa mudziva romoto. Urwu ndirwo rufu rwechipiri.
\v 15 Zvino kana munhu akawanikwa asina kunyorwa mubhuku roupenyu, wakakandirwa mudziva remoto.

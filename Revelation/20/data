\c 20
\s Satani unosungwa
\p
\v 1 Zvino ndakaona mutumwa achiburuka kubva kudenga ane kiyi yegomba risina chigadziko, neketani huru muruoko rwake.
\v 2 Akabata zibukanana, nyoka yakare, ndiye Dhiabhorosi naSatani, akamusunga makore churu,
\v 3 akamukandira mugomba risina chigadziko, akamupfigira, akaisa mucherechedzo pamusoro pake kuti arege kuzonyengerazve marudzi, kusvikira makore churu apera; shure kweizvozvo unofanira kusunungurwa chinguva chiduku.
\v 4 Ipapo ndakaona zvigaro zvoushe vakagara pamusoro pazvo, kutonga kukapiwa kwaari; \add ndikaona\add* mweya yavakanga vagurwa misoro nekuda kouchapupu hwaJesu, nokweshoko raMwari, navasina kunamata chikara kana mufananidzo wacho, kana kugamuchira mucherechedzo pahuma dzavo napamaoko avo; vakararama vakabata ushe pamwe naKristu makore churu.
\v 5 Asi vakasara vavakafa havana kuzoraramazve kusvikira makore churu apera. Uku kumuka kokutanga.
\v 6 Wakaropafadzwa iye une mugove pakumuka kokutanga, uye pana ivava rufu rwechipiri haruna simba; asi vachava vapristi vaMwari navaKristu, vachabata ushe pamwe naye makore churu.
\s Satani unosunungurwa ndokuzokundzwa kwazvo
\p
\v 7 Zvino kana makore churu apera, Satani uchasunungurwa mutirongo rake,
\v 8 uchabuda kundonyengera marudzi ari kumativi mana enyika, \add ivo\add* Gogi naMagogi, aavunganidzire pamwe kundorwa; uwandu hwakaita sejecha regungwa.
\v 9 Vakakwira pakufara kwenyika, vakakomba misasa yavatsvene neguta rinodikamwa; moto ndokuburuka uchibva kuna Mwari uchibuda kudenga ukavaroromesa.
\v 10 Zvekare dhiabhorosi wakavanyengera akakandwa mudziva remoto nesarufa, pane chikara nomuporofita wenhema, uye vacharwadziwa masikati nousiku kusvikira rinhi narinhi.
\s Kutonga kokupedzisira
\p
\v 11 Zvino ndakaona chigaro cheushe chikuru chichena, naiye wakanga agere pamusoro pacho, iye nyika nedenga zvakatiza pachiso chake, zvikasawanirwa nzvimbo.
\v 12 Uye ndakaona vakafa vaduku navakuru, vamire pamberi paMwari; zvekare mabhuku akazarurwa, nerimwe bhuku rikazarurwa, rinova roupenyu, vakafa vakatongwa nezvakanga zvakanyorwa mumabhuku, zvichienderana nemabasa avo.
\v 13 Gungwa rikabudisa vakafa vakanga vari mariri; nerufu nebwiro zvikabudisa vakafa vakanga vari mazviri; mumwe nomumwe akatongwa zvichienderana nemabasa avo.
\v 14 Uye rufu negehena zvakakandirwa mudziva romoto; urwu ndirwo rufu rwechipiri.
\v 15 Zvino kana aripo asina kuwanikwa akanyorwa mubhuku roupenyu wakakandirwa mudziva remoto.

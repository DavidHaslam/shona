\c 20
\s Satani unosungwa
\p
\v 1 Zvino ndakavona mutumwa achiburuka kudenga, anekiyi, yegomba risina chigadziko, neketani huru muruoko rwake.
\v 2 Akabata zibukanana, nyoka yakare, ndiye Dhiabhorosi naSatani, akamusunga makore anechuru,
\v 3 akamukandira mugomba risina chigadziko, akamupfigiramo, akaisa rupawo pamusoro pake kuti arege kuzonyengerazve marudzi kusvikira makore anechuru apera; shure kwaizvozvo unofanira kusunungurwa chinguva chiduku.
\v 4 Ipapo ndakavona zvigaro zvovushe, vakagara pamusoro pazvo, kutonga kukapiwa kwaari; ndikavona mweya yavakanga vagurwa misoro nokuda kouchapupu hwaJesu, nokweshoko raMwari, navose vasina kunamata chikara kana mufananidzo wacho, vasina kupiwa rupawo pahuma yavo napamaoko avo; vakararama vakabata ushe pamwe chete naKristu makore anechuru.
\v 5 Asi vakasara vavakafa havana kuzoraramazve kusvikira makore anegumi ramazana apera. Uku kumuka kokutanga.
\v 6 Wakaropafadzwa iye unomugove pakumuka kokutanga, uye mutsvene pana ivava; rufu rwechipiri haruna simba; asi vachava vapristi vaMwari navaKristu, vachabata vushe pamwe chete naye makore anechuru.
\s Satani unosunungurwa, ndokuzokundzwa kwazvo
\p
\v 7 Zvino kana makore anechuru apera, Satani uchasunungurwa mutirongo rake,
\v 8 uchabuda kundonyengera marudzi ari kumativi mana enyika, \add ivo\add* Gogi naMagogi, aavunganidzire kundorwa; uwandu hwakaita sejecha regungwa.
\v 9 Vakakwira pakufara kwenyika, vakakomba misasa yavatsvene neguta rinodikamwa; ipapo moto wakaburuka uchibva kuna Mwari uchibuda kudenga, ukavaparadza.
\v 10 Zvino Dhiabhorosi wakavanyengera akakandwa mudziva romoto nesarufa, pane chikara nomuporofita wenhema, kuti varwadzwe masikati nousiku nokusingaperi-peri.
\s Kutonga kokupedzisira
\p
\v 11 Zvino ndakavona chigaro chovushe chikuru chichena, naiye wakanga agere pamusoro pacho, iye, nyika nedenga zvakatiza pachiso chake, zvikasawanirwa nzvimbo.
\v 12 Ipapo ndakaona vakafa vaduku navakuru, vamire pamberi pechigaro choushe; mabhuku akazarurwa, nerimwe bhuku rikazarurwa, iro bhuku roupenyu, vakafa vakatongwa nezvakanga zvakanyorwa mumabhuku, zvichienderana nemabasa avo.
\v 13 Gungwa rikabudisa vakafa vakanga vari mariri; norufu nebwiro zvikabudisa vakafa vakanga vari mazviri; mumwe nomumwe akatongwa zvichienderana nemabasa avo.
\v 14 Ipapo rufu negehena zvakakandirwa mudziva romoto. Urwu ndirwo rufu rwechipiri.
\v 15 Zvino kana munhu akawanikwa asina kunyorwa mubhuku roupenyu, wakakandirwa mudziva remoto.

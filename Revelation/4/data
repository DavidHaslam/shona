\c 4
\s Unoratidzwa Mwari ari pachigaro choushe kudenga
\p
\v 1 Shure kwaizvozvi ndakaona, zvino tarira, mukova wakazaruka kudenga; nenzwi rokutanga randakanzwa \add rakaita\add* seraiva rehwamanda richitaura neni; richiti: Kwira pano, ndigokuratidza zvinhu zvinofanira kuitika shure kwaizvozvi.
\v 2 Pakarepo ndakava muMweya; zvino tarira, chigaro choushe chakagadzwa kudenga, no\add mumwe\add* agere pachigaro choushe.
\v 3 Iye wakanga agerepo wakanga akafanana nebwe rejasipisi* neresadhio*; kwakanga kune murarabungu wakakomberedza chigaro choushe, waitaridzika sebwe reemaradhi.
\v 4 Kwakanga \add kune\add* zvigaro zvoushe makumi maviri nezvina zvakanga zvakakomberedza chigaro choushe; napazvigaro ndakaona vakuru makumi maviri navana vagere vakapfeka nguwo chena; vakanga vane korona dzendarama pamisoro yavo.
\v 5 Napachigaro choushe pakabuda mheni, nokutinhira nemanzwi; nemwenje minomwe yemoyo yakanga ichipfuta pamberi pechigaro choushe, iri Mweya minomwe yaMwari.
\v 6 Pamberi pechigaro choushe pakanga pane gungwa regirazi, rakafanana nekrisitaro*; nepakati pechigaro choushe, napakapoteredza chigaro choushe pakanga pane zvisikwa zvina zvipenyu, zvizere nameso mberi neshure.
\v 7 Uye chisikwa chipenyu chekutanga \add chakanga\add* chakafanana neshumba, chisikwa chipenyu chechipiri chakafanana nemhuru, chisikwa chipenyu chechitatu chakanga chine chiso chakaita sechomunhu, nechisikwa chipenyu chechina chakanga chakafanana negondo rinobururuka.
\v 8 Nezvisikwa zvipenyu \add izvi\add* chimwe nechimwe chakanga chine mapapiro matanhatu akapoteredzwa nemeso kunhivi dzose nomukati; haazorori masikati nousiku, achiti: Mutsvene mutsvene mutsvene, iye Ishe Jehovha wehondo, wamasimba ose, iye wakanga aripo, uripo, nouchazouya.
\v 9 Zvino kana zvisikwa zvipenyu izvi zvichimupa kukudzwa nokubwinya nokuvongwa iye unogara pachigaro choushe, iye uri mupenyu kusvikira rinhi narinhi.
\v 10 Vakuru makumi maviri navana vaiwira pasi pamberi paiye ugere pachigaro choushe vachimushumira iye uri mupenyu kusvikira rinhi narinhi, vachikandira korona dzavo pamberi pechigaro choushe, vachiti:
\v 11 Imwi, makafanira, Ishe, Mwari wedu, kugamuchira kubwinya, nokukudzwa, nesimba, nekuti ndimwi makasika zvinhu zvose, zvakavapo, zvakasikwa nokuda kwenyu.

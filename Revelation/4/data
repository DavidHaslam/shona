\c 4
\s Unoratidzwa Mwari ari pachigaro choushe kudenga
\p
\v 1 Shure kwaizvozvi, ndakatarira ndikaona mukova wakazaruka kudenga; nenzwi rokutanga randakanzwa rakaita seraiva rehwamanda richitaura neni; richiti: Kwira pano, ndigokuratidza zvinhu zvinofanira kuitika shure kwaizvozvi.
\v 2 Pakarepo ndakava muMweya; zvino tarira chigaro chovushe chakagadzwa kudenga, no\add mumwe\add* agere pachigaro.
\v 3 Iye wakanga agerepo wakanga akafanana nebwe rejasipisi* neresadhio*; kwakanga kunomurarabungu wakakomberedza chigaro chovushe, waitaridzika sebwe resmaragdhino.
\v 4 Kwakanga \add kune\add* zvigaro zvovushe zvinamakumi maviri nezvina zvakanga zvakakomberedza chigaro chovushe; napazvigaro pakanga pagere vakuru vanamakumi maviri navana vakapfeka nguvo chena; vakanga vane korona dzendarama pamisoro yavo.
\v 5 Napachigaro chovushe pakanga pachibuda mheni, nokutinhira nemanzwi; nemwenje minomwe yakanga ichipfuta pamberi pechigaro chovushe, iri Mweya minomwe yaMwari.
\v 6 Pamberi pechigaro chovushe pakanga pane gungwa regirazi, rakafanana nekrisitaro*; napakati pechigaro choushe, napakapoteredza chigaro choushe, pakanga panezvisikwa zvina zvipenyu, zvizere nameso mberi neshure.
\v 7 Uye chisikwa chipenyu chokutanga chakanga chakafanana neshumba, chisikwa chipenyu chechipiri chakanga chakafanana nemhuru, chisikwa chipenyu chechitatu chakanga chinechiso chakaita sechomunhu, nechisikwa chipenyu chechina chakanga chakafanana negondo rinobururuka.
\v 8 Nezvisikwa zvipenyu \add izvi\add* zvina zvakanga zvine mapapiro matanhatu akapoteredzwa nemeso kunhivi dzose nomukati; haazorori masikati nousiku, achiti: Mutsvene mutsvene mutsvene, iye Ishe Jehovha wehondo, wamasimba ose, iye wakanga aripo, uripo, nouchazouya.
\v 9 Zvino kana zvisikwa zvipenyu izvi zvakamupa kukudzwa nokubwinya iye unogara pachigaro chovushe, iye uri mupenyu nokusingaperi peri.
\v 10 Vakuru vanamakumi maviri navana vowira pasi pamberi paiye ugere pachigaro chovushe vachimunamata iye uri mupenyu nokusingaperi-peri, vachikandira korona dzavo pamberi pechigaro chovushe, vachiti:
\v 11 Imwi, makafanira haiwa Ishe, Mwari wedu, kuti muvigirwe kubwinya, nokukudzwa, nesimba, nokuti ndimi makasika zvinhu zvose, zvakavapo, zvakasikwa nokuda kwenyu.

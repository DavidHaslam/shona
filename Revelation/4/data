\c 4
\s Unoratidzwa Mwari ari pachigaro cheushe kudenga
\p
\v 1 Shure kweizvi ndakaona, zvino tarira, mukova wakazaruka kudenga, nenzwi rekutanga randakanzwa \add rakaita\add* serehwamanda richitaura neni, richiti: Kwira pano, ndigokuratidza zvinhu zvinofanira kuitika shure kweizvi.
\v 2 Zvino pakarepo ndakava muMweya; zvino tarira, chigaro cheushe chakagadzwa kudenga, nepamusoro pechigaro cheushe \add umwe\add* agere.
\v 3 Iye wakange agere pakuonekwa wakange akafanana nebwe rejasipisi* nesadhio*; nemurarabungu wakakomberedza chigaro cheushe waitaridzika sebwe reemaradhi*.
\v 4 Zvino zvigaro zveushe makumi maviri nezvina zvakange zvakakomberedza chigaro cheushe; nepazvigaro ndakaona vakuru makumi maviri nevana vagere, vakapfeka nguwo chena, uye vakange vane korona dzendarama pamisoro yavo.
\v 5 Nepachigaro cheushe pakabuda mheni nekutinhira nemanzwi; nemwenje minomwe yemoto ichipfuta pamberi pechigaro cheushe, iri Mweya minomwe yaMwari.
\v 6 Zvino pamberi pechigaro cheushe pakange \add pane\add* gungwa regirazi, rakafanana nekrisitaro*. Nepakati pechigaro cheushe nepakapoteredza chigaro cheushe \add pane\add* zvisikwa zvina zvipenyu zvizere nemeso mberi neshure.
\v 7 Zvino chisikwa chipenyu chekutanga chakange chakafanana neshumba, uye chisikwa chipenyu chechipiri chakafanana nemhuru, nechisikwa chipenyu chechitatu chakange chine chiso sechemunhu, nechisikwa chipenyu chechina chakange chakafanana negondo rinobururuka.
\v 8 Nezvisikwa zvipenyu \add izvi\add* chimwe nechimwe chakange chine mapapiro matanhatu mativi ose, nemeso azere kunhivi dzose nemukati; uye hazvizorori masikati neusiku, zvichiti: Mutsvene, mutsvene, mutsvene, Ishe Mwari, Wemasimba ose, wakange aripo, uripo, neuchazouya.
\v 9 Zvino kwakati kana zvisikwa zvipenyu izvi zvichimupa rukudzo nekubwinya nekuvongwa iye unogara pachigaro cheushe, iye uri mupenyu kusvikira rinhi narinhi.
\v 10 Vakuru makumi maviri nevana vakazviwisira pasi pamberi peugere pachigaro cheushe ndokumushumira iye unorarama kusvikira rinhi narinhi, uye vachikandira korona dzavo pamberi pechigaro cheushe, vachiti:
\v 11 Makafanira, Ishe, kugamuchira kubwinya, nerukudzo, nesimba; nekuti ndimwi makasika zvinhu zvose, uye nekuda kwenyu zviripo uye zvakasikwa.

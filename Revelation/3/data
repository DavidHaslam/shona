\c 3
\s Tsamba kukereke iri paSardhisi
\p
\v 1 Uye nekumutumwa wekereke iri paSardhisi, nyora \add uti\add*: Zvanzi naiye unemweya minomwe yaMwari, nenyeredzi nomwe: Ndinoziva mabasa ako, kuti unonzi uri mupenyu, asi wakafa.
\v 2 Rinda, usimbise zvinhu zvakasara, zvakanga zvodo-kufa; nokuti handina-kuwana mabasa ako kuti akakwana pamberi paMwari.
\v 3 Naizvozvo rangarira kuti wakagamuchira nokunzwa sei; ubatisise, utendeuke. Naizvozvo kana usingarindi, ndichauya kwauri sembavha, uye haungazivi nguva yandichakuwira nayo.
\v 4 Une mazita mashoma kunyange paSardhisi avanhu vasina kusvibiswa nguvo dzavo; vachafamba neni vane\add nguvo\add* chena, nokuti vakafanira.
\v 5 Unokunda ndiye uchapfekedzwa nguvo chena; handingatongodzimi zita rake pabhuku roupenyu, ndichapupura zita rake pamberi paBaba vangu, napamberi pavatumwa vake.
\v 6 Unenzeve ngaanzwe zvinoreva mweya kukereke.
\s Tsamba kukereke iri paFiradherfia
\p
\v 7 Nokumutumwa wekereke iri paFiradherfia, nyora \add uti\add*: Zvinhu izvi, ndizvo zvinoreva iye mutsvene, iye wechokwadi, iye unekiyi yaDhavhidhi, iye unozarura pasina unopfiga, nokupfiga pasina unozarura:
\v 8 Ndinoziva mabasa ako, tarira, ndakaisa pamberi pako mukova wakazaruka, uye hakuna munhu ungagona kuupfiga, nokuti iwe une simba shoma; wakachengeta shoko rangu, ukasaramba zita rangu.
\v 9 Tarira ndicha\add ku\add*pa vanobva kusinagoge raSatani, vanozviti vaJudha, vasiri ivo chaivo, asi vanoreva nhema; tarira, ndichavavuyisa kuti vanamate pamberi petsoka dzako, uye vazive kuti ndakakuda.
\v 10 Nokuti wakachengeta shoko rokutsungirira kwangu, ndichakuchengetawo panguva yokuidzwa kuchauya panyika yose, kuidza vanogara panyika.
\v 11 Tarira ndinokurumidza kuuya; batisisa icho chaunacho, kuti kusava nounokutorera korona yako.
\v 12 Unokunda ndichamuita mbiru mutembere yaMwari wangu, haangazobudimozve; uye ndichanyora pamusoro pake zita raMwari wangu, nezita reguta raMwari wangu, Jerusarema idzva rinoburuka kudenga kuna Mwari wangu, nezita rangu idzva.
\v 13 Unenzeve, ngaanzwe zvinoreva Mweya kukereke.
\s Tsamba kukereke iri paRaodhikia
\p
\v 14 Nokumutumwa wekereke iri paRaodhikia, nyora \add uti\add*: Zvinhu izvi, ndizvo zvinoreva Ameni, chapupu chakatendeka chechokwadi, kutanga kwezvisikwa zvaMwari;
\v 15 Ndinoziva mabasa ako, kuti hautonhori kana kupisa. Ndaida \add kuti\add* dai uchitonhora kana kupisa.
\v 16 Zvino zvaunodziya, usingatonhori kana kupisa, ndichakusvisvina mumuromo mangu.
\v 17 Nokuti unoti, ndakafuma, ndakafumiswa, uye handishaiwi chinhu; usingazivi, kuti ndiwe unovurombo nenhamo, uri murombo nebofu usina chokufuka.
\v 18 Ndinokupa zano kuti utenge kwandiri ndarama yakaidzwa mumoto, kuti uve wakafuma, nenguvo chena, kuti ufuke, nyadzi dzokusafuka kwako dzirege kuvonekwa; uzore meso ako nechizoro chameso, uone.
\v 19 Vose vandinoda ndinovatsiura nokuvarova; naizvozvo shingaira utendeuke.
\v 20 Tarira, ndimire pamukova, ndichigogodza; kana munhu akanzwa inzwi rangu, akazarura mukova ndichapinda maari, uye ndicharayira naye, naiye ucharayira neni.
\v 21 Unokunda ndichapa \add kwaari\add*, kugara neni pachigaro changu chovushe, seniwo ndakakunda, ndikagara pamwe chete nababa vangu pachigaro chavo choushe.
\v 22 Unenzeve ngaanzwe zinoreva Mweya kukereke.

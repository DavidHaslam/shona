\c 3
\s Tsamba kukereke iri paSadhisi
\p
\v 1 Uye kumutumwa wekereke iri paSadhisi, nyora \add uti\add*: Zvinhu izvi, ndizvo zvinotaura une mweya minomwe yaMwari, nenyeredzi nomwe: Ndinoziva mabasa ako, kuti une zita rinonzi unorarama, asi wakafa.
\v 2 Rinda, usimbise zvinhu zvakasara, zvoda kufa; nekuti handina kuwana mabasa ako akaperedzerwa pamberi paMwari.
\v 3 Naizvozvo rangarira kuti wakagamuchira nekunzwa sei; ubatisise, utendeuke. Naizvozvo kana usingarindi, ndichauya kwauri sembavha, uye haungazivi nguva yandichauya nayo pamusoro pako.
\v 4 Une mazita mashoma kunyange paSadhisi asina kusvibiswa nguvo dzawo; uye vachafamba neni vane \add nguvo\add* chena, nekuti vakafanira.
\v 5 Uyo unokunda ndiye uchapfekedzwa nguvo chena; uye handichadzimi zita rake pabhuku reupenyu, ndichapupura zita rake pamberi paBaba vangu, nepamberi pevatumwa vake.
\v 6 Uyo une nzeve ngaanzwe zvinoreva mweya kukereke.
\s Tsamba kukereke iri paFiradhefia
\p
\v 7 Nekumutumwa wekereke paFiradhefia, nyora \add uti\add*: Zvinhu izvi, ndizvo zvinoreva iye mutsvene, iye wechokwadi, iye une kiyi yaDhavhidhi, iye unozarura pasina unopfiga, nekupfiga pasina unozarura:
\v 8 Ndinoziva mabasa ako; tarira, ndakaisa pamberi pako mukova wakazaruka, uye hakuna munhu ungagona kuupfiga, nekuti iwe une simba shoma, uye wakachengeta shoko rangu, nekusaramba zita rangu.
\v 9 Tarira ndichavaita vesinagoge raSatani, vanozviti vaJudha vasiri ivo, asi vanoreva nhema; tarira, ndichavauyisa kuti vanamate pamberi petsoka dzako, uye vazive kuti ndakakuda.
\v 10 Nekuti wakachengeta shoko rekutsungirira kwangu, ndichakuchengetawo panguva yekuidzwa kuchauya pamusoro penyika yose, kuidza vanogara panyika.
\v 11 Tarira ndinouya nekukurumidza; batisisa icho chaunacho, kuti kusava neunogamuchira korona yako.
\v 12 Uyo unokunda ndicha\add mu\add*ita mbiru mutembere yaMwari wangu, uye haangazobudizve; uye ndichanyora pamusoro pake zita raMwari wangu, nezita reguta raMwari wangu, Jerusarema idzva rinoburuka richibva kudenga kuna Mwari wangu, nezita rangu idzva.
\v 13 Une nzeve ngaanzwe zvinoreva Mweya kukereke.
\s Tsamba kukereke iri paRaodhikia
\p
\v 14 Nekumutumwa wekereke yevaRaodhikia, nyora \add uti\add*: Zvinhu izvi, ndizvo zvinoreva Ameni, chapupu chakatendeka chechokwadi, kutanga kwezvisikwa zvaMwari:
\v 15 Ndinoziva mabasa ako, kuti hautonhori kana kupisa. Ndaida \add kuti\add* dai uchitonhora kana kupisa.
\v 16 Zvino zvaunodziya, usingatonhori kana kupisa, ndichakusvisvina mumuromo mangu.
\v 17 Nekuti unoti ndakafuma, ndakafumiswa uye handishaiwi chinhu, usingazivi kuti ndiwe unotambura neune nhamo, uri murombo nebofu newakashama.
\v 18 Ndinokupa zano kuti utenge kwandiri ndarama yakaidzwa mumoto, kuti uve wakafuma, nenguvo chena, kuti ufuke, nyadzi dzekushama kwako dzirege kuratidzika; uzore meso ako nechizoro chameso, kuti uone.
\v 19 Vose vandinoda ndinotsiura nekuranga; naizvozvo shingaira utendeuke.
\v 20 Tarira, ndimire pamukova ndichigogodza; kana munhu achinzwa inzwi rangu, akazarura mukova ndichapinda maari, uye ndicharayira naye, naiye neni.
\v 21 Unokunda, ndichapa \add kwaari\add* kugara neni pachigaro changu cheushe, seni ndakakunda ndikagara pamwe nababa vangu pachigaro chavo cheushe.
\v 22 Une nzeve ngaanzwe zinoreva Mweya kukereke.

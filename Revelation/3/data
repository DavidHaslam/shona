\c 3
\s Tsamba kukereke iri paSadhisi
\p
\v 1 Uye kumutumwa wekereke iri muSadhisi nyora \add uti\add*: Zvinhu izvi unoreva iye une Mweya minomwe yaMwari nenyeredzi nomwe: Ndinoziva mabasa ako, kuti une zita rokuti unorarama, asi wakafa.
\v 2 Iva wakarinda, uye simbisa zvinhu zvakasara zvoda kufa; nekuti handina kuwana mabasa ako akaperedzerwa pamberi paMwari.
\v 3 Naizvozvo rangarira kuti wakagamuchira nekunzwa sei; uye chengeta, uye tendeuka. Naizvozvo kana usingarindi, ndichauya kwauri sembavha, uye haungatongozivi \add kuti\add* iora ripi randichauya naro pamusoro pako.
\v 4 Une mazita mashoma kunyange paSadhisi, asina kusvibiswa nguvo dzawo; uye vachafamba neni mu\add nguwo\add* chena, nekuti vakafanira.
\v 5 Uyo unokunda, ndiye uchapfekedzwa nguvo chena; uye handichatongodzimi zita rake pabhuku reupenyu, uye ndichareurura zita rake pamberi paBaba vangu, nepamberi pevatumwa vake.
\v 6 Une nzeve ngaanzwe zvinoreva Mweya kukereke.
\s Tsamba kukereke iri paFiradhefia
\p
\v 7 Nekumutumwa wekereke iri muFiradhefia nyora \add uti\add*: Zvinhu izvi unoreva mutsvene, wechokwadi, iye une kiyi yaDhavhidhi, iye unozarura pasinawo unopfiga, nekupfiga pasinawo unozarura:
\v 8 Ndinoziva mabasa ako; tarira, ndakaisa pamberi pako mukova wakazarurwa, uye hakuna ungagona kuupfiga, nekuti une simba shoma, uye wakachengeta shoko rangu, nekusaramba zita rangu.
\v 9 Tarira, ndicha\add ku\add*pa vanobva kusinagoge raSatani, vanozviti vaJudha, vasiri ivo, asi vanoreva nhema; tarira, ndichavaita kuti vauye vagonamata pamberi petsoka dzako, uye vazive kuti ini ndakakuda.
\v 10 Nekuti wakachengeta shoko rekutsungirira kwangu, neni ndichakuchengeta panguva kuidzwa yakuchauya nayo pamusoro penyika yose, kuidza vanogara panyika.
\v 11 Tarira, ndinouya nekukurumidza; batisisa chaunacho, kuti kusava neunotora korona yako.
\v 12 Uyo unokunda, ndichamuita mbiru mutembere yaMwari wangu, uye haachatongobudizve; uye ndichanyora pamusoro pake zita raMwari wangu, nezita reguta raMwari wangu, reJerusarema idzva, rinoburuka richibva kudenga kuna Mwari wangu, nezita rangu idzva.
\v 13 Une nzeve ngaanzwe zvinoreva Mweya kukereke.
\s Tsamba kukereke iri paRaodhikia
\p
\v 14 Nekumutumwa wekereke yevaRaodhikia nyora \add uti\add*: Zvinhu izvi unoreva Ameni, chapupu chakatendeka uye chechokwadi, kutanga kwezvisikwa zvaMwari:
\v 15 Ndinoziva mabasa ako, kuti hautonhori uye haupisi. Ndaida \add kuti\add* dai uchitonhora kana uchipisa.
\v 16 Zvino zvaunodziya, uye hautonhori uye haipisi, ndichakusvisvina mumuromo mangu.
\v 17 Nekuti unoti: Ndiri mufumi, uye ndakafuma, uye handishaiwi chinhu, asi hauzivi kuti ndiwe unotambura, neune nhamo, nemurombo, nebofu, newakashama;
\v 18 ndinokupa zano kuti utenge kwandiri ndarama yakaidzwa mumoto, kuti ufume; nenguvo chena, kuti ufuke, uye nyadzi dzekushama kwako dzirege kuratidzika; uzore meso ako nechizoro chameso, kuti uone.
\v 19 Vose vandinoda ini, ndinotsiura nekuranga. Naizvozvo shingaira utendeuke.
\v 20 Tarira, ndimire pamukova ndichigogodza; kana umwe achinzwa inzwi rangu, akazarura mukova, ndichapinda kwaari, uye ndicharaira naye, naiye neni.
\v 21 Unokunda, ndichamupa kugara neni pachigaro changu cheushe, sezvo neni ndakakunda ndikagara pamwe naBaba vangu pachigaro chavo cheushe.
\v 22 Une nzeve ngaanzwe zinoreva Mweya kukereke.

\c 3
\s Tsamba kukereke iri paSadhisi
\p
\v 1 Uye nekumutumwa wekereke iri paSadhisi, nyora \add uti\add*: Zvinhu izvi, ndizvo zvinotaura une mweya minomwe yaMwari, nenyeredzi nomwe: Ndinoziva mabasa ako, kuti une zita rinonzi unorarama, asi wakafa.
\v 2 Rinda, usimbise zvinhu zvakasara, zvoda kufa; nokuti handina kuwana mabasa ako akaperedzerwa pamberi paMwari.
\v 3 Naizvozvo rangarira kuti wakagamuchira nokunzwa sei; ubatisise, utendeuke. Naizvozvo kana usingarindi, ndichauya kwauri sembavha, uye haungazivi nguva yandichauya nayo pamusoro pako.
\v 4 Une mazita mashoma kunyange paSadhisi asina kusvibiswa nguvo dzawo; uye vachafamba neni vane \add nguvo\add* chena, nokuti vakafanira.
\v 5 Uyo unokunda ndiye uchapfekedzwa nguvo chena; zvekare handingatongodzimi zita rake pabhuku roupenyu, ndichapupura zita rake pamberi paBaba vangu, napamberi pavatumwa vake.
\v 6 Uyo une nzeve ngaanzwe zvinoreva mweya kukereke.
\s Tsamba kukereke iri paFiradhefia
\p
\v 7 Nokumutumwa wekereke paFiradhefia, nyora \add uti\add*: Zvinhu izvi, ndizvo zvinoreva iye mutsvene, iye wechokwadi, iye une kiyi yaDhavhidhi, iye unozarura pasina unopfiga, nokupfiga pasina unozarura:
\v 8 Ndinoziva mabasa ako, tarira, ndakaisa pamberi pako mukova wakazaruka, uye hakuna munhu ungagona kuupfiga, nokuti iwe une simba shoma, uye wakachengeta shoko rangu, ukasaramba zita rangu.
\v 9 Tarira ndichavaita vesinagoge raSatani, vanozviti vaJudha vasiri ivo, asi vanoreva nhema; tarira, ndichavauyisa kuti vanamate pamberi petsoka dzako, uye vazive kuti ndakakuda.
\v 10 Nokuti wakachengeta shoko rokutsungirira kwangu, ndichakuchengetawo panguva yokuidzwa kuchauya pamusoro penyika yose, kuidza vanogara panyika.
\v 11 Tarira ndinouya nokukurumidza; batisisa icho chaunacho, kuti kusava neunogamuchira korona yako.
\v 12 Uyo unokunda ndicha\add mu\add*ita mbiru mutembere yaMwari wangu, uye haangazobudimozve; uye ndichanyora pamusoro pake zita raMwari wangu, nezita reguta raMwari wangu, Jerusarema idzva rinoburuka richibva kudenga kuna Mwari wangu, nezita rangu idzva.
\v 13 Une nzeve, ngaanzwe zvinoreva Mweya kukereke.
\s Tsamba kukereke iri paRaodhikia
\p
\v 14 Nokumutumwa wekereke yevaRaodhikia, nyora \add uti\add*: Zvinhu izvi, ndizvo zvinoreva Ameni, chapupu chakatendeka chechokwadi, kutanga kwezvisikwa zvaMwari;
\v 15 Ndinoziva mabasa ako, kuti hautonhori kana kupisa. Ndaida \add kuti\add* dai uchitonhora kana kupisa.
\v 16 Zvino zvaunodziya, usingatonhori kana kupisa, ndichakusvisvina mumuromo mangu.
\v 17 Nokuti unoti ndakafuma, ndakafumiswa uye handishaiwi chinhu, usingazivi kuti ndiwe une urombo nenhamo, uri murombo nebofu neusina chokufuka.
\v 18 Ndinokupa zano kuti utenge kwandiri ndarama yakaidzwa mumoto, kuti uve wakafuma, nenguvo chena, kuti ufuke, nyadzi dzokushama kwako dzirege kuratidzika; uzore meso ako nechizoro chameso, kuti uone.
\v 19 Vose vandinoda ndinotsiura nokurova; naizvozvo shingaira utendeuke.
\v 20 Tarira, ndimire pamukova ndichigogodza; kana munhu achinzwa inzwi rangu, akazarura mukova ndichapinda maari, uye ndicharayira naye, naiye neni.
\v 21 Unokunda, ndichapa \add kwaari\add* kugara neni pachigaro changu choushe, seniwo ndakakunda ndikagara pamwe nababa vangu pachigaro chavo choushe.
\v 22 Une nzeve ngaanzwe zinoreva Mweya kukereke.

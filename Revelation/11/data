\c 11
\s Zvapupu zviviri zvaMwari
\p
\v 1 Zvino ndakapiwa rutsanga rwakaita somudonzvo; uye mutumwa wakamira achiti: Simuka uyere tembere yaMwari, nearitari, navanonamata mairi.
\v 2 Asi siya ruvazhe ruri kunze kwetembere, usaruyera; nokuti rwakapiwa kuvahedheni; vachatsikira guta dzvene pasi petsoka mwedzi makumi mana nemiviri.
\v 3 zvekare ndichapa kuzvapupu zvangu zviviri, zvino zvichaporofita mazuva churu namazana maviri namakumi matanhatu zvakapfeka masaga.
\v 4 Ava ndiyo miti miviri yemiorivhi nezvigadziko zvemwenje zviviri zvimire pamberi paMwari wenyika.
\v 5 Kana kune munhu unoda kuvakuvadza, moto unobuda mumuromo mavo uchiparadza vavengi vavo; uye kana munhu achishuva kuvakuvadza, unofanira kuurawa saizvozvi.
\v 6 Ava vane simba rokupfiga denga kuti kusanaya namazuva okuporofita kwavo; uye vane simba pamusoro pemvura kuti vaishandure ive ropa, nokurova nyika namatambudziko ose kazhinji sezvavanoda.
\v 7 Uye kana vapedza kupupura kwavo, chikara chinokwira chichibva mugomba risina chigadziko chichaita hondo navo, chigovakunda nokuvauraya.
\v 8 Uye zvitunha zvavo \add zvichava\add* panzira dzomuguta guru, rinonzi pamweya Sodhoma neEgipita, pakaroverwawo Ishe wedu.
\v 9 Zvekare vanobva kuvanhu namarudzi nendimi nendudzi vachaona zvitunha zvavo mazuva matatu nehafu, uye havangatenderi zvitunha zvavo kuti zviiswe mubwiro.
\v 10 Naavo vanogara panyika vachafara pamusoro pavo nokupembera, zvekare vachitumirana zvipo, nokuti vaporofita ava vaviri vakatambudza avo vanogara panyika.
\v 11 Zvino shure kwemazuva matatu nehafu mweya woupenyu wakabva kuna Mwari ukapinda mavari, vakamira netsoka dzavo, uye kutya kukuru kukawira vose vakavaona.
\v 12 Ipapo vakanzwa inzwi guru richibva kudenga richiti kwavari: Kwirai pano. Vakakwira kudenga vari mugore, vavengi vavo vakavaona.
\v 13 Zvino nenguva iyoyo kudengenyeka kwenyika kukuru kwakavapo, chegumi cheguta ndokuwa, navanhu zvuru zvinomwe vakaurawa mukudengenyeka kwenyika; vakasara vakavhunduswa, vakapa rumbidzo kuna Mwari wokudenga.
\v 14 Nhamo yechipiri yapfuura; tarira, nhamo yechitatu inokurumidza kusvika.
\s Hwamanda yechinomwe
\p
\v 15 Zvino mutumwa wechinomwe wakaridza; manzwi makuru akavako kudenga, achiti: Ushe hwenyika ino hwava hwaShe wedu, nohwaKristu wake; uye uchatonga kusvikira rinhi narinhi.
\v 16 Uye vakuru makumi maviri navana vagere pamberi paMwari pazvigaro zvavo zvoushe vakawira pasi nezviso zvavo vakanamata Mwari.
\v 17 vachiti: Tinokupai kuvonga imwi, Ishe Mwari Wamasimbaose, uripo, wakanga aripo, nouchauya; nokuti makazvitorera simba renyu guru, mukatonga.
\v 18 Marudzi akatsamwa, nokutsamwa kwenyu kwasvika, nenguva yavakafa kuti vatongwe, uye kuti mupe mubairo kuvaranda venyu vaporofita, nokuvatsvene, navanotya zita renyu, vaduku navakuru; uye yokuvaparadza avo vanoparadza nyika.
\v 19 Ipapo kukazarurwa tembere yaMwari kudenga; kukaonekwa areka yesungano mutembere yake; ipapo kwakavapo mheni, namanzwi, nokutinhira, nokudengenyeka kwenyika, nechimvuramabwe chikuru.

\c 11
\s Zvapupu zviviri
\p
\v 1 Zvino ndakapiwa rutsanga rwakaita somudonzvo; uye mutumwa wakamira achiti: Simuka, uyere tembere yaMwari, nearitari, navanonamata mairi.
\v 2 Asi siya ruvazhe ruri kunze kwetembere, usaruyera; nokuti rwakapiwa kuvahedheni; vachatsika guta dzvene pasi petsoka mwedzi inamakumi mana nemiviri.
\v 3 Ndichapa kuzvapupu zvangu zviviri simba kuti zviporofite mazuva anechuru chinamazana maviri namakumi matanhatu zvakapfeka masaga.
\v 4 Ava ndiyo miorivhi miviri nezvigadziko zvemwenje zviviri zvimire pamberi paMwari wenyika.
\v 5 Kana kune munhu unoda kuvakuvadza, moto uchabuda mumuromo wavo uchiparadza vavengi vavo; kana kunomunhu unoda kuvakuvadza, unofanira kuurawa saizvozvi.
\v 6 Vane simba rokupfiga, kuti mvura irege kunaya namazuva okuporofita kwavo; uye vanesimba pamusoro pemvura kuti vaishandure ive ropa, nokurova nyika namatambudziko ose nenguva dzose dzavanoda.
\v 7 Kana vapedza kupupura kwavo, chikara chinokwira chichibva mugomba rakadzika dzika chicharwa navo, chichivakunda nokuvavuraya.
\v 8 Zvitunha zvavo \add zvichava\add* panzira dzomuguta guru, rinonzi, nemweya, Sodhoma neIjipiti, pakaroverwawo Ishe wedu.
\v 9 Vanobva kuvanhu, namarudzi, nendimi, nendudzi, vachaona zvitunha zvavo mazuva matatu nehafu, uye havangatenderi kuti iiswe mubwiro.
\v 10 Navanogara panyika vachafara nokupembera pamusoro pavo, vachitumirana zvipo, nokuti vaporofita ava vaviri vakatambudza avo vanogara panyika.
\v 11 Zvino mazuva matatu nehafu akati apfuvura, mweya wovupenyu, wakabva kuna Mwari, ukapinda mukati mavo, vakamira netsoka dzavo, kutya kukuru kukawira vose vakavaona.
\v 12 Ipapo vakanzwa inzwi guru, richibva kudenga, richiti kwavari: Kwirai pano. Vakakwira kudenga negore, vavengi vavo vakavaona.
\v 13 Zvino nenguva iyoyo kudengenyeka kwenyika kwakavapo, chegumi cheguta chikaputsika, navanhu vanezvuru zvinomwe vakaurawa nokudengenyeka; vakasara vakatya, vakapa kurumbidza kuna Mwari wokudenga.
\v 14 Nhamo yechipiri yapfuvura; tarira, nhamo yechitatu inokurumidza kusvika.
\s Hwamanda yechinomwe
\p
\v 15 Zvino mutumwa wechinomwe wakaridza; manzwi makuru akavako kudenga, achiti: Ushe hwenyika hwava hwaShe wedu, naKristu wake; uchahwubata nokusingaperi peri.
\v 16 Ipapo Vakuru vanamakumi maviri navana vanogara pazvigaro zvavo zvovushe pamberi paMwari, vakawira pasi nezviso zvavo vakanamata Mwari.
\v 17 vachiti: Tinokupai kuvonga imwi, Ishe Mwari Wamasimba ose, uripo, wakanga aripo, nouchauya; nokuti makazvitorera simba, mukabata vushe.
\v 18 Marudzi akatsamwa, nokutsamwa kwenyu kwakasvika, nenguva yavakafa, kuti vatongwe, uye kuti mupe varanda venyu mubairo, ivo vaporofita, nokuvatsvene, navanotya zita renyu, vaduku navakuru; uye kuti muparadze avo vanoparadza nyika.
\v 19 Ipapo kukazarurwa tembere yaMwari iri kudenga; areka yesungano ikavonekwa mutembere yake; ipapo kwakavapo mheni, namanzwi, nokutinhira, nokudengenyeka kwenyika, nechimvuramabwe chikuru.

\c 13
\s Zvikara zviviri
\p
\v 1 Zvino ndakamira pamusoro pejecha regungwa ndikaona chikara chichikwira chichibva mugungwa, chine misoro minomwe nenyanga gumi; napamusoro penyanga dzacho, korona gumi, napamusoro pemisoro yacho zita rokunyomba.
\v 2 Chikara ichi chandakaona chakanga chakafanana nengwe; netsoka dzacho sedzebheya*, nomuromo wacho somuromo weshumba; zibukanana rikachipa simba raro, nechigaro charo choushe, nesimba guru.
\v 3 Ndakazoona mumwe wemisoro yacho wakanga wakaita sowakakuvadzwa kusvikira parufu; asi vanga raifanira kuuraya rakanga rapora; nyika yose ikashamiswa ichitevera chikara.
\v 4 Vakanamata zibukanana rakapa simba kuchikara; vakanamata chikara, vachiti: Ndianiko wakafanana nechikara? Ndianiko unogona kuita hondo nacho?
\v 5 Ipapo kukapiwa kwachiri muromo unotaura zvinhu zvikuru nokunyomba; kukapiwa kwachiri simba kuti chizviite mwedzi makumi mana nemiviri.
\v 6 Ndokubva chazarura muromo wacho kuti chinyome Mwari, nokunyomba zita rake netabhenakeri yake naivo vanogara kudenga.
\v 7 Zvikapiwa kwachiri kuti chiite hondo navatsvene, nokuvakunda; simba rikapiwawo kwachiri pamusoro perudzi rwose nerurimi nerudzi.
\v 8 Uye vose vanogara panyika vachachinamata, vane mazita asina kunyorwa mubhuku reupenyu reGwayana rakabayiwa kubva pakuvambwa kwenyika.
\v 9 Kana munhu ane nzeve, ngaanzwe.
\v 10 Kana munhu achitapa, unoenda muutapwa, unouraya nomunondo unofanira kuurawa nomunondo. Ndipo pane kutsungirira nokutenda kwavatsvene.
\s Chikara chakabva panyika
\p
\v 11 Zvino ndakaona chimwe chikara chichikwira chichibva panyika; chakanga chine nyanga mbiri segwayana, chikataura sezibukanana.
\v 12 Chikashandisa simba rose rechikara chokutanga pamberi pacho. Chinomanikidza nyika navagere mukati mayo kuti vanamate chikara chokutanga, \add chiya\add* chine vanga rinouraya rakaporeswa.
\v 13 Chinoita zvishamiso zvikuru, zvokuti chinoburusira moto kubva kudenga panyika pamberi pavanhu;
\v 14 chinonyengera avo vanogara panyika nezvishamiso zvachakapiwa kuti chizviite pamberi pechikara; chichiti kuna vanogara panyika kuti vaitire mufananaidzo chikara chakanga chine vanga romunondo chikararama.
\v 15 Chikapiwa \add simba\add* kuti chipe mufananidzo wechikara mweya, kuti mufananidzo wechikara utaure, chiraire kuti vose vasinganamati mufananidzo wechikara vaurawe.
\v 16 Chinokonzera vose, zvose vaduku navakuru, vafumi navarombo, vakasununguka nenhapwa, kuti vapiwe mucherechedzo muruoko rwavo rworudyi, kana pahuma dzavo;
\v 17 uye kuti kusava nounogona kutenga kana kutengesa, kunze kwaiye une mucherechedzo, kana zita rechikara kana nhamba yezita racho.
\v 18 Hehwuno uchenjeri. Unoziva, ngaaverenge nhamba yechikara; nekuti inhamba yemunhu; uye nhamba yacho ndimazana matanhatu namakumi matanhatu nenhanhatu.

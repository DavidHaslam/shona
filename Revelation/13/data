\c 13
\s Chikara chakabva mugungwa
\p
\v 1 Zvino ndakamira pamusoro pejecha regungwa ndikavona chikara chichikwira chichibva mugungwa, chine misoro minomwe nenyanga gumi; napamusoro penyanga dzacho, korona gumi, napamusoro pemisoro yacho mazita okumhura Mwari.
\v 2 Chikara ichi chandakavona, chakanga chakafanana nengwe; netsoka dzacho sebheya*, nomuromo wacho somuromo weshumba; zibukanana rikachipa simba raro, nechigaro charo choushe, nesimba guru.
\v 3 Ndakazoona mumwe wemisoro yacho wakanga wakaita sowakakuvadzwa kusvikira parufu; asi vanga raifanira kuuraya, rakanga rapora; nyika yose ikashamiswa ichitevera chikara.
\v 4 Vakanamata zibukanana rakapa chikara simba; vakanamata chikara, vachiti: Ndianiko wakafanana nechikara? Ndianiko unogona kuita hondo nacho?
\v 5 Ipapo kukapiwa kwachiri muromo unotaura zvinhu zvikuru nokunyomba; kukapiwa kwachiri kuti chizviite mwedzi makumi mana nemiviri.
\v 6 Chikazarura muromo wacho kuti chimhure Mwari, nokunyomba zita rake netabhenakeri yake naivo vanogara kudenga.
\v 7 Zvikapiwa kwachiri kuti chiite hondo navatsvene, nokuvakunda; simba rikapiwawo kwachiri pamusoro pamarudzi ose nendimi nendudzi.
\v 8 Uye vose vanogara panyika vachachinamata, ivo vasina kunyorwa mazita avo mubhuku reupenyu reGwayana rakabayiwa kubva pakuvambwa kwenyika.
\v 9 Kana munhu ane nzeve, ngaanzwe.
\v 10 Kana munhu achitapa, uchaenda muutapwa, unouraya nomunondo unofanira kuurawa nomunondo. Ndipo pane kutsungirira nokutenda kwavatsvene.
\s Chikara chakabva panyika
\p
\v 11 Zvino ndakaona chimwe chikara chichikwira chichibva panyika; chakanga chine nyanga mbiri segwayana, chikataura sezibukanana.
\v 12 Chikashandisa masimba ose echikara chokutanga pamberi pacho. Chinomanikidza nyika navagere mukati mayo kuti vanamate chikara chokutanga, \add chiya\add* chine vanga rinouraya rakaporeswa.
\v 13 Chinoita zvishamiso zvikuru, zvokuti chinoburusira moto kubva kudenga panyika pamberi pavanhu;
\v 14 chinonyengera avo vanogara panyika nezvishamiso zvachakapiwa kuti chizviite pamberi pechikara; chichiti kuna vanogara panyika kuti vaitire mufananaidzo chikara chakanga chine vanga romunondo chikararama.
\v 15 Chikapiwa \add simba\add* kuti chipe mufananidzo wechikara mweya, kuti mufananidzo wechikara utaure, chiraire kuti vose vasinganamati mufananidzo wechikara vaurawe.
\v 16 Chinokonzera vose, zvose vaduku navakuru, vafumi navarombo, vakasununguka nenhapwa, kuti vapiwe chiratidzo muruoko rwavo rworudyi, kana pahuma dzavo;
\v 17 uye kuti kusava nounogona kutenga kana kutengesa, kunze kwaiye une rupawo, kana zita rechikara kana nhamba yezita racho.
\v 18 Hehwuno uchenjeri. Unoziva, ngaaverenge nhamba yechikara; nokuti inhamba yemunhu; uye nhamba yacho ndimazana matanhatu namakumi matanhatu nenhanhatu.

\c 8
\s Chisimbiso chechinomwe chinozarurwa
\s Hwamanda ina dzokutanga
\p
\v 1 Wakati azarura chisimbiso chichinomwe, kunyarara kukavapo kudenga kunenge sehafu yeora.
\v 2 Ipapo ndakavona vatumwa vanomwe vamire pamberi paMwari; kwakapiwa kwaari hwamanda nomwe.
\v 3 Zvino mumwe mutumwa wakauya, akamira paaritari, anomudziyo wezvinonhuhwira wendarama; kukapiwa kwaari zvinonhuhwira zvizhinji kuti azviise pamwe chete neminyengetero yavatsvene vose pamusoro pearitari yendarama, yakanga iri pamberi pechigaro chovushe.
\v 4 Uye utsi bwezvinonhuhwira hwakakwira pamberi paMwari bwuchibva muruvoko rwomutumwa pamwe chete neminyengetero yavatsvene.
\v 5 Mutumwa akatora mudziyo wezvinonhuhwira, akauzadza nomoto wearitari, aka\add u\add*kandira panyika; ipapo kwakavuya manzwi nekutinhira, nemheni, nokudengenyeka kwenyika.
\v 6 Ipapo vatumwa vanomwe, vakanga vanehwamanda nomwe, vakazvigadzira kuridza.
\v 7 Mutumwa wokutanga wakaridza, kukavuya chimvuramabwe nomoto zvakavhenganiswa neropa, zvikakandirwa panyika; ipapo chetatu chenyika chikatsva, nechetatu chemiti chikatsva, nouswa, unyoro hwose hwakatsva.
\v 8 Zvino mutumwa wechipiri wakaridza, chimwe segomo guru rinopfuta nomoto chikakandwa mugungwa; ipapo chetatu chegungwa chikashanduka ropa;
\v 9 uye chetatu chezvisikwa zvakanga zviri zvipenyu mugungwa zvikafa, izvo, ; nechetatu chezvikepe chikaparadzwa.
\v 10 Zvino mutumwa wechitatu wakaridza, nyeredzi huru yakapfuta semwenje, ikawa kudenga, ikawira pamusoro pechetatu chenzizi napamatsime emvura;
\v 11 zita renyeredzi rakanga richinzi, Gavakava; ipapo chetatu chemvura chikava gavakava, vanhu vazhinji vakafa nemvura, nokuti yakanga yavaviswa.
\v 12 Zvino mutumwa wechina wakaridza, chetatu chezuva chikarobwa, nechetatu chomwedzi, nechetatu chenyeredzi, kuti chetatu chazvo chisvibiswe, uye kuti chetatu chamasikati chirege kuvhenekera, nousiku saizvozvo.
\v 13 Ipapo ndakatarira, ndikanzwa mutumwa achibhururuka napakati pedenga, achiti nenzwi guru: Urombo, urombo, urombo, kuvagari vepanyika, nokuda kwamanzwi mamwe ehwamanda avatumwa vatatu vachazoridza.

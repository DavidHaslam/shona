\c 6
\s Zvisimbiso zvitanhatu zvokutanga zvinozarurwa
\p
\v 1 Zvino ndakaona Gwayana parakazarura chimwe chezvisimbiso, ndikanzwa chimwe chezvisikwa zvipenyu zvina chichiti nenzwi seromutinhiro: Uya uone.
\v 2 Ndikaona, zvino tarira, bhiza jena, naiye wakanga akaritasva, wakanga ane uta; uye korona ikapiwa kwaari, akabuda achikunda, uye kuti akunde.
\v 3 Zvino wakati azarura chisimbiso chechipiri, ndikanzwa chisikwa chipenyu chechipiri chichiti: Uya uone.
\v 4 Ipapo rimwe bhiza rakabuda \add riri\add* dzvuku; wakanga akaritasva akapiwa \add simba\add* kuti abvise rugare panyika, kuti vaurayane; kukapiwa kwaari munondo mukuru.
\v 5 Zvino wakati azarura chisimbiso chechitatu, ndakanzwa chisikwa chipenyu chechitatu chichiti: Uya uone. Ndikaona, zvino tarira, bhiza dema; wakanga akaritasva wakanga ane chiyereso muruvoko rwake.
\v 6 Ndikanzwa inzwi pakati pezvisikwa zvipenyu zvina, richiti: Chiyero chezviyo \add chichatengwa\add* nedhenari*, nezviyero zvitatu zvebhari* nedhenari; usatadzira mafuta newaini.
\v 7 Wakati azarura chisimbiso chechina, ndakanzwa inzwi rechisikwa chipenyu chechina richiti: Uya uone.
\v 8 Ndikaona, zvino tarira, bhiza rakachenuruka; wakanga akaritasva zita rake raiva Rufu; uye Hadhesi rakamutevera. Simba rikapiwa kwaari pamusoro pechechina chenyika, kuti aauraye nomunondo, nenzara, norufu, nezvikara zvenyika.
\v 9 Zvino wakati azarura chisimbiso chechishanu, ndikaona pasi pearitari mweya yaivo vakanga vashinjwa nokuda kweshoko raMwari, uye nouchapupu hwavaiva nahwo;
\v 10 Zvino vakadana nenzwi guru vachiti: Kusvikira rinhi Tenzi mutsvene wechokwadi, muchirega kutonga nokutsiva ropa redu pane vanogara panyika?
\v 11 Ipapo mumwe nomumwe wavo wakapiwa nguvo chena; zvikanzi kwavari vambozorora chinguva chiduku, kusvikira vamwe varanda pamwe chete navo nehama dzavo, dzaifanira kuurawa saivo varinganiswa.
\v 12 Zvino ndakaona paakanga azarura chisimbiso chechitanhatu, zvino tarira, kwakava nokudengenyeka kwenyika kukuru, zuva rikasviba sesaga remvere, mwedzi ukaita seropa;
\v 13 nenyeredzi dzedenga dzakawira pasi, somuonde unozuza maganga awo, kana uchizununguswa nomututu mukuru.
\v 14 Denga rikabva serugwaro rwakapetwa, kana rwuchipeterwa pamwechete; negomo roga roga nechiwi zvakabviswa panzvimbo dzazvo.
\v 15 Namadzimambo enyika, navanhu vakuru, navafumi, navatungamiriri vehondo, navanhu vane simba, nenhapwa dzose, navakasununguka vose vakandovanda mumapako nomumabwe amakomo;
\v 16 vakati kumakomo nemabwe: Tiwirei, mutivige pachiso chaiye unogara pachigaro choushe, napakutsamwa kweGwayana;
\v 17 nokuti zuva guru rokutsamwa kwaro rasvika; zvino ndianiko uchagona kumira?

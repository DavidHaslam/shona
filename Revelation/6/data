\c 6
\s Micherechedzo mitanhatu yekutanga inozarurwa
\p
\v 1 Zvino ndakaona Gwayana parakazarura chimwe chemicherechedzo, ndokunzwa chimwe chezvisikwa zvipenyu zvina chichiti, senzwi remutinhiro: Uya uone.
\v 2 Zvino ndakaona, uye tarira, bhiza jena, naiye wakaritasva waiva    ane uta; korona ndokupiwa kwaari, zvino akabuda achikunda, uye kuti akunde.
\v 3 Zvino rakati razarura mucherechedzo wechipiri, ndakanzwa chisikwa chipenyu chechipiri chichiti: Uya uone.
\v 4 Zvino kwakabuda rimwe bhiza dzvuku; newakaritasva akapiwa \add simba\add* kuti abvise rugare panyika, uye kuti vaurayane; ndokupiwa kwaari munondo mukuru.
\v 5 Zvino rakati razarura mucherechedzo wechitatu, ndakanzwa chisikwa chipenyu chechitatu chichiti: Uya uone. Zvino ndikaona, uye tarira, bhiza dema, newaiva    akaritasva waiva    ane chiyereso muruoko rwake.
\v 6 Zvino ndakanzwa inzwi pakati pezvisikwa zvipenyu zvina richiti: Chiyero chezviyo nedhenario*, nezviyero zvitatu zvebhari* nedhenario; nemafuta newaini usa\add zvi\add*tadzira.
\v 7 Zvino rakati razarura mucherechedzo wechina, ndakanzwa inzwi rechisikwa chipenyu chechina richiti: Uya uone.
\v 8 Zvino ndakaona, uye tarira, bhiza rakachenuruka, newaiva    akaritasva zita rake Rufu; uye hadhesi rakateverana naye. Simba ndokupiwa kwazviri kuuraya kusvika pane chechina chenyika, nemunondo, uye nenzara, uye nerufu, uye nezvikara zvenyika.
\v 9 Zvino rakati razarura mucherechedzo wechishanu, ndakaona pasi pearitari mweya yevaiva    vaurawa nekuda kweshoko raMwari, uye nekuda kweuchapupu hwavaiva nahwo.
\v 10 Zvino vakadana nenzwi guru vachiti: kusvika  rinhi, Tenzi, mutsvene uye wechokwadi, regai kutonga nekutsiva ropa redu pane vanogara panyika?
\v 11 Zvino kwakapiwa umwe neumwe nguvo refu chena, zvikanzi kwavari vambozorora chinguva chidiki kusvika  vamwewo varanda pamwe navo nehama dzavo dzaiva dzoda kuurawa saivowo vakwaniswa.
\v 12 Zvino ndakaona paraiva    razarura mucherechedzo wechitanhatu, uye tarira, kwakava nekudengenyeka kwenyika kukuru, uye zuva rakasviba sesaga remvere, nemwedzi ukaita seropa;
\v 13 nenyeredzi dzedenga dzakawira panyika, semuonde unowisa maonde awo eshure, uchizuzwa nemhepo huru.
\v 14 Zvino denga rakabva serugwaro rwakapetwa; negomo rega-rega nechiwi zvakabviswa panzvimbo dzazvo.
\v 15 Nemadzimambo enyika, nevanhu vakuru, nevafumi, nevatungamiriri vehondo, nevane simba, nevaranda vese, nevakasununguka vese vakanozvivanza mumapako nemumabwe emakomo,
\v 16 zvino vakati kumakomo nekumabwe: Wirai pamusoro pedu, mutivige pachiso chaiye anogara pachigaro cheushe, nepakutsamwa kweGwayana;
\v 17 nokuti zuva guru rekutsamwa kwaro rasvika; zvino ndiani anogona kumira?
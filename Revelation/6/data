\c 6
\s Micherechedzo mitanhatu yekutanga inozarurwa
\p
\v 1 Zvino ndakaona Gwayana parakazarura chimwe chezvisimbiso, ndokunzwa chimwe chezvisikwa zvipenyu zvina chichiti nenzwi seremutinhiro: Uya uone.
\v 2 Zvino ndakaona, uye tarira, bhiza jena, naiye wakaritasva, wakange ane uta; korona ndokupiwa kwaari, zvino akabuda achikunda, uye kuti akunde.
\v 3 Zvino wakati azarura mucherechedzo wechipiri, ndakanzwa chisikwa chipenyu chechipiri chichiti: Uya uone.
\v 4 Zvino kwakabuda rimwe bhiza dzvuku; newakaritasva akapiwa \add simba\add* kuti abvise rugare panyika, nekuti vaurayane; ndokupiwa kwaari munondo mukuru.
\v 5 Zvino wakati azarura mucherechedzo wechitatu, ndakanzwa chisikwa chipenyu chechitatu chichiti: Uya uone. Zvino ndikaona, uye tarira, bhiza dema, newakange akaritasva wakange ane chiyereso muruoko rwake.
\v 6 Zvino ndakadikanzwa inzwi pakati pezvisikwa zvipenyu zvina richiti: Chiyero chezviyo \add chichatengwa\add* nedhenario*, nezviyero zvitatu zvebhari* nedhenario; nemafuta newaini usa\add zvi\add*tadzira.
\v 7 Zvino wakati azarura mucherechedzo wechina, ndakanzwa inzwi rechisikwa chipenyu chechina richiti: Uya uone.
\v 8 Zvino ndakaona, uye tarira, bhiza rakachenuruka, newakange akaritasva zita rake Rufu; uye Hadhesi rakateverana naye. Simba rikapiwa kwavari pamusoro pechechina chenyika, kuti auraye nemunondo, nenzara, nerufu, uye nezvikara zvenyika.
\v 9 Zvino wakati azarura mucherechedzo wechishanu, ndakaona pasi pearitari mweya yevakange vaurawa nekuda kweShoko raMwari, uye nekuda kweuchapupu hwavaiva nahwo.
\v 10 Zvino vakadana nenzwi guru vachiti: Kusvikira rinhi, Tenzi, mutsvene uye wechokwadi, regai kutonga nekutsiva ropa redu pane vanogara panyika?
\v 11 Zvino kwakapiwa umwe neumwe wavo nguwo chena, zvikanzi kwavari vambozorora chinguva chiduku kusvikira vamwe varanda pamwe navo nehama dzavo dzaifanira kuurawa saivo vakwaniswa.
\v 12 Zvino ndakaona paakange azarura mucherechedzo wechitanhatu, uye tarira, kwakava nekudengenyeka kwenyika kukuru, uye zuva rakasviba sesaga remvere, nemwedzi ukaita seropa;
\v 13 nenyeredzi dzedenga dzakawira panyika, semuonde unozuza masvosva awo, uchizuzwa nemhepo huru.
\v 14 Zvino denga rakabva serugwaro rwakapetwa; negomo roga roga nechiwi zvakabviswa panzvimbo dzazvo.
\v 15 Nemadzimambo enyika, nevanhu vakuru, navafumi, nevatungamiriri vehondo, nevane simba, nenhapwa dzose, nevakasununguka vose vakanozvivanza mumapako nemumabwe emakomo,
\v 16 zvino vakati kumakomo nekumabwe: Wirai pamusoro pedu, mutivige pachiso chaiye unogara pachigaro cheushe, nepakutsamwa kweGwayana;
\v 17 Nekuti zuva guru rekutsamwa kwaro rasvika; zvino ndiani unogona kumira?

\c 5
\s Gwayana rinozarura bhuku
\p
\v 1 Zvino ndakaona muruoko rworudyi rwaiye wakanga agere pachigaro cheushe bhuku rakanyorwa mukati nokunze kwaro, rakanamatidzwa nezvisimbiso zvinomwe.
\v 2 Ipapo ndakaona mutumwa une simba achidanidzira nenzwi guru; \add achiti\add*: Ndianiko wakafanira kuzarura bhuku, nokusunungura zvisimbiso zvaro?
\v 3 Asi kwakanga kusina munhu kudenga napanyika, kana pasi penyika, wakagona kuzarura bhuku, kana kutarira mariri.
\v 4 Ipapo ndakachema zvikuru, nekuti hakuna kuwanikwa munhu wakafanira kuzarura nokuverenga bhuku kana kutarira mariri.
\v 5 Zvino mumwe wavakuru wakati kwandiri: Usachema; tarira, Shumba yorudzi rwaJudha, Mudzi waDhavhidhi, kuti izarure bhuku nokusunungura zvisimbiso zvaro zvinomwe.
\v 6 Zvino ndikaona, uye tarira, pakati pechigaro cheushe chezvisikwa zvipenyu zvina, nepakati pevakuru, Gwayana rimire, rakaita serakabayiwa, rine nyanga nomwe nameso manomwe, ndiyo Mweya minomwe yaMwari, yakatumwa kunyika yose.
\v 7 Iro rikauya, rikatora bhuku muruoko rworudyi rwaiye wakanga agere pachigaro cheushe.
\v 8 Zvino rakati ratora bhuku, zvisikwa zvipenyu zvina navakuru makumi maviri navana vakawira pasi pamberi peGwayana, mumwe nomumwe ane rudimbwa, nendiro dzendarama dzakanga dzizere nezvinonhuhwira inova minyengetero yevatsvene.
\v 9 zvino vakaimba rwiyo rutsva, vachiti: Ndimwi makafanira kutora bhuku nokuzarura zvisimbiso zvaro; nekuti makabayiwa, mukatidzikunurira Mwari neropa renyu vanhu vanobva kumarudzi ose, nekururimi, nekumunhu, nekurudzi rwose;
\v 10 mukatiita kuti kuna Mwari wedu tive madzimambo navapristi, uye tichatonga panyika.
\v 11 Zvino ndakaona, ndikanzwa inzwi ravatumwa vazhinji vakanga vakakomberedza chigaro cheushe nezvisikwa zvipenyu navakuru; kuwanda kwazvo kwakanga kuri mazana namazana nezvuru nezvuru,
\v 12 vachiti nenzwi guru: Gwayana rakabayiwa rakafanira kugamuchira simba neufumi neuchenjeri nechiremerera nokukudzwa nokubwinya nokurumbidzwa.
\v 13 Nechisikwa choga choga chiri kudenga, napanyika, pasi penyika, nezviri mugungwa nezvose zviri mazviri ndakanzwa zvichiti: Kurumbidzwa, nokukudzwa, nokubwinya, nesimba ngazvive kuna iye ugere pamusoro pechigaro cheushe, nokuGwayana kusvikira rinhi narinhi.
\v 14 Ipapo zvisikwa zvipenyu zvina zvakati: Ameni. Vakuru makumi maviri vakawira pasi, vakanamata iye unorarama nokusingaperi.

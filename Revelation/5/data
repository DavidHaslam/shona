\c 5
\s Gwayana rinozarura bhuku
\p
\v 1 Zvino ndakavona muruvoko rworudyi rwaiye wakanga agere pachigaro chovushe bhuku yakanyorwa mukati nokunze kwayo, yakanamatidzwa nezvisimbiso zvinomwe.
\v 2 Ipapo ndakaona mutumwa unesimba achidanidzira nenzwi guru; \add achiti\add*: Ndianiko wakafanira kutizarurira bhuku iyi, nokusunungura zvisimbiso zvayo?
\v 3 Asi kwakanga kusinomunhu kudenga napanyika, kana napasi penyika, wakagona kuzarura bhuku, kana kutarira mairi.
\v 4 Ipapo ndakachema zvikuru, nokuti hakuna kuwanikwa munhu, wakafanira kuzarura nokuverenga bhuku kana kutarira mairi.
\v 5 Zvino mumwe wavakuru wakati kwandiri: Usachema, tarira, Shumba yorudzi rwaJudha, Mudzi waDhavhidhi, yakakunda kuti izarure bhuku nokusunungura nezvisimbiso zvayo zvinomwe.
\v 6 Zvino ndikavona, tarira pakati pechigaro choushe chezvisikwa zvipenyu zvina, napakati pavakuru, gwayana rimire, rakaita serakabayiwa, rinenyanga nomwe nameso manomwe, ndiyo Mweya minomwe yaMwari, yakatumwa kunyika yose.
\v 7 Iro rikavuya, rikatora bhuku muruvoko rworudyi rwaiye wakanga agere pachigaro choushe.
\v 8 Zvino rakati ratora bhuku, zvisikwa zvipenyu zvina navakuru vanamakumi maviri navana vakawira pasi pamberi pegwayana, mumwe nomumwe anorudimbwa, nendiro dzendarama, dzakanga dzizere nezvinonhuhwira, iri minyengetero yavatsvene.
\v 9 Vakaimba rwiyo rutsva, vachiti: Ndimwi makafanira kutora bhuku nokuzarura zvisimbiso zvayo; nokuti makabayiwa, mukatengera Mwari neropa renyu vanhu vanobva kumarudzi ose, nerurimi, navanhu, nendudzi;
\v 10 mukavaitira kuti kuna Mwari wedu vave madzimambo navapristi, uye tichabata ushe panyika.
\v 11 Zvino ndakavona, ndikanzwa inzwi ravatumwa vazhinji vakanga vakakomberedza chigaro choushe nezvisikwa zvipenyu, navakuru kuwanda kwavo kwakanga kuri zvuru zvakapamhidzirwa kane gumi
\v 12 vachiti nenzwi guru: Gwayana rakabayiwa rakafanira kuvigirwa ushe, neufumi, nokuchenjera, nesimba, nokukudzwa, nokubwinya, nokurumbidzwa.
\v 13 Nezvisikwa zvipenyu zvose zviri kudenga, napanyika, pasi penyika, nezviri mugungwa ndakanzwa zvichiti: Kurumbidzwa, nokukudzwa, nokubwinya, nesimba ngazvive kunaiye ugere pamusoro pechigaro chovushe, nokugwayana nokusingaperi peri.
\v 14 Ipapo zvisikwa zvipenyu zvina zvakati: Ameni. Vakuru vanamakumi maviri navanawo vakawira pasi, vakanamata iye unorarama nokusingaperi.

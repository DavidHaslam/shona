\c 19
\s Kuwa kweBhabhironi mufaro kudenga
\p
\v 1 Zvino shure kwezvinhu izvi ndakanzwa inzwi guru ravanhu vazhinji-zhinji kudenga, richiti: Hareruya! Ruponeso nokubwinya, nokukudzwa nesimba kuna Ishe Mwari wedu;
\v 2 nokuti mitongo yake ndeyechokwadi yakarurama; nokuti wakatonga mhombwe huru yakaodza nyika noupombwe hwayo, akatsiva ropa ravaranda vake paruvoko rwayo.
\v 3 ipapo vakapamhidza vakati: Hareruya! Neutsi hwaro hwunokwira nokusingaperiperi.
\v 4 Zvino Vakuru vanamakumi maviri navana nezvisikwa zvipenyu zvina vakawira pasi vakanamata Mwari wakanga agere pachigaro choushe, vachiti: Ameni, Hareruya!
\v 5 Inzwi rikabuda pachigaro chovushe, richiti: Rumbidzai Mwari wedu, imwi mose varanda vake, nemwi munomutya, zvose vaduku navakuru.
\v 6 Ipapo ndakanzwa senzwi ravazhinji-zhinji, senzwi remvura zhinji, senzwi rokutinhira kukuru richiti: Hareruya! Nokuti Ishe Mwari wedu Wamasimbaose unotonga.
\v 7 Ngatifarei, tipembere, tipe rukudzo kwaari; nokuti mutambo wokuwana weGwayana wasvika, mukadzi waro wazvigadzira.
\v 8 Kwaari kwakapiwa kuti apfeke mucheka wakapfava, unopenya, wakachena; nokuti mucheka wakapfava ndiwo kururama zvavatsvene.
\v 9 Zvino akati kwandiri: Nyora, \add uti\add*: Vakaropfadzwa vakakokerwa kuchirayiro chokuwana cheGwayana. Akati kwandiri: Mashoko awa ndaazvokwadi aMwari.
\v 10 Ipapo ndakawira patsoka dzake kuti ndimunamate; akati kwandiri: Rega kudaro; ndiri muranda pamwe chete newe nehama dzako dzine uchapupu hwaJesu; namata Mwari, nokuti uchapupu hwaJesu ndiwo mweya wechiporofita.
\s Kristu unokunda chikara nomuporofita wenhema
\p
\v 11 Ipapo ndakavona denga rakazarurwa, zvino tarira, bhiza jena, naiye wakanga agere pamusoro paro unonzi Wakatendeka noWazvokwadi; pakururama nokurwa wakarurama.
\v 12 Meso ake akanga akaita somurazvo womoto; pamusoro wake pakanga pane korona zhinji, uye wakanga anezita rakanyorwa risina kuzikamwa nomunhu, asi naiye amene.
\v 13 Akapfeka nguvo yakanyikwa muropa; zita rake rinonzi Shoko raMwari.
\v 14 Uye hondo dzokudenga dzakamutevera dzakatasva mabhizha machena, dzakafuka mucheka wakapfava, muchena, usina tsvina.
\v 15 Mumuromo make makabva mabuda munondo unopinza, kuti nawo arove marudzi nawo; uchaatonga netsvimbo yedare; unotsika chisviniro chehasha dzokutsamwa kwaMwari Wamasimbaose.
\v 16 Panguvo yake napachidzva chake pakanga pakanyorwa zita \add rinoti\add*: MAMBO WAMADZIMAMBO, NASHE WAMADZISHE.
\v 17 Zvino ndakaona mutumwa amire muzuva; akadanidzira nenzwi guru, achiti kushiri dzose dzinobhururuka pakati pedenga: Uyai, muungane pamwechete pachirayiro chaMwari mukuru.
\v 18 kuti mudye nyama yamadzimambo, nenyama yavakuru vezvuru zvamazana, nenyama yavanhu vane simba, nenyama yamabhiza, neyavatasvi vawo nenyama yose zvose vakasununguka navakasungwa, zvose vaduku navakuru.
\v 19 Zvino ndakavona chikara chiya namadzimambo enyika nehondo dzavo pamwechete, vakaungana pamwechete kuti vaite hondo naiye wakanga akatasva bhiza nehondo yake.
\v 20 Ipapo chikara chakabatwa pamwe chete nomuporofita wenhema wakaita zvishamiso pamberi pacho, zvaakanyengera nazvo vaya vakagamuchira rupawo rwechikara, navakanamata mufananidzo wacho. Ava vose vakakandirwa vari vapenyu mugomba romoto unopfuta nesarufa.
\v 21 Vakasara vakashinjwa nomunondo waiye wakanga akatasva bhizha, wakabuda mumuromo make; neshiri dzose dzikagutiswa nenyama yavo.

\c 19
\s Kuwa kweBhabhironi mufaro kudenga
\p
\v 1 Zvino shure kwezvinhu izvi ndakanzwa inzwi guru ravanhu vazhinji-zhinji kudenga, richiti: Hareruya! Ruponeso nokubwinya, nokukudzwa nesimba kuna Ishe Mwari wedu;
\v 2 Nekuti mitongo yake ndeyechokwadi yakarurama; nekuti wakatonga mhombwe huru yakaodza nyika noupombwe hwayo, akatsiva ropa ravaranda vake paruoko rwayo.
\v 3 Ndokuti rwechipiri: Hareruya! Neutsi hwaro hwunokwira kusvikira rinhi narinhi.
\v 4 Zvino Vakuru makumi maviri navana nezvisikwa zvipenyu zvina vakawira pasi vakanamata Mwari wakanga agere pachigaro choushe vachiti: Ameni, Hareruya!
\v 5 Inzwi rikabuda pachigaro choushe, richiti: Rumbidzai Mwari wedu, imwi mose varanda vake, nemwi munomutya, zvose vaduku navakuru.
\v 6 Ipapo ndakanzwa senzwi rechaunga chikuru, senzwi remvura zhinji, senzwi rokutinhira kukuru richiti: Hareruya! Nekuti Ishe Mwari Wamasimbaose unotonga.
\v 7 Ngatifarei, tipembere, tipe rukudzo kwaari; nekuti muchato weGwayana wasvika, mukadzi waro wazvigadzira.
\v 8 Kwaari kwakapiwa kuti apfeke rineni yakapfava, unopenya, wakachena; nekuti mucheka wakapfava ndiwo kururama kwavatsvene.
\v 9 Zvino akati kwandiri: Nyora, \add uti\add*: Vakaropfadzwa vakakokerwa kuchirayiro chekuwana cheGwayana. Akati kwandiri: Mashoko awa ndeechokwadi aMwari.
\v 10 Ipapo ndakawira patsoka dzake kuti ndimunamate; akati kwandiri: Rega kudaro; ndiri muranda pamwe newe nehama dzako dzine uchapupu hwaJesu; namata Mwari, nekuti uchapupu hwaJesu ndiwo mweya wechiporofita.
\s Kristu unokunda chikara nomuporofita wenhema
\p
\v 11 Ipapo ndakaona denga rakazarurwa, zvino tarira, bhiza jena, naiye wakanga agere pamusoro paro unonzi Wakatendeka noWechokwadi; pakururama unotonga nokuita hondo.
\v 12 Meso ake akaita somurazvo wemoto; nemusoro une korona zhinji, uye wakanga ane zita rakanyorwa risina kuzikamwa nomunhu, asi naiye amene.
\v 13 Akapfeka nguvo yakanyikwa muropa; uye zita rake rinonzi Shoko raMwari.
\v 14 Uye hondo \add dzaiva\add* kudenga dzakamutevera dzakatasva mabhizha machena, dzakafuka rineni yakapfava muchena usina tsvina.
\v 15 Mumuromo make makabva mabuda munondo unopinza, kuti nawo arove marudzi; uchaatonga netsvimbo yedare; unotsika chisviniro chehasha dzokutsamwa kwaMwari Wamasimbaose.
\v 16 Panguvo yake napachidzva chake pakanga pane zita \add rinoti\add*: MAMBO WAMADZIMAMBO NASHE WAMADZISHE.
\v 17 Zvino ndakaona mutumwa amire muzuva; akadanidzira nenzwi guru, achiti kushiri dzose dzinobhururuka pakati pedenga: Uyai, muungane pamwe pachirayiro chaMwari mukuru.
\v 18 kuti mudye nyama yamadzimambo, nenyama yavakuru vezvuru zvamazana, nenyama yavanhu vane simba, nenyama yamabhiza, neyavatasvi vawo nenyama yose, zvose vakasununguka navakasungwa, zvose vaduku navakuru.
\v 19 Zvino ndakaona chikara chiya namadzimambo enyika nehondo dzavo, vakaungana pamwe kuti vaite hondo naiye wakanga akatasva bhiza uye kumirisana nehondo yake.
\v 20 Ipapo chikara chakabatwa uye pamwe naye nemuporofita wenhema wakaita zvishamiso pamberi pacho, zvaakanyengera nazvo vaya vakagamuchira mucherechedzo wechikara, navakanamata mufananidzo wacho. Ava vose vakakandirwa vari vapenyu mugomba romoto unopfuta nesarufa.
\v 21 Uye vakasara vakashinjwa nomunondo waiye wakanga akatasva bhizha, wakabuda mumuromo make; neshiri dzose dzikagutiswa nenyama yavo.

\c 19
\s Kuwa kweBhabhironi mufaro kudenga
\p
\v 1 Shure kwaizvozvi ndakanzwa inzwi guru seravanhu vazhinji-zhinji kudenga, richiti: Hareruya! Ruponeso nokubwinya, nokukudzwa nesimba kuna Ishe Mwari wedu;
\v 2 nokuti kutonga kwake ndokwechokwadi kwakarurama; nokuti wakatonga mhombwe huru yakavodza nyika noupombwe hwayo, akatsiva ropa ravaranda vake paruvoko rwayo.
\v 3 ipapo vakapamhidza, vakati: Hareruya! Utsi hwaro hwunokwira nokusingaperiperi.
\v 4 Zvino Vakuru vanamakumi maviri navana nezvisikwa zvipenyu zvina vakawira pasi vakanamata Mwari wakanga agere pachigaro choushe, vakati: Ameni, Hareruya!
\v 5 Inzwi rikabuda pachigaro chovushe, richiti: Rumbidzai Mwari wedu, imwi mose varanda vake, nemwi munomutya, zvekare vaduku navakuru.
\v 6 Ipapo ndakanzwa senzwi ravazhinji-zhinji, senzwi remvura zhinji, senzwi rokutinhira kukuru richiti: Hareruya! Nokuti Ishe Mwari wedu Wamasimbaose wobata vushe.
\v 7 Ngatifarei, tifarisise, tipe rukudzo kwaari; nokuti mutambo wokuwana weGwayana wasvika, mukadzi waro wazvigadzira.
\v 8 Kwaari kwakapiwa kuti apfeke mucheka wakanaka, unopenya, usinetsvina; nokuti mucheka wakanaka ndizvo zvakarurama zvavatsvene.
\v 9 Zvino akati kwandiri: Nyora, \add uti\add*: Vakaropfadzwa vakakokerwa kuchirayiro chokuwana cheGwayana. Akati kwandiri: Mashoko awa ndaazvokwadi aMwari.
\v 10 Ipapo ndakawira patsoka dzake kuti ndimunamate. Akati kwandiri: Rega kudaro, nokuti ndiri muranda pamwe chete newe nehama dzako dzine uchapupu hwaJesu; namata Mwari, nokuti uchapupu hwaJesu ndiwo mweya wokuporofita.
\s Kristu unokunda chikara nomuporofita wenhema
\p
\v 11 Ipapo ndakavona denga rakazarurwa, ndikavona bhiza jena; naiye wakanga agere pamusoro paro wakanzi: Wakatendeka noWazvokwadi; unotonga nokurwa zvakarurama.
\v 12 Meso ake akanga akaita somurazvo womoto; pamusoro wake pakanga pane korona zhinji; wakanga anezita rakanyorwa, risina kuzikamwa nomunhu, asi naiye chete.
\v 13 Wakanga akapfeka nguvo yakanyikwa muropa; zita rake rinonzi Shoko raMwari.
\v 14 Uye hondo dzokudenga dzakamutevera dzakatasva mabhizha machena, dzakafuka mucheka wakanaka, muchena, usina tsvina.
\v 15 Mumuromo make makabuda munondo unopinza, kuti nawo arove marudzi nawo; uchaatungamirira netsvimbo yedare; unotsika chisviniro chehasha dzokutsamwa kwaMwari wamasimba ose.
\v 16 Panguvo yake napachidzva chake pakanga pakanyorwa zita \add rinoti\add*: MAMBO WAMADZIMAMBO, NASHE WAMADZISHE.
\v 17 Zvino ndakavona mutumwa amire muzuva; akadanidzira nenzwi guru, achiti kushiri dzose dzinobhururuka pakati pedenga: Vuyai, muvungane pachirayirO chaMwari mukuru.
\v 18 kuti mudye nyama yamadzimambo, nenyama yavakuru vezvuru zvamazana, nenyama yavanhu vane simba, nenyama yamabhiza, neyavatasvi vawo nenyama yose zvose vakasununguka navakasungwa, zvose vaduku navakuru.
\v 19 Zvino ndakavona chikara chiya namadzimambo enyika nehondo dzavo pamwechete, vakavungana kuti varwe naiye wakanga akatasva bhiza, nehondo dzake.
\v 20 Ipapo chikara chakabatwa pamwe chete nomuporofita wenhema, wakaita zvishamiso pamberi pacho, zvaakanyengera nazvo vaya vakapiwa chiratidzo chechikara, navainamata mufananidzo wacho. Ava vaviri vakakandirwa vari vapenyu mugomba romoto unopfuta nesarufa.
\v 21 Vakasara vakashinjwa nomunondo waiye wakanga akatasva bhizha, wakabuda mumuromo make; neshiri dzose dzikagutiswa nenyama yavo.

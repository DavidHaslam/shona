\c 10
\s Bhuku inobva kudenga inodyiwa naJohwani
\p
\v 1 Zvino ndakavona mumwe mutumwa unesimba achiburuka kubva kudenga, akapfeka gore; nemurarabungu pamusoro wake, chiso chake chakaita sezuva, netsoka dzake sembiru dzomoto.
\v 2 Wakanga ane bhuku duku yakazaruka muruvoko rwake, akaisa rutsoka rwake rworudyi pamusoro pegungwa, norworuboswe pamusoro penyika;
\v 3 akadanidzira nenzwi guru seshumba inodzvova; iye wakati adanidzira, kutinhira kunomwe kukabudisa manzwi ako.
\v 4 Zvino kutinhira kunomwe kwakati kwareva manzwi ako, ndakanga ndododa kunyora, ndikanzwa inzwi richibva kudenga, richiti kwandiri: Zarira zvarebwa nokutinhira kunomwe, usazvinyora.
\v 5 Ipapo mutumwa uya wandakavona amire pamusoro pegungwa napamusoro penyika, wakasimudzira ruvoko rwake rworudyi kudenga,
\v 6 akapika naiye uri mupenyu nokusingaperi-peri, wakasika denga nezvinhu zvirimo, nenyika nezvinhu zvirimo, negungwa nezvirimo, kuti nguva haingazovipozve.
\v 7 Asi namazuva enzwi romutumwa wechinomwe, kana voda kuridza, chakavanzika chaMwari chichapedziswa, sezvaakaparidzira varanda vake, ivo vaporofita.
\v 8 Ipapo inzwi riya randakanzwa richibva kudenga, rakataura kwandirizve, richiti: Enda utore bhuku rakazaruka iri muruvoko rwomutumwa, umire pamusoro pegungwa napamusoro penyika.
\v 9 Ndikaenda kumutumwa, ndikati kwaari: Ndipei bhuku duku. Akati kwandiri: Tora, uridye; richavavisa dumbu rako, asi mumuromo mako ichanaka sovuchi.
\v 10 Ipapo ndakatora bhuku duku muruvoko rwomutumwa ndikaridya; rikanaka mumuromo mangu sovuchi; asi ndakangoti ndaridya, mudumbu mangu makavaviswa.
\v 11 Aakati kwandiri: Unofanira kuporofitazve pamberi pavanhu vazhinji, nendudzi, nendimi, namadzimambo.

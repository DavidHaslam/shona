\c 10
\s Mutumwa nebhuku duku rakapetwa
\p
\v 1 Zvino ndakaona mumwe mutumwa une simba achiburuka kubva kudenga, akapfeka gore; nemurarabungu \add uri\add* pamusoro wake, chiso chake chakaita sezuva, netsoka dzake sembiru dzomoto;
\v 2 uye wakanga ane bhuku duku rakazaruka muruoko rwake, akaisa rutsoka rwake rwerudyi pamusoro pegungwa, norworuboshwe pamusoro penyika;
\v 3 akadanidzira nenzwi guru seshumba inodzvova; iye wakati adanidzira, kutinhira kunomwe kukabudisa manzwi ako.
\v 4 Zvino kutinhira kunomwe kwakati kwareva manzwi ako, ndakanga ndododa kunyora, ndikanzwa inzwi richibva kudenga richiti kwandiri: Zarira zvarebwa nokutinhira kunomwe usanyora zvinhu izvi.
\v 5 Ipapo mutumwa uya wandakaona amire pamusoro pegungwa nepamusoro penyika, wakasimudzira ruoko rwake rwerudyi kudenga,
\v 6 akapika naiye uri mupenyu kusvikira rinhi narinhi, wakasika denga nezvinhu zvirimo, nenyika nezvinhu zvirimo, negungwa nezvinhu zvirimo, kuti nguva haingazovipozve.
\v 7 Asi namazuva enzwi remutumwa wechinomwe, kana woda kuridza, chakavanzika chaMwari chichapedziswa, sezvaakaparidzira varanda vake, \add ivo\add* vaporofita.
\v 8 Ipapo inzwi riya randakanzwa richibva kudenga rakataura kwandirizve rikati: Enda utore bhuku duku rakazaruka riri muruoko rwomutumwa, umire pamusoro pegungwa nepamusoro penyika.
\v 9 Ndikabva ndaenda kumutumwa, ndichiti kwaari: Ndipei bhuku duku. Akati kwandiri: Tora uridye; richavavisa dumbu rako, asi mumuromo mako richatapira souchi.
\v 10 Ipapo ndakatora bhuku duku muruoko rwomutumwa ndikaridya; rikava mumuromo mangu souchi kutapira; asi ndakangoti ndaridya dumbu rangu rikavava.
\v 11 Akati kwandiri: Unofanira kuporofitazve pamberi pevanhu nendudzi nendimi namadzimambo.

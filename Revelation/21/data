\c 21
\s Denga idzva nenyika itsva
\p
\v 1 Zvino ndakavona denga idzva nenyika itsva, nokuti denga rokutanga nenyika yokutanga zvakanga zvapfuvura; negungwa rakanga risisipo.
\v 2 Ini Johwani ndikavona guta dzvene, Jerusarema idzva richiburuka kudenga richibva kuna Mwari, rakagadzirirwa somwenga wakashongedzerwa murume wake.
\v 3 Ndikanzwa inzwi guru richibva kudenga, richiti: Tarirai, tabhenakeri yaMwari \add iri\add* pavanhu, iye uchagara navo ivo vachava vanhu vake; Mwari amene uchava navo, \add ave\add* Mwari wavo.
\v 4 Uchapisika misodzi yose kubva pameso avo; rufu haruchazovipo, kana kushungurudzika, kana kurira, kana kutambudzika hazvingavipo; nokuti zvinhu zvokutanga zvapfuvura.
\v 5 Wakanga agere pachigaro choushe akati: Tarirai, ndinovandudza zvinhu zvose akati kwandiri: Nyora; nokuti mashoko awa akatendeka, ndaazvokwadi.
\v 6 Akati kwandiri: Zvaitwa. Ndini Arifa neOmega, kutanga nokuguma. Ini ndichapa unenyota zvinobva patsime remvura yovupenyu pachena.
\v 7 Unokunda uchagara nhaka yezvinhu izvi: uye ndichava Mwari wake, iye uchava mwanakomana wangu.
\v 8 Asi kana vari vanotya, navasingatendi navanyangadzi, nemhondi, nemhombwe, navaroyi, navanonamata zvifananidzo, navose vanoreva nhema, vachava nemugove wavo mudziva rinopfuta nomoto nesarufa; runova ndirwo rufu rwechipiri.
\s Jerusarema idzva
\p
\v 9 Zvino kwakauya kwandiri mumwe wavatumwa vanomwe vakanga vane ndiro nomwe dzizere namatambudziko manomwe okupedzisira akataura neni, achiti: Uya pano, ndigokuratidza mwenga, mukadzi weGwayana.
\v 10 Ipapo wakanditakura muMweya \add akaenda\add* kugomo guru refu, akandiratidza guta guru riya Jerusarema dzvene, richiburuka kudenga, richibva kuna Mwari,
\v 11 rinokubwinya kwaMwari; uye chiedza charo \add chakaita\add* sebwe rinokoshesesa, sebwe rejasipisi*, rinovonekera sekiristaro*;
\v 12 rakanga rinorusvingo rukuru, rurefu, rinamasuwo anegumi namaviri; navatumwa vanegumi navaviri pamusuvo, namazita akanyorwa pamusoro pawo, ari mazita amarudzi anegumi namaviri avana vaIsraeri.
\v 13 Kumabvazuva masuvo matatu; kumaodzanyemba masuvo matatu, kuchamhembe masuwo matatu, nokumavirira masuvo matatu;
\v 14 rusvingo rweguta rwakanga runenheyo dzinegumi nembiri; napamusoro padzo mazita avaapositori vanegumi navaviri veGwayana.
\v 15 Uyo, wakataura neni wakanga anorutsanga rwendarama kuti ayere guta, namasuvo aro norusingo rwaro.
\v 16 Guta rakanga rakavakwa namativi mana akaenzana, kureba kwakaenzana nokufara kwaro; akayera guta norutsanga, zvikasvika pamastadia* anezvuru zvinegumi nezviviri; kureba nokufara, nokukwirira zvakanga zvakaenzana.
\v 17 Akayera rusvingo rwaro, makubiti anezana namakumi mana namana, nechiyero chomunhu, chiri chiyero chomutumwa.
\v 18 Rusvingo rwaro rwakanga rwakavakwa nejaspisi*, uye guta rakanga riri ndarama, yakakwana, yakafanana negirazi.
\v 19 Nheyo dzorusingo rweguta dzakanga dzakashongedzwa namabwe amarudzi ose anokosha. Nheyo yokutanga \add iri\add* jasipisi*; yechipiri safiri* yetatu kasidhoni* yechina yesimaragidhino*;
\v 20 yechishanu sardoniksi*; yechitanhatu sardio*; yechinomwe krisoriti*; yorusere beriri*; yepfumbamwe topasi*; yegumi kirisoprasi*; yegumi neimwe hiakinti*; yegumi nembiri ametesti*.
\v 21 Masuvo anegumi namaviri \add ari\add* amaparera anegumi namaviri; suvo rimwe nerimwe rakanga riri reparera rimwe; nzira yomuguta \add iri\add* yendarama yakakwana, segirazi rinoonekera.
\v 22 Uye handina kuona tembere mukati maro, nokuti Ishe Mwari Wamasimbaose neGwayana itembere yaro.
\v 23 Guta haritsvaki zuva kana mwedzi, kuti rivhenekerwe nazvo; nokuti kubwinya kwaMwari ndiko kunoivhenekera, nomwenje waro, ndiro gwayana.
\v 24 uye marudzi avaya vanoponeswa achafamba nechiedza charo, nemadzimambo enyika achavuyisa kubwinya kwawo nokukudzwa kwawo mariri.
\v 25 Masuvo aro haangatongopfigwi masikati, nokuti vusiku habwuchazovipo.
\v 26 Vachavuyisa mukati maro kubwinya nokukudzwa kwendudzi.
\v 27 Mukati maro hamungatongopindi chinhu chinosvibisa, kana chinosemesa, kana \add chine\add* nhema; asi avo vakanyorwa mubhuku roupenyu reGwayana.

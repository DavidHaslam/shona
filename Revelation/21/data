\c 21
\s Denga idzva nenyika itsva
\p
\v 1 Uye ndakaona denga idzva nenyika itsva, nekuti denga rekutanga nenyika yekutanga zvakanga zvapfuura; negungwa rakanga risisipo.
\v 2 Ini Johwani ndikaona guta dzvene, Jerusarema idzva richiburuka kudenga richibva kuna Mwari, rakagadzirirwa somwenga wakashongedzerwa murume wake.
\v 3 Ndikanzwa inzwi guru richibva kudenga, richiti: Tarira, tabhenakeri yaMwari \add iri\add* pavanhu, iye uchagara navo, ivo vachava vanhu vake; Mwari amene uchava navo, \add ave\add* Mwari wavo.
\v 4 Uye Mwari uchapisika misodzi yose kubva pameso avo; zvekare rufu haruchazovipo, kana kushungurudzika, kana kurira, kana kurwadziwa hazvingavipo; nekuti zvinhu zvokutanga zvapfuura.
\v 5 Wakanga agere pachigaro cheushe akati: Tarira, ndinovandudza zvinhu zvose. Akati kwandiri: Nyora; nekuti mashoko awa akatendeka, ndeechokwadi.
\v 6 Akati kwandiri: Zvaitwa. Ndini Arifa naOmega, kutanga nokuguma. Ini ndichapa kuna iye une nyota zvinobva pachitubu chemvura yeupenyu pachena.
\v 7 Unokunda uchagara nhaka yezvinhu zvose: uye ndichava Mwari wake, iye uchava mwanakomana wangu.
\v 8 Asi kana vari vanotya, navasingatendi navanyangadzi, nemhondi, nemhombwe, navaroyi, navanonamata zvifananidzo, navose varevi venhema, vachava nemugove wavo mudziva rinopfuta nomoto nesarufa; runova ndirwo rufu rwechipiri.
\s Jerusarema idzva
\p
\v 9 Zvino kwakauya kwandiri mumwe wavatumwa vanomwe vakanga vane ndiro nomwe dzizere namatambudziko manomwe okupedzisira akataura neni, achiti: Uya pano ndigokuratidza mwenga, mukadzi weGwayana.
\v 10 Ipapo wakanditakura muMweya \add akaenda\add* kugomo uye guru refu, akandiratidza guta guru riya Jerusarema dzvene, richiburuka kudenga kuna Mwari,
\v 11 rine kubwinya kwaMwari; uye chiedza charo \add chakaita\add* sebwe rinokoshesesa, sebwe rejasipisi*, rinoonekera sekiristaro*;
\v 12 rakanga rine rusvingo rukuru uye rurefu, rine masuwo gumi namaviri; navatumwa gumi navaviri pamusuwo, namazita akanyorwa paari, ari amarudzi gumi namaviri avana vaIsraeri.
\v 13 Kumabvazuva masuwo matatu; kumaodzanyemba masuwo matatu, kuchamhembe masuwo matatu, nokumavirira masuwo matatu;
\v 14 uye rusvingo rweguta rwakanga rwune nheyo gumi nembiri; nepadziri mazita evaapositori gumi nevaviri veGwayana.
\v 15 Uyo wakataura neni wakanga anorutsanga rwendarama kuti ayere guta, namasuwo aro norusingo rwaro
\v 16 Guta rakanga rakavakwa namativi mana akaenzana, kureba kwakaenzana nokufara kwaro; akayera guta norutsanga, \add rikasvika\add* pamastadhia* zvuru gumi nezviviri; kureba nokufara, nokukwirira zvakaenzana
\v 17 Akayera rusvingo rwaro, makubiti zana namakumi mana namana, nechiyero chemunhu, chinova chemutumwa.
\v 18 Uye chivakwa cherusvingo rwaro chakanga chiri jasipisi*, uye guta \add riri\add* ndarama yakakwana, yakafanana negirazi rakachenesesa.
\v 19 Nenheyo dzorusvingo rweguta dzakanga dzakashongedzwa namabwe amarudzi ose anokosha. Nheyo yekutanga \add iri\add* jasipisi*; yepiri safiri* yetatu kasidhoni* yechina emaradhi*;
\v 20 yeshanu sadhonikisi*; yetanhatu sadhio*; yechinomwe krisoriti*; yerusere bheriri*; yepfumbamwe topasi*; yegumi kirisopirasi*; yegumi neimwe hiasindi*; yegumi nembiri ametesiti*.
\v 21 Uye masuwo gumi namaviri \add ari\add* amaparera gumi namaviri; suwo rimwe nerimwe rakanga riri reparera rimwe; uye nzira yemuguta \add iri\add* yendarama yakakwana, segirazi rinoonekera.
\v 22 Uye handina kuona tembere mukati maro, nekuti Ishe Mwari Wamasimbaose neGwayana itembere yaro.
\v 23 Guta haritsvaki zuva kana mwedzi kuvhenekera mariri; nekuti kubwinya kwaMwari ndiko kunoivhenekera, nomwenje waro ndiro Gwayana.
\v 24 uye marudzi avaya vanoponeswa achafamba muchiedza charo, nemadzimambo enyika achavuyisa kubwinya kwawo nokukudzwa kwawo mariri.
\v 25 Masuwo aro haangatongopfigwi masikati, nekuti usiku hahwuchazovipo.
\v 26 Uye vachauyisa kubwinya nokukudzwa kwendudzi mukati maro.
\v 27 Uye hamungatongopindi chinhu chinosvibisa mukati maro, kana chinosemesa, kana \add chine\add* nhema; asi avo vakanyorwa mubhuku roupenyu reGwayana.

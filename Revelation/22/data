\c 22
\s Rwizi rwoupenyu
\p
\v 1 Zvino wakandiratidza rwizi rwakakwana rwemvura yeupenyu, yakapenya sekristaro*, inobuda pachigaro cheushe chaMwari necheGwayana,
\v 2 pakati penzira yaro uye kumativi ose erwizi \add kune\add* muti woupenyu, unobereka zvibereko \add zvamarudzi \add*gumi namaviri, uchiita zvibereko zvawo mwedzi mumwe nomumwe; namashizha omuti \add aiva\add* okuporesa ndudzi.
\v 3 Hakuchavizve nekutuka; asi chigaro cheushe chaMwari necheGwayana zvichava mukati maro; uye varanda vake vachamushumira;
\v 4 uye vachaona chiso chake nezita rake \add richava\add* pahuma dzavo.
\v 5 Usiku hahwuchazovipo ipapo; uye havatsvaki mwenje kana chiedza chezuva; nekuti Ishe Mwari unovapa chiedza; vachatonga kusvikira rinhi narinhi.
\s Mashoko okupedzisira
\p
\v 6 Zvino akati kwandiri: Mashoko awa akatendeka, ndeechokwadi; uye Ishe, Mwari wevaporofita vatsvene, wakatuma mutumwa wake kuti aratidze kuvaranda vake zvinhu zvoda kuitika.
\p
\v 7 Tarirai ndokurumidza kuuya; wakaropafadzwa unochengeta mashoko echiporofita chebhuku iri.
\v 8 Uye ini Johwani, ndini ndakaona zvinhu izvozvi ndikanzwa. Zvino ndakati ndanzwa nokuona, ndikawira pasi kuti ndishumire pamberi petsoka dzomutumwa wakandiratidza zvinhu izvi.
\v 9 Ipapo akati kwandiri: Rega \add kudaro\add*; nekuti ndiri muranda pamwe newe, nehama dzako, vaporofita, navanochengeta mashoko ebhuku iri; namata Mwari.
\v 10 Ipapo akati kwandiri: Usavharira mashoko okuporofita kwebhuku iyi, nekuti nguva yava pedo.
\v 11 Unoita zvisakarurama ngaagare achiita zvisakarurama; une tsvina, ngaagare ane tsvina; wakarurama ngaagare achiita zvakarurama; mutsvene ngaagare ari mutsvene.
\v 12 Tarirai, ndinokurumidza kuuya; uye mubairo wangu uneni, kuti ndipe mumwe nomumwe zvinoenderana namabasa ake.
\v 13 Ndini Arifa naOmega, kuvamba nokuguma, kutanga nokupedzisira.
\v 14 Vakaropafadzwa vanoita mirairo yake, kuti vave nekodzero yemuti weupenyu, vapinde nepamasuwo muguta.
\v 15 Nekuti kunze \add kune\add* imbwa, navaroyi, nemhombwe, nemhondi, navanamati vezvifananidzo navose vanoda nhema vachidziita.
\v 16 Ini Jesu ndakatuma mutumwa wangu kuti akupupurirei zvinhu izvozvi pakereke. Ndini mudzi nechizvarwa chaDhavhidhi, hweva inopenya.
\v 17 Mweya nomwenga vanoti: Uya! Naiye unonzwa ngaati: Uya! Uye unenyota ngaauye; zvekare unoda ngaatore mvura yeupenyu pachena.
\v 18 Nekuti ndinopupura kune mumwe nemumwe unonzwa mashoko echiporofita chebhuku iri, ndichiti: Kana munhu akawedzera pazvinhu izvi, Mwari uchawedzera kwaari matambudziko akanyorwa mubhuku iri;
\v 19 uye kana munhu akabvisa pamashoko ebhuku rechiporofita ichi, Mwari uchabvisa mugove wake pabhuku roupenyu, nomuguta dzvene, nezvinhu zvakanyorwa mubhuku iri.
\v 20 Unopupura zvinhu izvi unoti: Hongu, ndinouya nokukurumidza. Ameni. Hongu uyai, Ishe Jesu.
\v 21 Nyasha dzaShe wedu Jesu Kristu \add ngadzive\add* nemwi mose. Ameni.

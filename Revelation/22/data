\c 22
\s Rwizi rwoupenyu
\p
\v 1 Zvino wakandiratidza rwizi rwakakwana rwemvura youpenyu, yakapenya sekristaro*, inobuda pachigaro chovushe chaMwari necheGwayana,
\v 2 pakati penzira yaro uye kumativi ose erwizi \add kune\add* muti woupenyu, unobereka zvibereko \add zvamarudzi \add*gumi namaviri, uchiita zvibereko zvawo mwedzi mumwe nomumwe; namashizha omuti \add aiva\add* okuporesa ndudzi.
\v 3 Hakuchavizve nekutuka; asi chigaro choushe chaMwari necheGwayana zvichava mukati maro; uye varanda vake vachamushumira;
\v 4 uye vachaona chiso chake nezita rake \add richava\add* pahuma dzavo.
\v 5 Usiku hahwuchazovipo ipapo; uye havatsvaki mwenje kana chiedza chezuva; nokuti Ishe Mwari uchavapa chiedza; vachatonga nokusingaperiperi.
\s Mashoko okupedzisira
\p
\v 6 Zvino akati kwandiri: Mashoko awa akatendeka, ndeechokwadi; uye Ishe, Mwari wevaporofita vatsvene, wakatuma mutumwa wake kuti aratidze varanda vake zvinhu zvoda kuitika.
\v 7 Tarirai ndokurumidza kuuya; wakaropafadzwa unochengeta mashoko echiporofita chebhuku iri wakaropafadzwa.
\v 8 Uye ini Johwani, ndini ndakaona zvinhu izvozvi ndikanzwa. Zvino ndakati ndanzwa nokuona, ndikawira pasi kuti ndishumire pamberi petsoka dzomutumwa wakandiratidza zvinhu izvi.
\v 9 Ipapo akati kwandiri: Rega \add kudaro\add*; ndiri muranda pamwe chete newe, nehama dzako, vaporofita, navanochengeta mashoko ebhuku iyi; namata Mwari.
\v 10 Ipapo akati kwandiri: Usavharira mashoko okuporofita kwebhuku iyi, nokuti nguva yava pedo.
\v 11 Usina kururama ngaarambe akarurama; unetsvina, ngaarambe a chisvibiswa; wakarurama ngaarambe achiita zvakarurama; mutsvene ngaarambe achiitwa mutsvene.
\v 12 Tarirai, ndinokurumidza kuuya; mubairo wangu uneni, kuti ndipe mumwe nomumwe zvinoenderana namabasa ake.
\v 13 Ndini Arifa naOmega, kuvamba nokuguma, kutanga nokupedzisira.
\v 14 Vakaropafadzwa vanoita mirairo yake, kuti vave nekodzero pamuti woupenyu, vapinde napamasuwo muguta.
\v 15 Nokuti kunze \add kune\add* mbwa, navaroyi, nemhombwe, nemhondi, navanamati vezvifananidzo navose vanoda nhema vachidziita.
\v 16 Ini Jesu ndakatuma mutumwa wangu kuti akupupurirei zvinhu izvozvi pakereke. Ndini mudzi nerudzi rwaDhavhidhi, hweva inopenya.
\v 17 Mweya nomwenga vanoti: Vuya! Naiye unonzwa ngaati: Uya! Uye unenyota ngaauye; zvekare unoda ngaatore mvura youpenyu pachena.
\v 18 Nokuti ndinopupurira mumwe nomumwe unonzwa mashoko echiporofita chebhuku iri, ndichiti: Kana munhu akawedzera pazvinhu izvi, Mwari uchawedzera kwaari matambudziko akanyorwa mubhuku iri;
\v 19 kana munhu akabvisa pamashoko ebhuku rechiporofita ichi, Mwari uchabvisa mugove wake pabhuku roupenyu, nomuguta dzvene, napazvinhu zvakanyorwa mubhuku iri.
\v 20 Iye unopupura izvozvi unoti: Hongu, ndinouya nokukurumidza: Hongu uyai Ishe Jesu.
\v 21 Nyasha dzaShe wedu Jesu Kristu \add ngadzive\add* nemwi mose. Ameni.

\c 2
\s Tsamba kukereke iri paEfeso
\p
\v 1 Kumutumwa wekereke iri paEfeso, nyora \add uti\add*: Zvinhu izvi ndizvo zvinotaura iye wakabata nyeredzi nomwe muruoko rwake rworudyi, unofamba pakati pezvigadziko zvemwenje zvinomwe zvendarama:
\v 2 Ndinoziva mabasa ako, nokushingaira kwako, nokutsungirira kwako, uye kuti haudi kuonana navakaipa; uye wakavaidza ivo vanoti, tiri vaapositori, ivo vasi ivo chaivo, ukavawana \add vari\add* venhema;
\v 3 ukatsungirira, uye ukava nomoyo murefu, zvekare nokuda kwezita rangu, wakashingaira ukasaneta.
\v 4 Asi ndine pandinopokana newe, kuti wakasiya rudo rwako rwokutanga.
\v 5 Naizvozvo rangarira pawakawa, utendevuke, ugoita mabasa okutanga; kana zvikasadaro, ndichauya kwauri nokukurumidza, ndigobvisa chigadziko chako chemwenje panzvimbo yacho, kunze kokuti watendeuka.
\v 6 Asi chinhu ichi unacho, kuti unovenga mabasa avaNikoraiti, andinovenga neniwo.
\v 7 Unenzeve ngaanzwe zvinoreva Mweya kukereke; kuna iye unokunda, ndichapa kuti adye zvomuti woupenyu, uri pakati peParadhiso yaMwari.
\s Tsamba kukereke iri paSimina
\p
\v 8 Nokumutumwa wekereke iri paSimina, nyora \add uti\add*: Zvinhu izvi, ndizvo zvinotaura wokutanga nowokupedzisira, wakanga akafa, asi mupenyu:
\v 9 Ndinoziva mabasa ako nokutambudzika nourombo bwako, (asi uri mufumi), nokutuka kwaivo vanoti vaJudha vasiri ivo, asi \add i\add*sinagoge Satani,
\v 10 usatya zvinhu izvo zvauchatambudzika nazvo. Tarira, Dhiabhorosi woda kuisa \add vamwe\add* venyu mutirongo, kuti muidzwe; uye muchava namatambudziko mazuva anegumi. Uve wakatendeka kusvikira parufu, ndigokupa korona youpenyu.
\v 11 Uyo unenzeve ngaanzwe zvinoreva Mweya kukereke; unokunda haangakuvadzwi norufu rwechipiri.
\s Tsamba kukereke iri paPegamo
\p
\v 12 Nokumutumwa wekereke iri paPegamo, nyora \add uti\add*: Zvinhu izvi, unotaura iye unomunondo, unopinza, unocheka mativi maviri:
\v 13 Ndinoziva mabasa ako uye kuti paunogara ndipo pane chigaro choushe chaSatani, asi wakabatisisa zita rangu, ukasaramba kutenda kwangu, kunyange napamazuva awo aAntipasi chapupu changu chakatendeka, wakaurawa pakati penyu, apo panogara Satani.
\v 14 Asi ndine zvinhu zvishoma zvandinopokana newe, nokuti unavo ipapo vanobatisisa dzidziso yaBharami, wakadzidzisa Bharaki kuisa chigumbuso pamberi pavana vaIsraeri, kuti vadye zvakabayirwa zvifananidzo nokuita vupombwe.
\v 15 Nokudaro unavo vanobatisisa saizvozvo dzidziso yavaNikoraiti, chinhu chandinovenga.
\v 16 Tendevuka; kana zvikasadaro, ndichakurumidza kuvuya kwauri, ndigorwa navo nomunondo womuromo wangu.
\v 17 Unenzeve ngaanzwe zvinoreva Mweya kukereke. Kuna iye unokunda, ndichapa kwaari kuti adye mana yakavanzika, uye ndichamupa ibwe jena, napabwe \add iro\add* zita idzwa rakanyorwa, risingazikamwi nomunhu, asi naiye uno\add ri\add*gamuchira.
\s Tsamba kukereke iri paTiatira
\p
\v 18 Uye nokumutumwa wekereke iri paTiatira, nyora \add uti\add*: Zvinhu izvi unoreva Mwanakomana waMwari, unameso ake akafanana nomurazvo womoto, netsoka dzake dzakaita sendarira inopenya;
\v 19 Ndinoziva mabasa ako, nerudo, nokushumira nokutenda, nokutsungirira kwako, uye mabasa ako kuti okupedzisira anopfuvura okutanga.
\v 20 Asi zvakangodaro ndine zvinhu zvishoma zvandinopokana newe, kuti unotendera mukadzi uya Jezebheri, unozviidza muporofitakadzi, kudzidzisa nokutsausa varanda vangu kuti vaite vupombwe, nokudya zvakabayirwa zvifananidzo,
\v 21 Ndakamupa nguva kuti atendevuke paufeve hwake akasatendeuka.
\v 22 Tarira, ndoda kumukandira panhovo navanoita vupombwe naye padambudziko guru, kunze kokuti vatendeuka pamabasa avo.
\v 23 Navana vake ndichauraya norufu; nekereke dzose dzichaziva kuti ndini ndinonzvera itsvo nomoyo; zvino ndichapa kwamuri mumwe nomumwe zvinoenderana nemabasa enyu.
\v 24 Asi ndinotaura nemwi navamwe vakasara paTiatira, vose vasina dzidziso iyi, vasina kuziva zvakadzika zvaSatani, sezvavanotaura \add vachiti\add*: Handingakutakudziyi mumwe mutoro.
\v 25 Asi batisai izvo zvamunazvo kusvikira ndichiuya.
\v 26 Uye unokunda achichengeta mabasa angu kusvikira pakupedzisira, kwaari ndichapa simba pamusoro pamarudzi;
\v 27 zvekare uchaafudza netsvimbo yedare, semidziyo yomuumbi achaputsanyiwa; sezvandakapiwawo naBaba vangu.
\v 28 uye ndichamupa hweva.
\v 29 Unenzeve ngaanzwe zvinoreva Mweya kukereke.

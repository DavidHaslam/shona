\c 2
\s Tsamba kukereke iri paEfeso
\p
\v 1 Kumutumwa wekereke iri paEfeso, nyora \add uti\add*: Zvinhu izvi ndizvo zvinotaura iye wakabata nyeredzi nomwe murovoko rwake rworudyi, unofamba pakati pezvigadziko zvemwenje zvinomwe zvendarama:
\v 2 Ndinoziva mabasa ako, nokushingaira kwako, nokutsungirira kwako, uye kuti haudi kuvonana navanhu vakaipa; uye wakavaidza ivo vanoti, tiri vaapositori, ivo vasi ivo chaivo, ukavawana \add vari\add* venhema;
\v 3 ukatsungirira nokuva nomoyo murefu nokuda kwezita rangu, ukashingaira ukasaneta.
\v 4 Asi ndine pandinopokana newe, kuti wakasiya rudo rwako rwokutanga.
\v 5 Naizvozvo rangarira pawakawa, utendevuke, ugoita mabasa okutanga; kana zvikasadaro, ndichauya kwauri nokukurumidza, ndikabvisa chigadziko chako chomwenje panzvimbo yacho, kunze kokuti watendeuka.
\v 6 Asi chinhu ichi unacho, kuti unovenga mabasa avaNikoraiti, andinovenga nenivo.
\v 7 Unenzeve ngaanzwe zvinoreva Mweya kukereke; kuna iye unokunda, ndichapa kuti adye zvomuti woupenyu, uri pakati peParadhiso yaMwari.
\s Tsamba kukereke iri paSimina
\p
\v 8 Nokumutumwa wekereke iri paSimina, nyora \add uti\add*: Zvinhu izvi, ndizvo zvinotaura wokutanga nowokupedzisira, wakanga akafa, asi mupenyu:
\v 9 Ndinoziva mabasa ako nokutambudzika nourombo bwako, (asi uri mufumi), nokutuka kwaivo vanoti vaJudha vasiri ivo, asi isinagoge raSatani,
\v 10 usatya zvinhu izvo zvauchatambudzika nazvo. Tarira, Dhiabhorosi woda kuisa \add vamwe\add* venyu mutirongo, kuti muidzwe; uye muchatambudzika mazuva anegumi. Uve wakatendeka kusvikira parufu, ndigokupa korona yovupenyu.
\v 11 Uyo unenzeve ngaanzwe zvinoreva Mweya kukereke; unokunda haangakuvadzwi norufu rwechipiri.
\s Tsamba kukereke iri paPegamo
\p
\v 12 Nokumutumwa wekereke iri paPegamo, nyora \add uti\add*: Zvanzi naiye unomunondo, unopinza, unocheka kose;
\v 13 Ndinoziva mabasa ako uye kuti paunogara ndipo pane chigaro choushe chaSatani, asi wakabatisisa zita rangu, ukasaramba kutenda kwangu, kunyange napamazuva awo aAntipasi chapupu changu chakatendeka, wakaurawa pakati penyu, apo panogara Satani.
\v 14 Asi ndine zvinhu zvishoma zvandinopokana newe, nokuti unavamwepo vanobatisisa dzidziso yaBharami, wakadzidzisa Bharaki kuisa chigumbuso pamberi pavana vaIsraeri, kuti vadye zvakabayirwa zvifananidzo nokuita vupombwe.
\v 15 Nokudaro unavamwewo vanobatisisa saizvozvo dzidziso yavaNikoraiti, chinhu chandinovenga.
\v 16 Tendevuka; kana zvikasadaro, ndichakurumidza kuvuya kwauri, ndigorwa navo nomunondo womuromo wangu.
\v 17 Unenzeve ngaanzwe zvinoreva Mweya kukereke. Kuna iye unokunda, ndichapa mana yakavanzika, uye ndichamupa ibwe jena, napabwe \add iro\add* zita idzwa rakanyorwapo, risingazikamwi nomunhu, asi naiye uno\add ri\add*piwa.
\s Tsamba kukereke iri paTiatira
\p
\v 18 Uye nokumutumwa wekereke iri paTiatira, nyora \add uti\add*: Zvanzi noMwanakomana waMwari, unameso akafanana nomurazvo womoto, netsoka dzake dzakaita sendarira inopenya;
\v 19 Ndinoziva mabasa ako, norudo, nokushumira nokutenda, nokutsungirira kwako, uye mabasa ako kuti okupedzisira anopfuvura okutanga.
\v 20 Asi zvakangodaro ndine zvinhu zvishoma zvandinopokana newe, kuti unotendera mukadzi uya Jesibheri, unozviidza muporofitakadzi, kudzidzisa nokutsausa varanda vangu kuti vaite vupombwe, nokudya zvakabayirwa zvifananidzo,
\v 21 Ndakamupa nguva kuti atendevuke paufeve hwake; akasatendeuka.
\v 22 Tarira, ndoda kumukandira panhovo, navanoita vupombwe naye padambudziko guru, kunze kokuti vatendeuka pamabasa avo.
\v 23 Navana vake ndichauraya norufu; nekereke dzose dzichaziva kuti ndini ndinonzvera itsvo nomoyo; zvino ndichapa kwamuri mumwe nomumwe paakabata napo.
\v 24 Asi kwamuri nokuna vamwe vakasara paTiatira, vose vasine-dzidziso iyi, vasingazivi zvakadzika zvaSatani, sezvavanotaura \add vachiti\add*: Handingakutakudziyi mumwe mutoro.
\v 25 Asi batisai izvo zvamunazvo kusvikira ndichiuya.
\v 26 Uye unokunda achichengeta mabasa angu kusvikira pakupedzisira, kwaari ndichapa simba pamusoro pamarudzi;
\v 27 zvekare uchaafudza netsvimbo yedare, semidziyo yomuumbi inoputsanyiwa; sezvandakapiwawo naBaba vangu.
\v 28 uye ndichamupa nyamasase.
\v 29 Unenzeve ngaanzwe zvinoreva Mweya kukereke.

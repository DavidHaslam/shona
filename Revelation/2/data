\c 2
\s Tsamba kukereke iri paEfeso
\p
\v 1 Kumutumwa wekereke iri paEfeso nyora \add uti\add*: Zvinhu izvi ndizvo zvinotaura iye wakabata nyeredzi nomwe muruoko rwake rwerudyi, unofamba pakati pezvigadziko zvemwenje zvinomwe zvendarama,
\v 2 \add uti:\add* Ndinoziva mabasa ako, nekutambudzika kwako, nekutsungirira kwako, uye kuti haumirisani nevakaipa, uye wakavaidza ivo vanoti vaapositori asi vasiri ivo, uye wakavawana \add vari\add* varevi venhema,
\v 3 wakatsungirirawo uye ukava nemoyo murefu, uye nekuda kwezita rangu, wakashingaira ukasaneta.
\v 4 Asi ndine pandinopikisana newe, kuti wakasiya rudo rwako rwekutanga.
\v 5 Naizvozvo rangarira pawakawa, uye tendeuka, uitewo mabasa ekutanga; kana zvikasadaro ndichauya kwauri nekukurumidza, uye ndichabvisa chigadziko chako chemwenje kubva panzvimbo yacho, kana usingatendeuki.
\v 6 Asi ichi unacho, kuti unovenga mabasa avaNikoraiti, neni andinovengawo.
\v 7 Une nzeve ngaanzwe zvinoreva Mweya kukereke. Kuna iye unokunda ndichapa kuti adye zvemuti weupenyu uri pakati peParadhiso yaMwari.
\s Tsamba kukereke iri paSimina
\p
\v 8 Nekumutumwa wekereke yeSimina nyora \add uti\add*: Izvi, ndizvo zvinotaura wekutanga uye wekupedzisira, wakava akafa uye unorarama:
\v 9 Ndinoziva mabasa ako nedambudziko neurombo (asi uri mufumi), nekutuka kwevanoti vaJudha, asi vasiri, asi vari sinagoge raSatani.
\v 10 Usatya chimwe chezvinhu zvaoda kutambudzika nazvo; tarira, dhiabhorosi woda kukanda \add vamwe\add* venyu mutirongo, kuti muidzwe; uye muchava nedambudziko mazuva gumi. Uve wakatendeka kusvikira parufu, zvino ndichakupa korona yeupenyu.
\v 11 Une nzeve ngaanzwe zvinoreva Mweya kukereke. Unokunda haangakuvadzwi nerufu rwechipiri.
\s Tsamba kukereke iri paPegamo
\p
\v 12 Uye kumutumwa wekereke yePegamo nyora \add uti\add*: Izvi, unotaura iye une munondo unopinza mativi maviri:
\v 13 Ndinoziva mabasa ako uye paunogara, ipo pane chigaro cheushe chaSatani, asi wakabatisisa zita rangu, uye hauna kuramba rutendo rwangu, kunyange nepamazuva aAntipasi, chapupu changu chakatendeka, wakaurawa pakati penyu, apo panogara Satani.
\v 14 Asi ndine zvinhu zvishoma zvandinopikisana newe, nekuti unavo ipapo vanobatirira dzidziso yaBharami, wakadzidzisa Bharaki kukanda chigumbuso pamberi pevana vaIsraeri, kuti vadye zvakabairwa zvifananidzo nekuita upombwe.
\v 15 Saizvozvo newe unavo vanobatisisa dzidziso yevaNikoraiti, chinova chinhu chandinovenga.
\v 16 Tendeuka; zvino kana zvikasadaro, ndichakurumidza kuuya kwauri, ndigorwa navo nemunondo wemuromo wangu.
\v 17 Une nzeve ngaanzwe zvinoreva Mweya kukereke. Unokunda, ndichapa kwaari kuti adye kubva pamana yakavanzika, uye ndichamupa ibwe jena, nepabwe \add iro\add* zita idzva rakanyorwa, risingazikanwi nemunhu, kunze kweuno\add ri\add*gamuchira.
\s Tsamba kukereke iri paTiatira
\p
\v 18 Nekumutumwa wekereke iri paTiatira nyora \add uti\add*: Izvi unoreva Mwanakomana waMwari, une meso ake akafanana nemurazvo wemoto, netsoka dzake dzakaita sendarira yakakwenenzverwa;
\v 19 Ndinoziva mabasa ako, nerudo, nekushumira, nerutendo, nekutsungirira kwako, uye mabasa ako, uye \add kuti\add* ekupedzisira anopfuura ekutanga.
\v 20 Asi ndine zvinhu zvishoma pamusoro pako zvandinopokana nazvo, kuti unotendera mukadzi Jezebheri, unozviidza muporofitakadzi, kudzidzisa nekutsausa varanda vangu kuti vaite upombwe nekudya zvakabairwa zvifananidzo,
\v 21 Zvino ndakamupa nguva kuti atendeuke kubva paufeve hwake, asi haana kutendeuka.
\v 22 Tarira, ini ndichamukandira panhovo, nevanoita upombwe naye padambudziko guru, kana vsingatendeuki kubva pamabasa avo.
\v 23 Uye ndichauraya vana vake murufu; nekereke dzose dzichaziva kuti ini ndini ndinonzvera itsvo nemoyo; zvino ndichapa kwamuri umwe neumwe zvinoenderana nemabasa enyu.
\v 24 Asi ndinotaura kwamuri nekune vamwe vakasara paTiatira, vose vasina dzidziso iyi, uye vasina kuziva zvakadzika zvaSatani, sezvavanotaura \add vachiti\add*: Handingakutakudziyi umwe mutoro.
\v 25 Asi izvo zvamunazvo batisisai kusvikira ndichiuya.
\v 26 Uye unokunda nekuchengeta mabasa angu kusvikira pakuguma, kwaari ndichapa simba pamusoro pemarudzi;
\v 27 uye uchaatonga netsvimbo yedare; semidziyo yemuumbi achaputsanyiwa; sezvandakagamuchirawo kuna Baba vangu.
\v 28 uye ndichamupa nyeredzi yemangwanani.
\v 29 Une nzeve ngaanzwe zvinoreva Mweya kukereke.

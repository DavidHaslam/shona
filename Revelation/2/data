\c 2
\s Tsamba kukereke iri paEfeso
\p
\v 1 Kumutumwa wekereke iri paEfeso, nyora \add uti\add*: Zvinhu izvi ndizvo zvinotaura iye wakabata nyeredzi nomwe muruoko rwake rworudyi, unofamba pakati pezvigadziko zvemwenje zvinomwe zvendarama:
\v 2 Ndinoziva mabasa ako, nokushingaira kwako, nokutsungirira kwako, uye kuti haudi kuonana navakaipa; uye wakavaidza ivo vanoti tiri vaapositori ivo vasi ivo, ukavawana \add vari\add* varevi venhema;
\v 3 ukatsungirira, uye ukava nomoyo murefu, zvekare nokuda kwezita rangu, wakashingaira ukasaneta.
\v 4 Asi ndine pandinopokana newe, kuti wakasiya rudo rwako rwokutanga.
\v 5 Naizvozvo rangarira pawakawa, utendeuke ugoita mabasa okutanga; kana zvikasadaro ndichauya kwauri nokukurumidza, ndigobvisa chigadziko chako chemwenje panzvimbo yacho, kunze kokuti watendeuka.
\v 6 Asi ichi unacho, kuti unovenga mabasa avaNikoraiti, andinovenga neniwo.
\v 7 Unenzeve ngaanzwe zvinoreva Mweya kukereke; kuna iye unokunda, ndichapa kuti adye zvomuti woupenyu, uri pakati peParadhiso yaMwari.
\s Tsamba kukereke iri paSimina
\p
\v 8 Nokumutumwa wekereke iri paSimina, nyora \add uti\add*: Zvinhu izvi ndizvo zvinotaura wokutanga nowokupedzisira, wakanga akafa asi mupenyu:
\v 9 Ndinoziva mabasa ako nokutambudzika nourombo, (asi uri mufumi), nokunyomba kwaivo vanoti vaJudha vasiri ivo, asi vari sinagoge raSatani,
\v 10 usatya zvinhu izvo zvauchatambudzika nazvo. Tarira, dhiabhorosi woda kuisa \add vamwe\add* venyu mutirongo, kuti muidzwe; uye muchava namatambudziko mazuva gumi. Uve wakatendeka kusvikira parufu, ndigokupa korona yeupenyu.
\v 11 Uyo unenzeve ngaanzwe zvinoreva Mweya kukereke; unokunda haangakuvadzwi norufu rwechipiri.
\s Tsamba kukereke iri paPegamo
\p
\v 12 Nokumutumwa wekereke iri paPegamo nyora \add uti\add*: Zvinhu izvi, unotaura iye unomunondo unopinza, unocheka mativi maviri:
\v 13 Ndinoziva mabasa ako uye paunogara ndipo pane chigaro choushe chaSatani, asi wakabatisisa zita rangu, ukasaramba kutenda kwangu, kunyange napamazuva aAntipasi chapupu changu chakatendeka, wakaurawa pakati penyu, apo panogara Satani;
\v 14 asi ndine zvinhu zvishoma zvandinopokana newe, nekuti unavo ipapo vanobatisisa dzidziso yaBharami, wakadzidzisa Bharaki kuisa chigumbuso pamberi pavana vaIsraeri, kuti vadye zvakabayirwa zvifananidzo nokuita upombwe.
\v 15 Nokudaro unavo vanobatisisa saizvozvo dzidziso yavaNikoraiti, chinova chinhu chandinovenga.
\v 16 Tendeuka; kana zvikasadaro, ndichakurumidza kuuya kwauri, ndigorwa navo nomunondo womuromo wangu.
\v 17 Une nzeve ngaanzwe zvinoreva Mweya kukereke. Kuna iye unokunda, ndichapa kwaari kuti adye mana yakavanzika, uye ndichamupa ibwe jena, napabwe \add iro\add* zita idzva rakanyorwa, risingazikamwi nomunhu, asi naiye uno\add ri\add*gamuchira.
\s Tsamba kukereke iri paTiatira
\p
\v 18 Uye nokumutumwa wekereke iri paTiatira, nyora \add uti\add*: Zvinhu izvi unoreva Mwanakomana waMwari, unameso ake akafanana nomurazvo womoto, netsoka dzake dzakaita sendarira inopenya;
\v 19 Ndinoziva mabasa ako, nerudo, nekushumira nekutenda, nokutsungirira kwako, uye mabasa ako kuti okupedzisira anopfuura okutanga.
\v 20 Asi zvakangodaro ndine zvinhu zvishoma zvandinopokana newe, kuti unotendera mukadzi uya Jezebheri, unozviidza muporofitakadzi kudzidzisa nokutsausa varanda vangu kuti vaite upombwe, nokudya zvakabayirwa zvifananidzo,
\v 21 Ndakamupa nguva kuti atendeuke paufeve hwake akasatendeuka.
\v 22 Tarira, ndoda kumukandira panhovo navanoita upombwe naye padambudziko guru, kunze kokuti vatendeuka pamabasa avo.
\v 23 Uye ndichauraya vana vake nerufu; nekereke dzose dzichaziva kuti ndini ndinonzvera itsvo nemoyo; zvino ndichapa kwamuri mumwe nomumwe zvinoenderana nemabasa enyu.
\v 24 Asi ndinotaura kwamuri nokuna vamwe vakasara paTiatira, vose vasina dzidziso iyi, vasina kuziva zvakadzika zvaSatani, sezvavanotaura \add vachiti\add*: Handingakutakudziyi mumwe mutoro.
\v 25 Asi batisai izvo zvamunazvo kusvikira ndichiuya.
\v 26 Uye unokunda nokuchengeta mabasa angu kusvikira pakupedzisira, kwaari ndichapa simba pamusoro pamarudzi;
\v 27 zvekare uchaatonga netsvimbo yedare, semidziyo yomuumbi achaputsanyiwa; sezvandakagamuchirawo kuna Baba vangu.
\v 28 uye ndichamupa hweva.
\v 29 Unenzeve ngaanzwe zvinoreva Mweya kukereke.

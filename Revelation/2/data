\c 2
\s Tsamba kukereke iri paEfeso
\p
\v 1 Kumutumwa wekereke iri paEfeso, nyora \add uti\add*: Zvinhu izvi ndizvo zvinotaura iye wakabata nyeredzi nomwe muruoko rwake rwerudyi, unofamba pakati pezvigadziko zvemwenje zvinomwe zvendarama:
\v 2 Ndinoziva mabasa ako, nekushingaira kwako, nokutsungirira kwako, uye kuti haumirisani nevakaipa; uye wakavaidza ivo vanoti tiri vaapositori asi vasiri ivo, uye ukavawana \add vari\add* varevi venhema,
\v 3 ukatsungirira, uye ukava nemoyo murefu, zvekare nekuda kwezita rangu, wakashingaira ukasaneta.
\v 4 Asi ndine pandinopokana newe, kuti wakasiya rudo rwako rwekutanga.
\v 5 Naizvozvo rangarira pawakawa, uye utendeuke ugoita mabasa ekutanga; kana zvikasadaro ndichauya kwauri nekukurumidza, ndigobvisa chigadziko chako chemwenje panzvimbo yacho, kunze kwekuti watendeuka.
\v 6 Asi ichi unacho, kuti unovenga mabasa avaNikoraiti, andinovenga iniwo.
\v 7 Une nzeve ngaanzwe zvinoreva Mweya kukereke; kuna iye unokunda ndichapa kuti adye zvemuti weupenyu, uri pakati peParadhiso yaMwari.
\s Tsamba kukereke iri paSimina
\p
\v 8 Nekumutumwa wekereke iri paSimina, nyora \add uti\add*: Zvinhu izvi ndizvo zvinotaura wekutanga newekupedzisira, wakange akafa uye mupenyu:
\v 9 Ndinoziva mabasa ako nedambudziko neurombo, (asi uri mufumi), nekunyomba kwaivo vanoti vaJudha, izvo vasiri, asi vari sinagoge raSatani,
\v 10 usatya zvinhu izvo zvauchatambudzika nazvo; tarira, dhiabhorosi woda kuisa \add vamwe\add* venyu mutirongo, kuti muidzwe; uye muchava nedambudziko mazuva gumi. Uve wakatendeka kusvikira parufu, ndigokupa korona yeupenyu.
\v 11 Uyo une nzeve ngaanzwe zvinoreva Mweya kukereke. Unokunda haangakuvadzwi nerufu rwechipiri.
\s Tsamba kukereke iri paPegamo
\p
\v 12 Uye kumutumwa wekereke iri paPegamo nyora \add uti\add*: Zvinhu izvi, unotaura iye une munondo unopinza, unocheka mativi maviri:
\v 13 Ndinoziva mabasa ako, uye paunogara ndipo pane chigaro cheushe chaSatani, asi wakabatisisa zita rangu, uye hauna kuramba rutendo rwangu, kunyange nepamazuva aAntipasi chapupu changu chakatendeka, wakaurawa pakati penyu, apo panogara Satani;
\v 14 asi ndine zvinhu zvishoma zvandinopokana newe, nekuti unavo ipapo vanobatisisa dzidziso yaBharami, wakadzidzisa Bharaki kuisa chigumbuso pamberi pevana vaIsraeri, kuti vadye zvakabayirwa zvifananidzo nekuita upombwe.
\v 15 Nekudaro newe unavo vanobatisisa dzidziso yevaNikoraiti, chinova chinhu chandinovenga.
\v 16 Tendeuka; kana zvikasadaro, ndichakurumidza kuuya kwauri, ndigorwa navo nemunondo wemuromo wangu.
\v 17 Une nzeve ngaanzwe zvinoreva Mweya kukereke. Unokunda, ndichapa kwaari kuti adye mana yakavanzika, uye ndichamupa ibwe jena, nepabwe \add iro\add* zita idzva rakanyorwa, risingazikamwi nemunhu, asi naiye uno\add ri\add*gamuchira.
\s Tsamba kukereke iri paTiatira
\p
\v 18 Uye nekumutumwa wekereke iri paTiatira, nyora \add uti\add*: Zvinhu izvi unoreva Mwanakomana waMwari, une meso ake akafanana nemurazvo wemoto, netsoka dzake dzakaita sendarira inopenya;
\v 19 Ndinoziva mabasa ako, nerudo, nekushumira nerutendo, nekutsungirira kwako, uye mabasa ako kuti ekupedzisira anopfuura ekutanga.
\v 20 Asi zvakadaro ndine zvinhu zvishoma zvandinopokana newe, kuti unotendera mukadzi uya Jezebheri, unozviidza muporofitakadzi kudzidzisa nekutsausa varanda vangu kuti vaite upombwe, nekudya zvakabayirwa zvifananidzo,
\v 21 Ndakamupa nguva kuti atendeuke paufeve hwake akasatendeuka.
\v 22 Tarira, ndichamukandira panhovo nevanoita upombwe naye padambudziko guru, kunze kwekuti vatendeuka pamabasa avo.
\v 23 Uye ndichauraya vana vake nerufu; nekereke dzose dzichaziva kuti ndini ndinonzvera itsvo nemoyo; zvino ndichapa kwamuri umwe neumwe zvinoenderana nemabasa enyu.
\v 24 Asi ndinotaura kwamuri nekune vamwe vakasara paTiatira, vose vasina dzidziso iyi, uye vasina kuziva zvakadzika zvaSatani, sezvavanotaura \add vachiti\add*: Handingakutakudziyi umwe mutoro.
\v 25 Asi izvo zvamunazvo batisai kusvikira ndichiuya.
\v 26 Uye unokunda nekuchengeta mabasa angu kusvikira pakuguma, kwaari ndichapa simba pamusoro pemarudzi;
\v 27 uye uchaatonga netsvimbo yedare, semidziyo yemuumbi achaputsanyiwa; sezvandakagamuchirawo kuna Baba vangu.
\v 28 uye ndichamupa hweva.
\v 29 Une nzeve ngaanzwe zvinoreva Mweya kukereke.

\c 15
\s Vatumwa vanomwe vanendiro nomwe
\p
\v 1 Zvino ndakavona chimwe chiratidzo kudenga, chikuru chinoshamisa: Vatumwa vanomwe vanamatambudziko manomwe okupedzisira, nokuti kutsamwa kwaMwari kwakapera maari.
\v 2 Ndikavona chakaita segungwa regirazi rakavhenganiswa nomoto, naivo vakavuya vakunda chikara nomufananidzo wacho, nechiratidzo chacho nechiverengo chezita racho, vamire pamusoro pegungwa regirazi, vanoudimbwa hwaMwari.
\v 3 Vakaimba rwiyo rwaMozisi muranda waMwari, norwiyo rwegwayana, vachiti: Ishe, Mwari wamasimba ose, mabasa enyu akakura, anoshamisa; Mambo wamarudzi, nzira dzenyu dzakarurama, ndedzechokwadi, imwi Ishe wavatsvene.
\v 4 Ndianiko ungarega kukutyai, haiwa Ishe, nokukudza zita renyu? Nokuti imwi moga \add muri\add* mutsvene; nokuti marudzi ose achavuya, achinamata pamberi penyu; nokuti kururama kwenyu kwakaratidzwa.
\v 5 Shure kwaizvozvo ndakatarira ndikavona tembere yetabhenakeri youchapupu mukudenga yakazarurwa;
\v 6 kukabuda mutembere vatumwa vanomwe vanamatambudziko manomwe, vakafuka mucheka wakachena unopenyu, vakasungwa pazvifuva zvavo namabhanire endarama.
\v 7 Ipapo chimwe chezvisikwa zvipenyu zvina chakapa vatumwa vanomwe ndiro nomwe dzendarama dzizere nokutsamwa kwaMwari, iye mupenyu nokusingaperiperi.
\v 8 Tembere ikazara novutsi hwunobva pakubwinya kwaMwari napasimba rake; kukasava nomunhu wakagona kupinda patembere, kusvikira matambudziko manomwe avatumwa vanomwe apera.

\c 15
\s Vatumwa vanomwe vane ndiro nomwe
\p
\v 1 Zvino ndakavona chimwe chiratidzo kudenga chikuru uye chinoshamisa, vatumwa vanomwe vane matambudziko manomwe ekupedzisira, nekuti mune awa kutsamwa kwaMwari kwakapedzeredzwa.
\v 2 Ndikaona segungwa regirazi rakavhenganiswa nemoto, neavo vakakunda chikara nemufananidzo wacho nemucherechedzo, \add ne\add*nhamba* yezita racho, vamire pamusoro pegungwa regirazi, vane udimbwa hwaMwari.
\v 3 Vakaimba rwiyo rwaMozisi muranda waMwari nerwiyo rweGwayana, vachiti: Makuru uye anoshamisa mabasa enyu, Ishe Mwari Wemasimbaose; dzakarurama uye ndedzechokwadi nzira dzenyu, Ishe wevatsvene.
\v 4 Ndiani ungatongorega kukutyai, Ishe, nekukudza zita renyu? Nekuti ndimwi moga mutsvene; nekuti marudzi ose achauya uye achanamata pamberi penyu; nekuti zviito zvenyu zvakarurama zvakaratidzwa.
\v 5 Zvino shure kweizvozvo ndakaona, zvino tarira, yakazarurwa tembere yetabhenakeri yeuchapupu mukudenga;
\v 6 zvino kwakabuda vatumwa vanomwe vane matambudziko manomwe mutembere, vakafuka mucheka wakachena unopenya, uye vakasungwa pazvifuva zvavo nemabhanhire endarama.
\v 7 Uye chimwe chezvisikwa zvipenyu zvina chakapa vatumwa vanomwe ndiro nomwe dzendarama dzizere nehasha dzaMwari, unorarama kusvikira rinhi narinhi.
\v 8 Tembere ndokuzadzwa neutsi hwunobva pakubwinya kwaMwari nepasimba rake; kukasava newakagona kupinda mutembere, kusvikira matambudziko manomwe evatumwa vanomwe apera.

\c 15
\s Vatumwa vanomwe vane ndiro nomwe
\p
\v 1 Zvino ndakavona chimwe chiratidzo kudenga, chikuru uye chinoshamisa: Vatumwa vanomwe vane matambudziko manomwe okupedzisira, nokuti kutsamwa kwaMwari kwakapedzeredzwa maari.
\v 2 Ndikaona chakaita segungwa regirazi rakavhenganiswa nomoto, naivo vawana kukunda chikara nomufananidzo wacho, nemucherechedzo nenhamba yezita racho vamire pamusoro pegungwa regirazi vane udimbwa hwaMwari.
\v 3 Vakaimba rwiyo rwaMozisi muranda waMwari, nerwiyo rweGwayana vachiti: Makuru uye anoshamisa mabasa enyu, Ishe Mwari Wamasimbaose; dzakarurama uye ndedzechokwadi nzira dzenyu, imwi Ishe wavatsvene.
\v 4 Ndianiko ungarega kukutyai, haiwa Ishe, nokukudza zita renyu? Nokuti ndimwi moga mutsvene; nokuti marudzi ose achauya achinamata pamberi penyu; nokuti zviito zvenyu zvitsvene zvakaratidzwa.
\v 5 Shure kwaizvozvo ndakaona, zvino tarira, yakazarurwa tembere yetabhenakeri youchapupu mukudenga;
\v 6 kukabuda mutembere vatumwa vanomwe vane matambudziko manomwe, vakafuka mucheka wakachena unopenya, vakasungwa pazvifuva zvavo namabhanire endarama.
\v 7 Uye chimwe chezvisikwa zvipenyu zvina chakapa kuvatumwa vanomwe ndiro nomwe dzendarama dzizere nokutsamwa kwaMwari, \add iye\add* mupenyu nokusingaperiperi.
\v 8 Tembere ikazara noutsi hwunobva pakubwinya kwaMwari napasimba rake; kukasava nomunhu wakagona kupinda mutembere, kusvikira matambudziko manomwe avatumwa vanomwe apera.

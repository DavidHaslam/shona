\c 7
\s Vakasanangurwa vanoisirwa chisimbiso
\p
\v 1 Shure kwezvinhu izvi ndakaona vatumwa vana, vamire kumativi mana enyika, vakabata mhepo ina dzenyika, kuti mhepo irege kurira panyika, kana pagungwa, kana pamuti umwe neumwe.
\v 2 Ipapo ndakaona umwe mutumwa achikwira achibva kumabvazuva, ane mucherechedzo waMwari mupenyu; akadana nenzwi guru kuvatumwa vana, vaya vakanga vapiwa simba kuti vatadzire nyika negungwa,
\v 3 achiti: Musatadzira nyika, kana gungwa, kana miti, kusvikira taisa mucherechedzo varanda vaMwari pahuma.
\v 4 Ndikanzwa uwandu hwaivo vakaiswa mucherechedzo; zvuru zana namakumi mana nezvina, vakaiswa mucherechedzo vachibva kumarudzi ose avana vaIsraeri.
\v 5 Vorudzi rwaJudha vakaiswa mucherechedzo zvuru gumi nezviviri. Kurudzi rwaRubheni kwakaiswa mucherechedzo zvuru gumi nezviviri; vorudzi rwaGadi vakaiswa mucherechedzo zvuru gumi nezviviri;
\v 6 Vorudzi rwaAseri vakaiswa mucherechedzo zvuru gumi nezviviri; vorudzi rwaNafutarimi vakaiswa mucherechedzo zvuru gumi nezviviri; vorudzi rwaManase vakaiswa mucherechedzo zvuru gumi nezviviri;
\v 7 vorudzi rwaSimiyoni vakaiswa mucherechedzo zvuru gumi nezviviri; vorudzi rwaRevhi vakaiswa mucherechedzo zvuru gumi nezviviri; vorudzi rwaIsakari vakaiswa mucherechedzo zvuru gumi nezviviri;
\v 8 vorudzi rwaZebhuroni vakaiswa mucherechedzo zvuru gumi nezviviri; vorudzi rwaJosefa vakaiswa mucherechedzo zvuru gumi nezviviri; vorudzi rwaBenjamini vakaiswa mucherechedzo zvuru gumi nezviviri.
\s Vazhinji-zhinji pamberi pechigaro choushe
\p
\v 9 Shure kwaizvozvi ndakaona, zvino tarira, chaunga chikuru chisingagoni kuverengwa nomunhu, vakabva kundudzi dzose, namarudzi, navanhu, nendimi, vamire pamberi pechigaro choushe, napamberi peGwayana vakapfeka nguvo chena, nemichindwe mumaoko avo;
\v 10 vakadanidzira nenzwi guru, vachiti: Ruponeso \add ngaruve\add* kuna Mwari unogara pachigaro choushe, nokuGwayana.
\v 11 Ipapo vatumwa vose vakamira vakakomba chigaro choushe, navakuru, nezvisikwa zvipenyu zvina, vakawa nezviso zvavo pamberi pechigaro choushe, vakanamata Mwari,
\v 12 vachiti: Ameni: Kurumbidzwa, nokubwinya, nokuchenjera, nokuvonga, nerukudzo, nesimba, nechiremerera \add ngazvive\add* kuna Mwari kusvikira rinhi narinhi. Ameni.
\v 13 Ipapo mumwe wavakuru wakapindura, achiti kwandiri: Ava vakapfeka nguvo chena ndivana ani? Uye vakabvepi?
\v 14 Ndikati kwaari: Ishe, ndimwi munoziva. Akati kwandiri: Ndivo vanobva mukutambudzika kukuru, vakasuka nguvo dzavo vakadzichenesa muropa reGwayana.
\v 15 Naizvozvo vari pamberi pechigaro choushe chaMwari, vanomushumira masikati nousiku mutembere yake; iye, unogara pachigaro choushe, uchavadzitira.
\v 16 Havachazoziyizve kana kuzova nenyotazve; zuva haringavapenyeri kana kumwe kupisa;
\v 17 Nekuti Gwayana riri pakati pechigaro choushe richavafudza, uye richavatungamirira kuzvitubu zvipenyu zvemvura; Mwari uchapusika misodzi yose kumeso avo.

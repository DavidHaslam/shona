\c 7
\s Vakasanangurwa vanoisirwa chisimbiso
\p
\v 1 Shure kwezvinhu izviaizvozvo ndakavona vatumwa vana, vamire kumativi mana enyika, vakabata mhepo ina dzenyika, kuti mhepo irege kurira panyika, kana pagungwa, kana pamiti yose.
\v 2 Ipapo ndakavona umwe mutumwa achikwira achibva kumabvazuva, anechisimbiso chaMwari mupenyu; akadana nenzwi guru kuvatumwa vana, vaya vakanga vapiwa simba kuti vatadzire nyika negungwa,
\v 3 achiti: Musatadzira nyika, kana gungwa, kana miti, kusvikira taisa chisimbiso pahuma dzavaranda vaMwari.
\v 4 Ndikanzwa uwandu hwavakasimbiswa; vaiva zvuru zvinezana namakumi mana nezvina, vakaiswa chisimbiso vachibva kumarudzi ose avana vaIsraeri.
\v 5 Vorudzi rwaJudha vakaiswa chisimbiso vanezvuru zvinegumi nezviviri. Kurudzi rwaRubheni kwakasimbiswa zvuru zvinegumi nezviviri; vorudzi rwaGadi vanezvuru zvinegumi nezviviri;
\v 6 Vorudzi rwaAseri vakasimbiswa zvuru zvinegumi nezviviri; vorudzi rwaNafutarimi vakasimbiswa zvuru zvinegumi nezviviri; vorudzi rwaManase vakasimbiswa zvuru zvinegumi nezviviri;
\v 7 vorudzi rwaSimiyoni vakasimbiswa zvuru zvinegumi nezviviri; vorudzi rwaRevhi vakasimbiswa zvuru zvinegumi nezviviri; vorudzi rwaIsakari vakasimbiswa zvuru zvinegumi nezviviri;
\v 8 vorudzi rwaZebhuroni vakasimbiswa zvuru zvinegumi nezviviri; vorudzi rwaJosefa vakasimbiswa zvuru zvine gumi nezviviri; vorudzi rwaBenjamini vakasimbiswa zvuru zvinegumi nezviviri.
\s Vazhinji-zhinji pamberi pechigaro chovushe
\p
\v 9 Shure kwaizvozvi ndakatarira, ndikaona chaunga chikuru chisingagoni kuverengwa nomunhu, vakabva kundudzi dzose, namarudzi, navanhu, nendimi, vamire pamberi pechigaro choushe, napamberi pegwayana, vakapfeka nguvo chena, vakabata michindwe mumavoko avo;
\v 10 vakadanidzira nenzwi guru, vachiti: Ruponeso \add ngaruve\add* kuna Mwari unogara pachigaro chovushe, nokugwayana.
\v 11 Ipapo vatumwa vose vakamira vakakomba chigaro choushe, navakuru, nezvisikwa zvipenyu zvina, vakawira pasi nezviso zvavo pamberi pechigaro choushe, vakanamata Mwari,
\v 12 vachiti: Ameni: Kurumbidzwa, nokubwinya, nokuchenjera, nokuvonga, nokukudzwa, nesimba, \add ngazvive\add* kuna Mwari nokusingaperi. Ameni.
\v 13 Ipapo mumwe wavakuru wakapindura, achiti kwandiri: Ava vakapfeka nguvo chena ndivananiko? Uye vakabvepiko?
\v 14 Ndikati kwaari: Ishe wangu, ndimwi munoziva. Akati kwandiri: Ndivo vanobva mukutambudzika kukuru, vakasuka nguvo dzavo vakadzichenesa muropa regwayana.
\v 15 Naizvozvo vari pamberi pechigaro choushe chaMwari, vanomushumira masikati nousiku mutembere yake; iye, unogara pachigaro choushe, uchavadzitira.
\v 16 Havachazoziyi nenzara kana kuzova nenyotazve; zuva haringavapenyeri kana kumwe kupisa;
\v 17 nokuti gwayana riri pakati pechigaro chovushe richavafudza, richavatungamirira kumatsime emvura yovupenyu; Mwari uchapisika misodzi yose kumeso avo.

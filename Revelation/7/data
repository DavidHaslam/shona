\c 7
\s Vakasanangurwa vanoisirwa chisimbiso
\p
\v 1 Zvino shure kweizvi ndakaona vatumwa vana vamire kumativi mana enyika vakabata mhepo ina dzenyika, kuti mhepo irege kuvhuvhuta panyika, kana pagungwa, kana pamuti upi zvawo.
\v 2 Uye ndakaona umwe mutumwa achikwira kubva kumabvazuva kwezuva ane mucherechedzo waMwari mupenyu; akadana nenzwi guru kuvatumwa vana, vaya vakange vapiwa \add simba\add* kuti vatadzire nyika negungwa,
\v 3 achiti: Musatadzira nyika, kana gungwa, kana miti, kusvikira taisa mucherechedzo varanda vaMwari wedu pahuma dzavo.
\v 4 Zvino ndakanzwa uwandu hwevakaiswa mucherechedzo: Zvuru zana nemakumi mana nezvina vakaiswa mucherechedzo kubva kumarudzi ose evana vaIsraeri.
\v 5 Kubva kurudzi rwaJudha zvuru gumi nezviviri vakaiswa mucherechedzo; kubva kurudzi rwaRubheni zvuru gumi nezviviri vakaiswa mucherechedzo; kubva kurudzi rwaGadhi zvuru gumi nezviviri vakaiswa mucherechedzo;
\v 6 kubva kurudzi rwaAsheri zvuru gumi nezviviri vakaiswa mucherechedzo; kubva kurudzi rwaNafutarimi zvuru gumi nezviviri vakaiswa mucherechedzo; kubva kurudzi rwaManase zvuru gumi nezviviri vakaiswa mucherechedzo;
\v 7 kubva kurudzi rwaSimioni zvuru gumi nezviviri vakaiswa mucherechedzo; kubva kurudzi rwaRevhi zvuru gumi nezviviri vakaiswa mucherechedzo; kubva kurudzi rwaIsakari zvuru gumi nezviviri vakaiswa mucherechedzo;
\v 8 kubva kurudzi rwaZebhuroni zvuru gumi nezviviri vakaiswa mucherechedzo; kubva kurudzi rwaJosefa zvuru gumi nezviviri vakaiswa mucherechedzo; kubva kurudzi rwaBenjamini zvuru gumi nezviviri vakaiswa mucherechedzo.
\s Vazhinji-zhinji pamberi pechigaro cheushe
\p
\v 9 Shure kwaizvozvi ndakaona, zvino tarira, chaunga chikuru, chisina unogona kuverenga, chinobva kundudzi dzose, nemarudzi, nevanhu, nendimi, vakamiswa pamberi pechigaro cheushe nepamberi peGwayana, vakamonera nguwo chena, nemichindwe mumaoko avo;
\v 10 zvino vakadanidzira nenzwi guru, vachiti: Ruponeso \add ngaruve\add* kuna Mwari wedu unogara pachigaro cheushe, nekuGwayana.
\v 11 Zvino vatumwa vose vakamira vakakomba chigaro cheushe nevakuru nezvisikwa zvipenyu zvina, vakawa pamberi pechigaro cheushe nezviso zvavo, ndokunamata Mwari,
\v 12 vachiti: Ameni: Kurumbidzwa nekubwinya nenjere nekuvonga nerukudzo nesimba nemasima \add ngazvive\add* kuna Mwari wedu kusvikira rinhi narinhi. Ameni.
\v 13 Zvino umwe wevakuru wakapindura, achiti kwandiri: Ava vakapfeka nguwo chena ndivana ani, uye vakabvepi?
\v 14 Zvino ndakati kwaari: Ishe, ndimwi munoziva. Zvino akati kwandiri: Ava ndivo vanobva mukutambudzika kukuru, uye vakasuka nguwo dzavo, uye ivo vakachenesa nguwo muropa reGwayana.
\v 15 Nekuda kweizvi vari pamberi pechigaro cheushe chaMwari, vanomushumira masikati neusiku mutembere yake; uye unogara pachigaro cheushe uchatambanudza tende pamusoro pavo.
\v 16 Havachazombovi nenzara kana kuzombova nenyota, nezuva haringatongovawiri, kanawo kupisa kupi zvako;
\v 17 nekuti Gwayana riri pakati pechigaro cheushe richavafunda, uye richavatungamirira kuzvitubu zvipenyu zvemvura; uye Mwari uchapusika misodzi yose pameso avo.

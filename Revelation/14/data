\c 14
\s Gwayana navakadzikunurwa
\p
\v 1 Zvino ndakaona, tarira, Gwayana rimire pagomo Ziyoni, rine zvuru zana namakumi mana navana, vane zita raBaba varo rakanyorwa pahuma dzavo.
\v 2 Ipapo ndakanzwa inzwi richibva kudenga senzwi remvura zhinji, uye senzwi remutinhiro mukuru; ndikanzwa inzwi ravaridzi voudimbwa vachiridza udimbwa hwavo.
\v 3 Vakaimba sezvinonzi rwaiva rwiyo rutsva pamberi pechigaro cheushe, nepamberi pezvisikwa zvipenyu zvina, navakuru; uyo hakuna wakagona kudzidza rwiyo, asi zvuru zana namakumi mana navana, vakadzikinurwa vachibva panyika.
\v 4 Ndivo vasina kusvibiswa navakadzi; nekuti imhandara. Ndivo avo vanotevera Gwayana kose kwarinoenda. Ndivo vakadzikinurwa kubva pakati pevanhu, zvibereko zvekutanga kuna Mwari nekuGwayana.
\v 5 Mumuromo mavo hamuna kuwanikwa kunyengera, nekuti havana chavangapomerwa pamberi pechigaro cheushe chaMwari.
\s Vatumwa vanozivisa kutonga kwaMwari
\p
\v 6 Zvino ndakaona mumwe mutumwa achibhururuka pakati pedenga, ane evhangeri isingaperi, kuti aiparidzire avo vanogara panyika, nekurudzi rwose, nedzinza, nerurimi, navanhu.
\v 7 Achiti nenzwi guru: Ityai Mwari, mupe kurumbidza kwaari; nekuti nguva yekutonga kwake yasvika; uye namatai iye wakasika denga nenyika negungwa nezvitubu zvemvura.
\v 8 ipapo mumwe mutumwa wakatevera achiti: Rawa, Rawa, Bhabhironi, guta guru, rakamwisa marudzi ose waini yekutsamwa koupombwe hwaro.
\v 9 Ipapo mutumwa wechitatu wakavatevera achiti nenzwi guru: Kana pane unonamata chikara nomufananidzo wacho, nokugamuchira mucherechedzo pahuma yake kana paruoko rwake.
\v 10 ndiye uchamwa waini yekutsamwa kwaMwari, yakadirwa isina kuvhenganiswa mumukombe wehasha dzake; ucharwadziswa nemoto nesarufa pamberi pevatumwa vatsvene, nepamberi peGwayana.
\v 11 Utsi hwokurwadziwa kwavo hwunokwira kusvikira rinhi narinhi; zvekare havana zororo masikati nousiku ivo vanonamata chikara nomufananidzo wacho, nani nani unogamuchira mucherechedzo wezita racho.
\v 12 Ndipo panokutsungirira kwavatsvene, havano vanochengeta mirairo yaMwari nerutendo rwaJesu.
\v 13 Zvino ndakanzwa inzwi richibva kudenga richiti kwandiri: Nyora, \add uti\add*: Vakaropafadzwa vakafa, vanofira muna Ishe kubva zvino. Hongu, ndizvo zvinotaura Mweya, kuti vazorore pakushingaira kwavo, nemabasa avo anovatevera.
\v 14 Ipapo ndakaona, tarira, gore jena, nepamusoro pegore pakagara wakaita soMwanakomana womunhu, ane korona yendarama pamusoro wake, neparuoko rwake jeko rinopinza.
\v 15 Zvino mumwe mutumwa wakabuda mutembere, achidanidzira nenzwi guru kuna iye wakanga agere pamusoro pegore, \add achiti\add*: Tumai jeko renyu mukohwe; nekuti nguva yekuti mukohwe yasvika, nekuti kukohwa kwenyika kwaibva.
\v 16 Ipapo wakanga agere pamusoro pegore akakandira jeko rake panyika, nyika ikakohwewa.
\v 17 Zvino mumwe mutumwa wakabuda mutembere iri kudenga, naiyewo ane jeko rinopinza.
\v 18 Nomumwe mutumwa akabuda muaritari, wakanga ane simba pamusoro pemoto, akadanidzira nenzwi guru kuna iye wakanga ane jeko rinopinza, achiti: Tumai jeko renyu rinopinza, muunganidze masumbu omuzambiringa wenyika, nekuti mazambiringa awo aibva.
\v 19 Ipapo mutumwa wakakandira jeko rake panyika, akaunganidza mazambiringa enyika, akakandira muchisviniro chewaini chikuru chekutsamwa kwaMwari.
\v 20 Asi chisvinuro chewaini chakatsikwa-tsikwa kunze kweguta, ropa rikabuda muchisviniro chewaini rikasvika pamatomu amabhiza, rikasvika mastadhia* churu mazana matanhatu.

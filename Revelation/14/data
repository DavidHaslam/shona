\c 14
\s Gwayana navakadzikunurwa
\p
\v 1 Zvino ndakatarira, ndikavona gwayana rimire pagomo reZiyoni, rinavamwe vanezvuru zvinezana namakumi mana navana, vanezita raro, vanezita raBaba varo rakanyorwa pahuma dzavo.
\v 2 Ipapo ndakanzwa inzwi richibva kudenga, senzwi remvura zhinji, uye senzwi remutinhiro mukuru; nenzwi randakanzwa ranga rakaita seravaridzi vorudimbwa vachiridza udimbwa hwavo.
\v 3 Vakaimba sezvinonzi rwava rwiyo rutsva pamberi pechigaro choushe, napamberi pezvisikwa zvipenyu zvina, navakuru; hakuna munhu wakagona kudzidza rwiyo urwu, asi vanezvuru zvinezana namakumi mana navana, vakadzikinurwa vachibva panyika.
\v 4 Ndivo vasina kusvibiswa navakadzi; nemhandara. Ndivo avo vanotevera gwayana kose kwarinoenda. Ndivo vakadzikinurwa pakati pavanhu, zvibereko zvokutanga kuna Mwari nokugwayana.
\v 5 Mumuromo mavo hamuna kuwanikwa kunyengera, nokuti havana chavangapomerwa pamberi pechigaro choushe chaMwari.
\s Vatumwa vanozivisa kutonga kwaMwari
\p
\v 6 Zvino ndakavona mumwe mutumwa achibhururuka pakati pedenga, aneevhangeri isingaperi, kuti aiparidzire avo vanogara panyika, namarudzi, nendudzi, nendimi, navanhu.
\v 7 Akati nenzwi guru: Ityai Mwari, mumurumbidzei; nokuti nguva yokutonga kwake yasvika; namatai iye, wakasika denga, nenyika, negungwa, nezvitubu zvemvura.
\v 8 ipapo mumwe mutumwa wakatevera achiti: Rawa, Rawa, Bhabhironi, guta guru, rakamwisa marudzi ose waini yokutsamwa koupombwe hwaro.
\v 9 ipapo mumwe mutumwa wechitatu wakavatevera, achiti nenzwi guru: Kana pane unonamata chikara nomufananidzo wacho, nokugamuchira rupawo pahuma yake kana paruvoko rwak,.
\v 10 ndiye uchamwawo waini yokutsamwa kwaMwari, yakadirwa isina kuvhenganiswa mumukombe wehasha dzake; uchatambudzwa mumoto nesarufa pamberi pavatumwa vatsvene, napamberi pegwayana.
\v 11 Utsi hwokutambudzika kwavo hwunokwira nokusingaperi peri; zvekare havana zororo masikati novusiku, ivo vanonamata chikara nomufananidzo wacho nani nani unogamuchira chiratidzo chezita racho.
\v 12 Ndipo panokutsungirira kwavatsvene, ndivo vanochengeta mirairo yaMwari nokutenda kwaJesu.
\v 13 Zvino ndakanzwa inzwi richibva kudenga, richiti: kwandiri Nyora, \add uti\add*: Vakaropafadzwa vakafa, vanofira munaShe kubva zvino. Hongu, ndizvo zvinotaura Mweya, kuti vazorore pakushingaira kwavo, nokuti mabasa avo anovatevera.
\v 14 Ipapo ndakatarira, ndikavona gore jena, napamusoro pegore pakagara wakaita soMwanakomana womunhu, ane korona yendarama pamusoro wake, naparuvoko rwake jeko rinopinza.
\v 15 Zvino mumwe mutumwa wakabuda mutembere, akadanidzira nenzwi guru kuna iye wakanga agere pamusoro pegore, achiti: Tumai jeko renyu mukohwe; nokuti nguva yokuti mukohwe yasvika, nokuti kukohwa kwenyika kwaibva.
\v 16 Ipapo wakanga agere pamusoro pegore akakandira jeko rake panyika, nyika ikakohwewa.
\v 17 Zvino mumwe mutumwa wakabuda mutembere iri kudenga, naiyewo ane jeko rinopinza.
\v 18 Nomumwe mutumwa akabuda paaritari, wakanga anesimba pamusoro pomoto, akadanidzira nenzwi guru kunaiye wakanga ane jeko rinopinza, achiti: Tumai jeko renyu rinopinza, mukohwe masumbu omuzambiringa wenyika, nokuti mazambiringa awo aibva.
\v 19 Ipapo mutumwa wakakandira jeko rake panyika, akaunganidza mazambiringa enyika, akakandira muchisviniro chewaini chikuru chokutsamwa kwaMwari.
\v 20 Asi chisvinuro chewaini chakatsikwa kunze kweguta, ropa rikabuda muchisvinuro chewaini rikasvika pamatomu amabhiza, rikaenda mastadia* anechuru chinamazana matanhatu.

\c 2
\s Ruponeso inyasha dzaMwari
\p
\v 1 \add Wakakumutsai\add*, imwiwo makanga makafa mukudarika kwenyu nomuzvivi,
\v 2 izvo zvamaifamba mazviri kare nemutovo wenyika ino, nenzira dzomutungamiriri wesimba redenga, dzomweya unobata zvino muvana vokusateerera;
\v 3 vataifamba tose pakati pavo kare mukuchiva kwenyama yedu, tichiita kuda kwenyama nokwefungwa, napachisikirwo chedu isu taiva vana vokutsamwirwa savamwewo.
\v 4 Asi Mwari wakafuma panyasha, nokuda korudo rwake rukuru rwaakatida narwo,
\v 5 kunyange takanga takafa mukudarika, wakatimutsa pamwe naKristu (makaponeswa nenyasha);
\v 6 aka\add ti\add*mutsa pamwe \add naye\add*, aka\add ti\add*garisa pamwe \add naye\add* kudenga, muna Kristu Jesu;
\v 7 kuti nenguva dzinovuya aratidze fuma hurusa yenyasha dzake muunyoro kwatiri munaKristu Jesu;
\v 8 Nekuti nenyasha makaponeswa kubudikidza nokutenda, uye izvi hazvibvi kwamuri, \add asi\add* chipo chaMwari;
\v 9 ha\add zvi\add*bvi pamabasa, kuti kurege kuva nounozvikudza.
\v 10 Nekuti tiri basa rake, takasikirwa mabasa akanaka muna Kristu Jesu, akagadzirwa kare naMwari kuti tifambe maari.
\s VaJudha navahedheni vakayananiswa munaKristu Jesu
\p
\v 11 Naizvozvo rangarirai kuti imwi panguva dzakapfuura, \add maiva\add* vahedheni munyama, vanonzi vasina kudzingiswa naivo vanonzi vokudzingiswa munyama kunoitwa namaoko;
\v 12 kuti panguva iyo makanga musina Kristu, muri vatorwa pauzvarwa hwavaIsraeri, navatorwa pasungano dzechivimbiso, musina tariro, uye musina Mwari panyika.
\v 13 Asi zvino muna Kristu Jesu, imwi makanga muri kure kare, munoswededzwa neropa raKristu.
\v 14 Nekuti ndiye rugare rwedu, iye wakaita zvose \add zvive\add* chimwe, akaputsa mudhuri wapakati wokuparadzanisa;
\v 15 aparadza munyama yake ruvengo, \add iwo\add* murairo wezvakarairwa pazviga; kuti asike maari pavaviri munhu mumwe mutsva, aite rugare,
\v 16 uye kuti ayananise vose kuna Mwari, mumuviri mumwe nomuchinjikwa, avuraya ruvengo nawo;
\v 17 uye wakasvika akaparidza rugare kwamuri, \add imwi\add* maiva kure, nokuna ivo vaiva pedo;
\v 18 Nekuti kubudikidza naye isu tose tine mapindiro noMweya mumwe kunaBaba.
\v 19 Naizvozvo, zvino hamusisiri vaeni navatorwa, asi vobwo pamwe navatsvene naveimba yaMwari.
\v 20 Makavakwa pamusoro penheyo dzavaapositori navaporofita, Kristu Jesu amene ari \add ibwe\add* guru rapakona.
\v 21 Maari imba yose yakabatanidzwa, ikure ive tembere tsvene munaShe.
\v 22 Maari nemwiwo makavakwa pamwe, kuti muve ugaro hwaMwari kubudikidza noMweya.

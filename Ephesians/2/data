\c 2
\s Ruponeso inyasha dzaMwari
\p
\v 1 \add Wakakumutsai\add*, imwiwo makanga makafa mukudarika kwenyu nomuzvivi,
\v 2 izvo zvamaifamba mazviri kare nemutovo wenyika ino, nenzira dzomuchinda wesimba redenga, dzomweya unobata zvino muvana vokusateerera;
\v 3 vataifamba tose pakati pavo kare mukuchiva kwenyama yedu, tichiita kuda kwenyama nokwefungwa, napachisikigo chedu isu taiva vana vokutsamwirwa savamwewo.
\v 4 Asi Mwari wakafuma panyasha nokuda korudo rwake rukuru rwaakatida narwo,
\v 5 kunyange takanga takafa mukudarika, wakatimutsa pamwe chete naKristu (makaponeswa nenyasha);
\v 6 aka\add ti\add*mutsa pamwe \add naye\add*, akatigarisa pamwe chete \add naye\add* kudenga, munaKristu Jesu;
\v 7 kuti nenguva dzinovuya aratidze fuma hurusa yenyasha dzake muunyoro kwatiri munaKristu Jesu;
\v 8 nokuti nenyasha makaponeswa nokutenda, uye izvo zvisingabvi kwamuri, \add asi\add* chipo chaMwari;
\v 9 hazvibvi pamabasa, kuti kurege kuva nounozvikudza.
\v 10 Nokuti tiri basa rake, takasikirwa mabasa akanakakuti munaKristu Jesu, akagadzirwa kare naMwari kuti tifambe maari.
\s VaJudha navahedheni vakayananiswa munaKristu Jesu
\p
\v 11 Naizvozvo rangarirai kuti imwi maiva vahedheni munyama, vanonzi vasina kudzingiswa naivo vanonzi vokudzingiswa munyama kunoitwa namavoko;
\v 12 kuti nenguva iyo makanga musina Kristu, muri vatorwa pavushe bwavaIsraeri, muri vaeni pasungano dzechipikirwa musina tariro, uye musina Mwari panyika.
\v 13 Asi zvino munaKristu Jesu imwi, makanga muri kure kare, munokaswededzwa muropa raKristu.
\v 14 Nokuti ndiye rugare rwedu, iye wakaita zvose zvive chimwe, akaputsa mudhuri wapakati wokuparadzanisa;
\v 15 zvaakaparadza munyama yake kuvengana, \add iwo\add* murairo wezvakarairwa pazviga; kuti ava vaviri avasike vave munhu mumwe mutsva, aite rugare saizvozvo;
\v 16 kuti ayananise vose kunaMwari, vave muviri mumwe nomuchinjikwa, zvaakavuraya kuvengana nawo;
\v 17 akasvika akaparidza rugare kwamuri, \add imwi\add* maiva kure, nokunaivo vaiva pedo;
\v 18 nokuti kubudikidza naye isu tose tinopinda noMweya mumwe kunaBaba.
\v 19 Naizvozvo, hamusisiri vaeni navatorwa, asi vobwo pamwe chete navatsvene naveimba yaMwari.
\v 20 Makavakwa pamusoro penheyo dzavaapositori navaporofita, Kristu Jesu amene ari \add ibwe\add* rapakona.
\v 21 Maari imba yose yakasonganiswa kare ive tembere tsvene munaMwari.
\v 22 Maari nemwivo makavakwa pamwe chete, kuti muve vugaro hwaMwari kubudikidza noMweya.

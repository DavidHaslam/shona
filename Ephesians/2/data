\c 2
\s Ruponeso inyasha dzaMwari
\p
\v 1 \add Wakakumutsai\add*, imwiwo makanga makafa mukudarika nemuzvivi,
\v 2 izvo zvamaifamba mazviri kare nemutoo wenyika ino, nenzira dzemutungamiriri wesimba redenga, dzemweya unobata zvino muvana vekusateerera;
\v 3 vataifamba tose pakati pavo kare mukuchiva kwenyama yedu, tichiita kuda kwenyama nekwefungwa, nepachisikigo chedu isu taiva vana vekutsamwirwa sevamwewo.
\v 4 Asi Mwari wakafuma panyasha, nekuda kwerudo rwake rukuru rwaakatida narwo,
\v 5 kunyange takange takafa mukudarika, wakatimutsa pamwe naKristu (makaponeswa nenyasha);
\v 6 aka\add ti\add*mutsa pamwe \add naye\add*, aka\add ti\add*garisa pamwe \add naye\add* ku\add nzvimbo \add*dzekumatenga, muna Kristu Jesu;
\v 7 kuti nenguva dzinovuya aratidze fuma hurusa yenyasha dzake muunyoro kwatiri muna Kristu Jesu;
\v 8 Nekuti nenyasha makaponeswa kubudikidza nerutendo, uye izvi hazvibvi kwamuri, \add asi\add* chipo chaMwari;
\v 9 ha\add zvi\add*bvi pamabasa, kuti kusava neunozvikudza.
\v 10 Nekuti tiri basa rake, takasikirwa mabasa akanaka muna Kristu Jesu, akagara agadzirwa naMwari kuti tifambe maari.
\s VaJudha nevahedheni vakayananiswa munaKristu Jesu
\p
\v 11 Naizvozvo rangarirai kuti imwi panguva dzakapfuura, \add maiva\add* vahedheni munyama, vanonzi kusadzingiswa naivo vanonzi vekudzingiswa munyama kunoitwa nemaoko;
\v 12 kuti panguva iyo makange musina Kristu, muri vatorwa paubwo hwevaIsraeri, nevatorwa pasungano dzechivimbiso, musina tariro, uye musina Mwari panyika.
\v 13 Asi zvino muna Kristu Jesu, imwi maimbova kure, munoswededzwa neropa raKristu.
\v 14 Nekuti ndiye rugare rwedu, iye wakaita zviviri \add zvive\add* chimwe, akaputsa mudhuri wapakati wokuparadzanisa;
\v 15 aparadza munyama yake ruvengo, \add iwo\add* murairo wezvakarairwa pazviga; kuti asike maari pavaviri munhu mumwe mutsva, aite rugare,
\v 16 uye kuti ayananise vaviri kuna Mwari, mumuviri mumwe nemuchinjikwa, avuraya ruvengo nawo;
\v 17 uye wakasvika akaparidza rugare kwamuri, \add imwi\add* maiva kure, nokuna ivo vaiva pedo;
\v 18 Nekuti kubudikidza naye isu tose tine mapindiro noMweya mumwe kuna Baba.
\v 19 Naizvozvo, zvino hamusisiri vaeni navatorwa, asi vobwo pamwe navatsvene naveimba yaMwari.
\v 20 Makavakwa pamusoro penheyo dzavaapositori navaporofita, Kristu Jesu amene ari \add ibwe\add* guru rapakona.
\v 21 Maari imba yose yakabatanidzwa, ikure ive tembere tsvene muna Ishe.
\v 22 Maari nemwiwo makavakwa pamwe, kuti muve ugaro hwaMwari kubudikidza noMweya.

\c 5
\s Kusiya mabasa enyama nekugara muchiedza
\p
\v 1 Naizvozvo ivai vateveri vaMwari, sevana vanodikamwa;
\v 2 uye fambai murudo, Kristu sezvaakatidawo, akazvipa nekuda kwedu, \add ave\add* chipo nechibayiro kuna Mwari kuva hwema hwunonhuhwira.
\v 3 Asi upombwe netsvina yose kana kuchiva ngazvirege kutongorehwa pakati penyu, sezvinofanira vatsvene;
\v 4 neunzenza, nekutaura kweupenzi, kana kunemera, izvo zvisina kufanira; asi zviri nani kuvonga.
\v 5 Nekuti izvi munozviziva kuti hakuna mhombwe, kana munhu usina kuchena, kana munhu unochiva, unova munamati wezvifananidzo, ungava nenhaka muushe hwaKristu nehwaMwari.
\v 6 Ngakurege kuva nemunhu unokunyengerai nemashoko asina maturo; nekuti nemhaka yezvinhu izvi kutsamwa kwaMwari kunouya pamusoro pevanakomana vekusateerera.
\v 7 Naizvozvo regai kuva vagovani navo;
\v 8 Nekuti maimbova rima, asi zvino \add mava\add* chiedza muna Ishe; fambai sevana vechiedza.
\v 9 Nekuti chibereko chemweya \add chiri\add* mukunaka kose nekururama, nechokwadi,
\v 10 muchiidza zvinofadza kuna Ishe;
\v 11 uye musadyidzana nemabasa erima asina zvibereko, asi zviri nani mumhure;
\v 12 Nekuti zvinhu zvinoitwa navo pakavanda chinyadzo kunyange kutaura nezvazvo.
\v 13 Asi zvinhu zvose zvinomhurwa zvinoratidzwa nechiedza; nekuti zvose, zvinoratidzwa chiedza,
\v 14 saka unoti: Muka iwe uvete, muka kuvakafa, zvino Kristu uchakuvhenekera.
\v 15 Naizvozvo chenjerai kuti munofamba sei nekuchenjerera, kwete semapenzi asi sevakachenjera;
\v 16 muchidzikunura nguva, nekuti mazuva akaipa.
\v 17 Saka musava matununu, asi vanonzwisisa kuti kuda kwaIshe \add kwakadini\add*.
\v 18 Uye regai kudhakwa newaini, makuri mune bongozozo guru, asi zadzwai neMweya;
\v 19 muchitaurirana nemapisarema nenziyo, nenziyo dzeMweya, muchiimba nekuita mutinhimira mumoyo yenyu kuna Ishe;
\v 20 muchipa kuvonga nguva dzose pamusoro pezvinhu zvose kuna Mwari naBaba, muzita raIshe wedu Jesu Kristu;
\v 21 muchizviisa pasi umwe kune umwe mukutya Mwari.
\s VaKristu mumba mavo
\p
\v 22 Vakadzi zviisei pasi pevarume venyu, sekuna Ishe.
\v 23 Nekuti murume musoro wemukadzi, saKristuwo ari musoro wekereke; uye ndiye Muponesi wemuviri.
\v 24 Asi kunyange kereke sezvairi pasi paKristu, saizvozvowo vakadzi kuvarume vavo pachinhu chose.
\v 25 Varume, idai vakadzi venyu, Kristu sezvaakadawo kereke, akazvipa nekuda kwayo;
\v 26 kuti aiite tsvene ainatse nekushambidza kwemvura neshoko,
\v 27 kuti aikumikidze kwaari iri kereke inobwinya isina gwapa kana kuwonyana, kana chimwe chinhu chakadai; asi kuti ive tsvene isina chaingapomerwa.
\v 28 Saizvozvowo varume vanofanira kuda vakadzi vavo semiviri yavo. Unoda mukadzi wake, unozvida iye;
\v 29 Nekuti hakuna munhu wakatongovenga nyama yake, asi unoifunda nekuichengetedza, saizvozvo Ishe \add ku\add*kereke;
\v 30 Nekuti isu tiri mitezo yemuviri wake, yenyama yake neyamafupa ake.
\v 31 Nekuda kwaizvozvi munhu uchasiya baba namai vake, abatanidzwe kumukadzi wake; uye ava vaviri vachava nyama imwe.
\v 32 Chakavanzika ichi chikuru, asi ndinotaura zvaKristu nekereke.
\v 33 Asi imwiwo umwe neumwe pachake ngaade mukadzi wake se\add zvaanozvida\add* iye; nemukadzi ngaatye murume.

\c 5
\s Kusiya mabasa enyama nekugara muchiedza
\p
\v 1 Naizvozvo ivai vateveri vaMwari savana vanodikamwa;
\v 2 uye fambai murudo, Kristu sezvaakatidawo, akazvipa nokuda kwedu, \add ave\add* chipo nechibayiro kunaMwari kuva hwema hwunonhuhwira.
\v 3 Asi vupombwe netsvina yose kana kuchiva ngazvirege kutongorehwa pakati penyu, sezvinofanira vatsvene;
\v 4 neunzenzawo, nokutaura koupenzi, kana kunemera, izvo zvisina kufanira; asi zvirinani kuvonga.
\v 5 Nokuti izvi munoziva kuti hakuna mhombwe, kana munhu usina kuchena, kana munhu unochiva, ndiye munamati wezvifananidzo, ungava nenhaka muushe hwaKristu nohwaMwari.
\v 6 Ngakurege kuva nomunhu unokunyengerai namashoko asina maturo; nokuti nemhaka yezvinhu izvi kutsamwa kwaMwari kunovuya pamusoro pavanakomana vokusateerera.
\v 7 Naizvozvo regai kugoverana navo;
\v 8 nokuti maimbova rima, asi zvino chiedza munaShe; fambai savana vechiedza.
\v 9 Nokuti chibereko chemweya \add chiri\add* mukunaka kose nokururama, nechokwadi,
\v 10 muchiidza zvinofadza Ishe;
\v 11 uye musayanana namabasa erima asina zvibereko, asi zvirinani musvore;
\v 12 nokuti zvinhu zvinoitwa navo pakavanda chinyadzo kunyange kutaura nezvazvo.
\v 13 Asi zvinhu zvose zvonosvorwa zvinoratidzwa nechiedza; nokuti zvose, zvinoratidzwa chiedza.
\v 14 Saka iye unoti: Muka iwe uvete, muka kuvakafa, Kristu uchakuvhenekera.
\v 15 Naizvozvo chenjerai kuti munofamba sei, kwete samapenzi asi savakachenjera;
\v 16 muchidzikunura nguva, nokuti mazuva akaipa.
\v 17 Saka musava mapenzi, asi vanonzwisisa kuda kwaShe.
\v 18 Regai kudhakwa newaini, nokuti ndipo pano kusazvidzora, asi zadzwai noMweya;
\v 19 muchitaurirana namapisarema nenziyo, nenziyo dzoMweya, muchiimba nokuridzira Ishe mumoyo yenyu;
\v 20 muchivonga nguva dzose pamusoro pezvinhu zvose kunaMwari naBaba, muzita raShe Jesu Kristu;
\v 21 muchizviisa pasi mumwe kune mumwe mukutya Mwari.
\s VaKristu mumba mavo
\p
\v 22 Vakadzi zviisei pasi pavarume venyu, sekunaShe.
\v 23 Nokuti murume musoro womukadzi, saKristuwo ari musoro wekereke; uye ndiye muponesi womuviri.
\v 24 Asi kunyange kereke sezvairi pasi paKristu, saizvozvowo vakadzi kuvarume vavo pazvinhu zvose.
\v 25 Varume, idai vakadzi venyu, Kristu sezvaakadavo kereke, akazvipa nokuda kwayo;
\v 26 kuti aiite tsvene aisuke nokushambidza kwemvura neshoko,
\v 27 kuti akumikidze kwaari kereke, inobwinya isina gwapa kana kuwonyana, kana chimwe chinhu chakadai; asi ive tsvene isina chaingapomerwa.
\v 28 Saizvozvovo varume vanofanira kuda vakadzi vavo semiviri yavo. Unoda mukadzi wake, unozvida;
\v 29 nokuti hakuno munhu wakatongovenga nyama yake; asi unoifunda nokuichengeta, saizvozvo Kristu kukereke;
\v 30 nokuti isu tiri mitezo yomuviri wake, yenyama yake neyamafupa ake.
\v 31 Nokuda kwaizvozvi munhu uchasiya baba vake namai vake, abatanidzwe kumukadzi wake; uye ava vaviri vachava nyama imwe.
\v 32 Chakavanzika ichi chikuru, asi ndinotaura zvaKristu nekereke.
\v 33 Asi imwiwo, mumwe nomumwe ngaade mukadzi wake sezvaanozvida iye; nomukadzi ngaatye murume.

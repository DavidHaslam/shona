\c 5
\s Kusiya mabasa enyama nekugara muchiedza
\p
\v 1 Naizvozvo ivai vateveri vaMwari savana vanodikamwa;
\v 2 uye fambai murudo, Kristu sezvaakatidawo, akazvipa nekuda kwedu, \add ave\add* chipo nechibayiro kuna Mwari kuva hwema hwunonhuhwira.
\v 3 Asi upombwe netsvina yose kana kuchiva ngazvirege kutongorehwa pakati penyu, sezvinofanira vatsvene;
\v 4 neunzenzawo, nokutaura koupenzi, kana kunemera, izvo zvisina kufanira; asi zviri nani kuvonga.
\v 5 Nekuti izvi munozviziva kuti hakuna mhombwe, kana munhu usina kuchena, kana munhu unochiva, ndiye munamati wezvifananidzo, ungava nenhaka muushe hwaKristu nohwaMwari.
\v 6 Ngakurege kuva nemunhu unokunyengerai namashoko asina maturo; nekuti nemhaka yezvinhu izvi kutsamwa kwaMwari kunouya pamusoro pevanakomana vekusateerera.
\v 7 Naizvozvo regai kugoverana navo;
\v 8 Nekuti maimbova rima, asi zvino \add mava\add* chiedza muna Ishe; fambai savana vechiedza.
\v 9 Nekuti chibereko chemweya \add chiri\add* mukunaka kose nokururama, nechokwadi,
\v 10 muchiidza zvinofadza kuna Ishe;
\v 11 uye musayanana namabasa erima asina zvibereko, asi zviri nani mumhure;
\v 12 Nekuti zvinhu zvinoitwa navo pakavanda chinyadzo kunyange kutaura nezvazvo.
\v 13 Asi zvinhu zvose zvinomhurwa zvinoratidzwa nechiedza; nekuti zvose, zvinoratidzwa chiedza.
\v 14 Saka unoti: Muka iwe uvete, muka kuvakafa, ipapo Kristu uchakuvhenekera.
\v 15 Naizvozvo chenjerai kuti munofamba sei nekuchenjera, kwete samapenzi asi savakachenjera;
\v 16 muchidzikunura nguva, nekuti mazuva akaipa.
\v 17 Saka musava mapenzi, asi vanonzwisisa kuti kuda kwaShe \add kwakadini\add*.
\v 18 Uye regai kudhakwa newaini, makuri mune bongozozo guru, asi zadzwai noMweya;
\v 19 muchitaurirana namapisarema nenziyo, nenziyo dzoMweya, muchiimba nokuita mutinhimira mumoyo yenyu kuna Ishe;
\v 20 muchipa kuvonga nguva dzose pamusoro pezvinhu zvose kuna Mwari naBaba, muzita raShe wedu Jesu Kristu;
\v 21 muchizviisa pasi mumwe kune mumwe mukutya Mwari.
\s VaKristu mumba mavo
\p
\v 22 Vakadzi zviisei pasi pevarume venyu, sekuna Ishe.
\v 23 Nekuti murume musoro womukadzi, saKristuwo ari musoro wekereke; uye ndiye Muponesi womuviri.
\v 24 Asi kunyange kereke sezvairi pasi paKristu, saizvozvowo vakadzi kuvarume vavo pazvinhu zvose.
\v 25 Varume, idai vakadzi venyu, Kristu sezvaakadawo kereke, akazvipa nekuda kwayo;
\v 26 kuti aiite tsvene aisuke nokushambidza kwemvura neshoko,
\v 27 kuti aikumikidze kwaari, kereke inobwinya isina gwapa kana kuwonyana, kana chimwe chinhu chakadai; asi kuti ive tsvene isina chaingapomerwa.
\v 28 Saizvozvowo varume vanofanira kuda vakadzi vavo semiviri yavo. Unoda mukadzi wake, unozvida iye amene;
\v 29 Nekuti hakuno munhu wakatongovenga nyama yake; asi unoifunda nokuichengetedza, saizvozvo Ishe \add ku\add*kereke;
\v 30 Nekuti isu tiri mitezo yemuviri wake, yenyama yake neyamafupa ake.
\v 31 Nekuda kwaizvozvi munhu uchasiya baba namai vake, abatanidzwe kumukadzi wake; uye ava vaviri vachava nyama imwe.
\v 32 Chakavanzika ichi chikuru, asi ndinotaura zvaKristu nekereke.
\v 33 Asi imwiwo umwe neumwe pachake ngaade mukadzi wake se\add zvaanozvida\add* iye; nemukadzi ngaatye murume.

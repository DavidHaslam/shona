\c 5
\s Kusiya mabasa enyama nekugara muchiedza
\p
\v 1 Naizvozvo ivai vateveri vaMwari, sevana vanodikamwa;
\v 2 uye fambai murudo, Kristu sezvaakatidawo, akazvipa nekuda kwedu, \add ave\add* chipo nechibairo kuna Mwari zvive hwema hwunonhuhwira.
\v 3 Asi upombwe netsvina yose kana kuchiva ngazvirege kutongorehwa pakati penyu, sezvinofanira vatsvene;
\v 4 neunzenza, nekutaura kweupenzi, kana kunemera, zvinhu zvisina kufanira; asi zviri nani kuvonga.
\v 5 Nekuti munozviziva izvi, kuti mhombwe yoga yoga, kana munhu usina kuchena, kana munhu unochiva, unova munamati wezvifananidzo, haana nhaka muushe hwaKristu nehwaMwari.
\v 6 Ngakurege kuva nemunhu unokunyengerai nemashoko asina maturo; nekuti nekuda kwezvinhu izvi kutsamwa kwaMwari kunouya pamusoro pevanakomana vekusateerera.
\v 7 Naizvozvo regai kuva vagovani navo.
\v 8 Nekuti maimbova rima, asi ikozvino \add mava\add* chiedza muna Ishe; fambai sevana vechiedza.
\v 9 Nekuti chibereko cheMweya \add chiri\add* mukunaka kose nekururama nechokwadi,
\v 10 muchiongorora zvinofadza kuna Ishe;
\v 11 uye musadyidzana nemabasa erima asina zvibereko, asi zviri nani mutsiurewo;
\v 12 nekuti zvinhu zvinoitwa navo pakavanda zvinonyadzisa kunyange kutaura.
\v 13 Asi zvinhu zvose zvinotsiurwa zvinoratidzwa nechiedza; nekuti zvose zvinoratidzwa chiedza.
\v 14 Naizvozvo unoti: Simuka iwe uvete, uye muka kubva kuvakafa, zvino Kristu uchakuvhenekera.
\v 15 Naizvozvo chenjerai kuti munofamba sei nekuchenjerera, kwete semapenzi asi sevakachenjera;
\v 16 muchidzikunura nguva, nekuti mazuva akaipa.
\v 17 Naizvozvo musava matununu, asi vanonzwisisa zviri kuda kwaIshe.
\v 18 Uye regai kuraradza waini, makuri mune bongozozo guru, asi zadzwai neMweya,
\v 19 muchitaurirana nemapisarema nenziyo, nenziyo dzeMweya, muchiimba nekuita mutinhimira mumoyo yenyu kuna Ishe,
\v 20 muchipa kuvonga nguva dzose pamusoro pezvinhu zvose kuna Mwari naBaba, muzita raIshe wedu Jesu Kristu,
\v 21 muchizviisa pasi umwe kune umwe mukutya Mwari.
\s VaKristu mumba mavo
\p
\v 22 Vakadzi, zviisei pasi pevarume venyu pachenyu, sekuna Ishe,
\v 23 nekuti murume musoro wemukadzi, saKristuwo ari musoro wekereke, uye ndiye Muponesi wemuviri.
\v 24 Asi kerekewo sezvairi pasi paKristu, saizvozvowo vakadzi kuvarume vavo pachavo pachinhu chose.
\v 25 Varume, idai vakadzi venyu pachenyu, Kristu sezvaakadawo kereke, akazvipa nekuda kwayo;
\v 26 kuti aiite tsvene a\add i\add*natse nekusuka kwemvura neshoko,
\v 27 kuti aikumikidze kwaari, kereke inobwinya isina gwapa kana kuwonyana, kana chimwe chezvakadai, asi kuti ive tsvene isina chaingapomerwa.
\v 28 Saizvozvo varume vanofanira kuda vakadzi vavo pachavo semiviri yavo pachavo. Unoda mukadzi wake pachake, unozvida iye.
\v 29 Nekuti hakuna wakatongovenga nyama yake pachake, asi unoifunda nekuchengetedza, sezvinoita Ishewo \add ku\add*kereke;
\v 30 nekuti isu tiri mitezo yemuviri wake, yenyama yake neyemafupa ake.
\v 31 Nekuda kweizvozvi munhu uchasiya baba namai vake, ndokubatanidzwa kumukadzi wake; uye ava vaviri vachava nyama imwe.
\v 32 Chakavanzika ichi chikuru, asi ndinotaura zvaKristu nezvekereke.
\v 33 Asi imwiwo umwe neumwe pachake ngaade mukadzi wake pachake se\add zvaano\add*zvi\add da\add* iye; nemukadzi \add aone\add* kuti atye murume.

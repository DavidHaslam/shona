\c 4
\s Kusiyana kwezvipo zvoMweya noumwe hwokutenda
\p
\v 1 Naizvozvo ini musungwa waShe, ndinokugombedzerai kuti mufambe zvakafanira kudamwa kwamakadamwa nako,
\v 2 nokuzvininipisa kose novunyoro, nomoyo murefu, muchiitirana moyo murefu murudo;
\v 3 muchishingaira kuchengeta vumwe bwoMweya muchisungo chorugare.
\v 4 \add Kune\add* muviri mumwe noMweya mumwe, sezvamakadamwavo mutariro imwe yokudamwa kwenyu;
\v 5 Ishe mumwe, kutenda kumwe, rubhabhatidzo rumwe,
\v 6 Mwari mumwe, naBaba vavose, pamusoro pavose, uye kubudikidza navose, uri mukati menyu mose.
\v 7 Asi kune mumwe nomumwe wedu kwakapiwa nyasha maererano nechiyero chechipo chaKristu.
\v 8 Naizvozvo unoti: Wakakwira kumusoro akatapa vatapwa, Akapa vanhu zvipo,
\v 9 Zvino kuti: Wakakwira, chinyiko asi kuti wakaburuka pakutangavo kumativi ari pasi penyika?
\v 10 Uyo wakaburuka ndiye wakakwiravo kumusoro-soro kwematenga ose, kuti azadzise zvinhu zvose.
\v 11 Zvino wakapa vamwe kuti vave vaapositori, navamwe vaporofita, vamwe vaevhangeri, vamwe vafudzi navadzidzisi,
\v 12 kuitira kukwaniswa kwavatsvene pabasa rokushumira, pakuvaka muviri waKristu;
\v 13 kudzimara tose tasvika pavumwe bwokutenda nohweruzivo rwoMwanakomana waMwari, napamunhu wakakazara, pachiyero chechimiro chekuzara kwaKristu;
\v 14 kuti tisazova vachechezve, tichidzungaidzwa kuenda nokudzoka nokupepereswa nemhepo ipi neipi yedzidziso nokunyengera kwavanhu, neshoko remano, kuti vatsause nokunyengera;
\v 15 asi titaure chokwadi murudo, tigokura maari pazvose, iye Kristu musoro;
\v 16 kubva kwaari muviri wose wakasanganiswa zvakanaka nokubatanidzwa naicho nenhengo dzose dzachinosimbisa, pakubata kunobudirira pachiyero chomutezo mumwe nomumwe uchiwedzera zvomuviri mukuzvikudza murudo.
\s Mufambiro mutsva womuKristu
\p
\v 17 Naizvozvo ndinoreva ichi nokupupura munaShe, kuti musachifamba savamwe vahedheni muupenzi hwefungwa yavo,
\v 18 vakasvibiridzwa mufungwa, vari vatorwa pavupenyu bwaMwari nokuda kokusaziva kuri mukati mavo, nokuda kovukukutu bwomoyo yavo;
\v 19 vakazvipa vatindivara kuvunzenza, kuti vabate mabasa ose etsvina neruchiva.
\v 20 Asi imwi hamuna kudzidza Kristu saizvozvo,
\v 21 kana zvakadaro makamunzwa nokudzidziswa maari sezvo chokwadi chiri munaJesu:
\v 22 kuti murase maererano nomufambiro wenyu wokutanga munhu wekare, unovodzwa nokuchiva kokunyengera;
\v 23 muvandudzwe mumweya wefungwa dzenyu,
\v 24 uye mufuke munhu mutsva, wakasikwa akafanana naMwari pakururama, noutsvene hwechokwadi.
\v 25 Naizvozvo muchirasa nhema, mutaure chokwadi, mumwe nomumwe kumuvakidzani wake; nokuti tiri mitezo, mumwe womumwe.
\v 26 Tsamwai musingatadzi; zuva ngarirege kuvira pamusoro pokutsamwa kwenyu;
\v 27 uye musapa Dhiabhorosi nzvimbo.
\v 28 Wakaba, ngaarege kubazve; asi zviri nani kuti atambudzike achibata chakanaka namavoko basa rakanaka, kuti ave nechaangapa unoshaiwa.
\v 29 Mumuromo wenyu murege kubuda shoko rakavora, asi rakanaka, ringasimbisa pakafanira, rivigire nyasha avo vanonzwa.
\v 30 Regai kuchemedza Mweya Mutsvene waMwari, wamakaisirwa chisimbiso maari kusvikira pazuva rokudzikinurwa.
\v 31 Shungu dzose, nokutsamwa, nehasha, nokupopota, nokutuka, nezvakaipa zvose, ngazvibviswe kwamuri;
\v 32 muitirane moyo munyoro, munzwirane tsitsi, mukangamwirane, se zvamakakangamwirwa naMwari.

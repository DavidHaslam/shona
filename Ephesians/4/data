\c 4
\s Kusiyana kwezvipo zveMweya neumwe hwerutendo
\p
\v 1 Naizvozvo ini musungwa waIshe ndinokukumbirisai, kuti mufambe zvakafanira kudamwa kwamakadamwa nako,
\v 2 nokuzvininipisa kose novunyoro, nomoyo murefu, muchiitirana moyo murefu murudo;
\v 3 muchishingaira kuchengeta umwe hwoMweya muchisungo cherugare.
\v 4 \add Kune\add* muviri mumwe noMweya mumwe, sezvamakadamwawo mutariro imwe yekudamwa kwenyu;
\v 5 Ishe mumwe, rutendo rumwe, rubhabhatidzo rwumwe,
\v 6 Mwari mumwe, naBaba vavose, uri pamusoro pavose, uye kubudikidza navose, nokwamuri mose.
\v 7 Asi kune mumwe neumwe wedu kwakapiwa nyasha maererano nechiyero chechipo chaKristu.
\v 8 Naizvozvo unoti: Paakakwira kumusoro, wakatapa utapwa, akapa zvipo kuvanhu,
\v 9 Zvino \add kuti\add* wakakwira chinyiko, kunze kwekuti wakaburukawo pakutanga kunzvimbo dzakaderera dzapanyika?
\v 10 Uyo wakaburuka ndiyewo wakakwira kumusoro-soro kwematenga ose, kuti azadzise zvinhu zvose.
\v 11 Zvino wakapa vamwe \add kuva\add* vaapositori, navamwe vaporofita, navamwe vaevhangeri, navamwe vafudzi navadzidzisi,
\v 12 kuitira kukwaniswa kwavatsvene pabasa roushumiri, pakuvakwa komuviri waKristu;
\v 13 kudzimara tose tasvika paumwe hwerutendo nehweruzivo rweMwanakomana waMwari, nepamunhu wakazara, pachiyero chechimiro chekuzara kwaKristu;
\v 14 kuti tisazova vachechezve, vanodzungaidzwa kuenda nokudzoka nokupepereswa nemhepo ipi neipi yedzidziso nokunyengera kwavanhu, neusvatu hwemano okutsauka;
\v 15 asi titaure chokwadi murudo, tigokura maari pazvinhu zvose, iye musoro Kristu;
\v 16 kubva kwaari muviri wose wakabatanidzwa pamwe zvakaringana nekuumbanidzwa kubudikidza nemudemhe mudemhe wefundo rimwe nerimwe maererano nemashandiro anobudirira muchiero chenhengo imwe neimwe achikurisa muviri pakuvakwa kwawo murudo.
\s Mufambiro mutsva womuKristu
\p
\v 17 Naizvozvo ndinoreva ichi nokupupura muna Ishe, kuti imwi kubva zvino musachifamba savamwe vahedheni mukushaya maturo kwefungwa yavo,
\v 18 vakasvibiridzwa mufungwa, vari vatorwa pavupenyu hwaMwari nekuda kwekusaziva kuri mukati mavo, nekuda koukukutu hwemoyo yavo;
\v 19 ivo vakazvipa vatindivara kuunzenza, kuti vabate utsvina hwose neruchiva.
\v 20 Asi imwi hamuna kudzidza Kristu saizvozvo,
\v 21 kana zvakadaro makamunzwa nokudzidziswa maari, sezvo chokwadi chiri muna Jesu:
\v 22 kuti murase zviri maererano nemufambiro wenyu wekutanga munhu wekare, unovodzwa nekuchiva kwekunyengera;
\v 23 muvandudzwe mumweya wefungwa yenyu,
\v 24 uye kuti mufuke munhu mutsva, wakasikwa akafanana naMwari pakururama, noutsvene hwechokwadi.
\v 25 Naizvozvo muchirasa nhema, mutaure chokwadi umwe neumwe neumwe wake; nekuti tiri mitezo, mumwe womumwe.
\v 26 Tsamwai musingatadzi; zuva ngarirege kuvira pamusoro pokutsamwa kwenyu;
\v 27 uye musapa dhiabhorosi nzvimbo.
\v 28 Wakaba ngaarege kubazve; asi zviri nani kuti atambudzike achibata chinhu chakanaka namaoko, kuti ave nechaangapa unoshaiwa.
\v 29 Shoko rakaora ngarirege kubuda mumuromo menyu, asi iro rakanaka, ringasimbisa pakafanira, rivigire nyasha vanzwi.
\v 30 Regai kushungurudza Mweya Mutsvene waMwari, wamakasimbiswa maari kusvikira pazuva redzukunuro.
\v 31 Kuvava kose, nehasha, nekutsamwa, nokupopota, nokutuka ngazvibviswe kwamuri nekuvenga kose;
\v 32 asi ivai nemoyo munyoro mumwe kune mumwe, muchinzwirana tsitsi, muchikangamwirana, sezvamakakangamwirwa naMwari nekuda kwaKristu.

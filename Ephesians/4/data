\c 4
\s Kusiyana kwezvipo zveMweya neumwe hwerutendo
\p
\v 1 Naizvozvo ndinokukumbirisai, ini musungwa muna Ishe, kuti mufambe zvakafanira kudanwa kwamakadanwa nako,
\v 2 pamwe nekuzvininipisa kose neunyoro, nemoyo murefu, muchiitirana moyo murefu murudo,
\v 3 muchishingaira kuchengeta umwe hweMweya muchisungo cherugare.
\v 4 \add Kune\add* muviri umwe uye Mweya umwe, sezvamakadanwawo mutariro imwe yekudanwa kwenyu;
\v 5 Ishe umwe, rutendo rumwe, rubhabhatidzo rumwe,
\v 6 Mwari umwe naBaba vevose, uri pamusoro pevose, uye kubudikidza nevose, nemamuri mose.
\v 7 Asi kune umwe neumwe wedu kwakapiwa nyasha zvichienderana nechiyero chechipo chaKristu.
\v 8 Naizvozvo unoti: Akwira kumusoro, wakatapa utapwa, akapa zvipo kuvanhu.
\v 9 Zvino izvi \add kuti\add* wakakwira chii, kunze kwekuti wakaburukawo pakutanga kunzvimbo dzakaderera dzepanyika?
\v 10 Wakaburuka ndiyewo wakakwira kumusoro-soro kwematenga ose, kuti azadzise zvinhu zvose.
\v 11 Iye wakapawo vamwe \add kuva\add* vaapositori, nevamwe vaporofita, nevamwe vaevhangeri, nevamwe vafudzi nevadzidzisi,
\v 12 kuitira kuperedzerwa kwevatsvene, pabasa reushumiri, pakuvakwa kwemuviri waKristu;
\v 13 kusvikira tose tasvika paumwe hwerutendo, nehweruzivo rweMwanakomana waMwari, nepamurume wakaperedzerwa, pachiyero chechimiro chekuzara kwaKristu;
\v 14 kuti tisachiva vacheche, vanodzungaidzwa kuenda nekudzoka nekupepereswa nemhepo ipi neipi yedzidziso nekunyengera kwevanhu, neusvatu hwemano ekutsauka;
\v 15 asi titaure chokwadi murudo, tikure maari pazvinhu zvose, iye musoro, Kristu,
\v 16 kunobva kwaari muviri wose, wakabatanidzwa zvakaringana nekuumbanidzwa, kubudikidza nekubatidzana kwenhengo imwe neimwe, zvichienderana nemashandiro akanaka muchiero chenhengo imwe neimwe, achikurisa muviri pakuvakwa kwawo murudo.
\s Mafambiro matsva emuKristu
\p
\v 17 Naizvozvo ndinoreva ichi, nekupupura muna Ishe, kuti imwi musachifamba sekufamba kwevamwe vahedheni mukushaya maturo kwefungwa yavo,
\v 18 vakasvibiridzwa mufungwa, vari vatorwa paupenyu hwaMwari nekuda kwekusaziva kuri mukati mavo, nekuda kweukukutu hwemoyo wavo;
\v 19 ivo vakati vatindivara vakazvipa kuunzenza, kuti vabate utsvina hwose neruchiva.
\p
\v 20 Asi imwi hamuna kudzidza Kristu saizvozvo,
\v 21 kana zvakadaro makamunzwa nekudzidziswa maari, sezvo chokwadi chiri muna Jesu:
\v 22 kuti mubvise zvemaererano nemufambiro wenyu wekutanga, munhu wekare, unoodzwa nekuchiva kwekunyengera;
\v 23 uye muvandudzwe mumweya wefungwa yenyu,
\v 24 uye mufuke munhu mutsva, wakasikwa akafanana naMwari pakururama, neutsvene hwechokwadi.
\p
\v 25 Naizvozvo muchibvisa nhema, taurai chokwadi umwe neumwe wake; nekuti tiri mitezo, umwe weumwe.
\v 26 Tsamwisai, musatadzawo; zuva ngarirege kuvira pamusoro pekutsamwa kwenyu;
\v 27 kana kupa dhiabhorosi nzvimbo.
\v 28 Unoba ngaarege kuchiba; asi pakudaro ngaashingaire, achibata chinhu chakanaka nemaoko, kuti ave nechaangapa unoshaiwa.
\v 29 Shoko rakaora ngarirege kubuda mumuromo wenyu, asi rakanakira kuvaka, ripe nyasha vanzwi.
\v 30 Uye regai kushungurudza Mweya Mutsvene waMwari, wamakaiswa mucherechedzo maari kusvikira pazuva redzikunuro.
\v 31 Shungu dzose, nehasha, nekutsamwa, nekupopota, nekutuka ngazvibviswe kwamuri, pamwe neuipi hwose;
\v 32 asi ivai nemoyo munyoro umwe kune umwe, muchinzwirana tsitsi, muchikanganwirana, sezvamakakanganwirwa naMwari nekuda kwaKristu.

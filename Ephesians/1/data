\c 1
\s Kwaziso
\p
\v 1 Pauro, muapositori waJesu Kristu nokuda kwaMwari, kuvatsvene vari paEfeso, nokuna vakatendeka munaKristu Jesu:
\v 2 Nyasha kwamuri, norugare runobva kunaMwari Baba vedu naShe Jesu Kristu.
\s Mikomborero iri munaJesu Kristu, Musoro weKereke
\p
\v 3 Wakaropafadzwa Mwari naBaba vaShe wedu Jesu Kristu, wakatiropafadza nokuropafadza kose koMweya pazvinhu zvokudenga munaKristu,
\v 4 sezvaakatisarudza maari pasati pava nokuvambwa kwenyika, kuti tive vatsvene vasingasvoreki pamberi pake murudo;
\v 5 atitemera kare mukuitwa vanakomana naJesu Kristu kwaari, sezvaakafadzwa pakuda kwake,
\v 6 kuve kurumbidzwa kwenyasha dzake, madziri wakatiita kuti tigamuchirwe muMudikamwa;
\v 7 maari matine dzikunuro kubudikidza neropa rake, iko kukangamwirwa kokudarika, nokuda kwekuwanda kwenyasha dzake;
\v 8 madziri wakawanza kwatiri mukuchenjera kose noungwaru;
\v 9 akatizivisa zvakavanzika zvokuda kwake, sekushuva kwake kwakanaka kwaakazvipira kwaari pachake;
\v 10 kuti pakuitika kokuzara kwenguva, avunganidze pamwechete panzvimbo imwe zvinhu zvose munaKristu zvose zviri kudenga, nezviri pasi.
\v 11 munaiye matakawanawo nhaka, yatakatemerwa kare nzviga zvaiye unoita zvinhu zvose nezano rokuda kwake;
\v 12 kuti tive verumbidz yokubwinya kwake, isu takavimba kare kunaKristu;
\v 13 munaiye nemwiwo manzwa shoko rekubwinya reevhangeri yeruponeso rwenyu; munaiyewo matenda kwaari makasimbiswa noMweya Mutsvene wechivimbiso;
\v 14 uri rubatso rwenhaka yedu, \add kuratidza\add* rudzikunuro rwezvakawanikwa rwavanhu vaMwari chaivo, kurumbidzo youmambo hwake.
\v 15 Saka nenivo, ndakati ndanzwa kutenda kwenyu munaShe Jesu, norudo kuvatsvene vose,
\v 16 handiregi kukuvongerai pamusoro penyu, ndichikutaurai paminyengetero yangu;
\v 17 kuti Mwari waShe wedu Jesu Kristu, Baba vokubwinya, akupei mweya wokuchenjera nowokuzarurirwa pakumuziva;
\v 18 Mavhenekerwa meso efungwa dzenyu kuti muzive tariro yokudana kwake kune, nefuma yokubwinya kwenhaka yake pavatsvene.
\v 19 novukuru hwakapfuvurisa bwesimba rake kwatiri isu tinotenda, nokubata kwesimba rake guru,
\v 20 raakabata munaKristu pakumumutsa kuvakafa, noku\add mu\add*garisa kuruoko rwake rworudyi kudenga.,
\v 21 kumusoro-soro kuutongi hwose noukuru, nesimba, novushe, nezita roga roga rinorebwa, pasati pari panyika ino chete, asi pane inozovuyavo;
\v 22 akaisa zvose pasi petsoka dzake, akamupa utungamiriri pamusoro pekereke iye, kuti ave musoro wazvose,
\v 23 ndiwo muviri wake, kuzara kwaiye unozadzisa zvose munavose.

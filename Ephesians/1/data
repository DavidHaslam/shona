\c 1
\s Kwaziso
\p
\v 1 Pauro, muapositori waJesu Kristu nokuda kwaMwari, kuvatsvene vari paEfeso, nokuna vakatendeka muna Kristu Jesu:
\v 2 Nyasha kwamuri, norugare runobva kuna Mwari Baba vedu, naShe Jesu Kristu.
\s Mikomborero iri muna Jesu Kristu, Musoro weKereke
\p
\v 3 Ngaarumbidzwe Mwari naBaba vaShe wedu Jesu Kristu, wakatiropafadza nokuropafadza kose koMweya pazvinhu zvokudenga muna Kristu,
\v 4 sezvaakatisarudza maari pasati pava nokuvambwa kwenyika, kuti tive vatsvene vasingamhuriki pamberi pake murudo;
\v 5 atitemera kare mukuitwa vana naJesu Kristu kwaari, sezvaakafadzwa pakuda kwake,
\v 6 kuve kurumbidzwa kwenyasha dzake, madziri wakatiita kuti tigamuchirwe muMudikamwa;
\v 7 maari matine dzikunuro kubudikidza neropa rake, \add iko\add* kukangamwirwa kokudarika, nokuda kwekuufumi hwenyasha dzake;
\v 8 madziri wakawanza kwatiri mukuchenjera kose noungwaru;
\v 9 azivisa kwatiri chakavanzika chokuda kwake, sekushuva kwake kwakanaka kwaakazvipira maari pachake;
\v 10 kuti pakuitika kokuzara kwenguva, avunganidze pamwe chete zvinhu zvose munaKristu, zvose zviri kumatenga nezviri panyika maari.
\v 11 muna iye matakawanawo nhaka, yatakatemerwa kare nezviga zvaiye unoita zvinhu zvose nezano rokuda kwake;
\v 12 kuti tive verumbidzo yokubwinya kwake, \add isu\add* takavimba kare kuna Kristu;
\v 13 muna iye nemwiwo manzwa shoko rechokwadi reevhangeri yeruponeso rwenyu; muna iyewo matenda kwaari makasimbiswa noMweya Mutsvene wechivimbiso,
\v 14 uri rubatso rwenhaka yedu, parudzikunuro rwezvakawanikwa, kurumbidzo yokubwinya kwake.
\v 15 Saka neniwo, ndakati ndanzwa zvokutenda kwenyu munaShe Jesu, norudo kuvatsvene vose,
\v 16 handiregi kukuvongerai, ndichikutaurai paminyengetero yangu;
\v 17 kuti Mwari waShe wedu Jesu Kristu, Baba vokubwinya, akupei mweya wokuchenjera nokuzarurirwa paruzivo rwapamusoro pake;
\v 18 meso efungwa dzenyu avhenekerwa kuti muzive kuti tariro yokudana kwake chii, nokuti fuma yokubwinya kwenhaka yake pavatsvene chii?
\v 19 Nokuti ukuru hwakapfuvurisa hwesimba rake kwatiri isu tinotenda chii, maererano nokubata kwesimba rake guru,
\v 20 raakashandisa munaKristu paakamumutsa kuvakafa, noku\add mu\add*garisa kuruoko rwake rworudyi \add panzvimbo \add*dzokumatenga,
\v 21 kumusoro-soro koutongi hwose, nesimba, noukuru, neushe, nezita roga roga rinorehwa, kwete kwenguva ino chete, asi kune inozouyavo;
\v 22 akaisa zvose pasi petsoka dzake, akamupa utungamiriri pamusoro pezvose kukereke,
\v 23 ndiwo muviri wake, kuzara kwaiye unozadzisa zvose muna vose.

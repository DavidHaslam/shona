\c 1
\s Kwaziso
\p
\v 1 Pauro, muapositori waKristu Jesu nokuda kwaMwari, kuvatsvene vari paEfeso, nokuna vakatendeka munaKristu Jesu:
\v 2 Nyasha kwamuri, norugare runobva kunaMwari Baba vedu naShe Jesu Kristu.
\s Mikomborero iri munaJesu Kristu, Musoro weKereke
\p
\v 3 Wakaropafadzwa Mwari naBaba vaShe wedu Jesu Kristu, wakatiropafadza nokuropafadza kose koMweya kudenga munaKristu,
\v 4 sezvaakatisanangura maari pasati pava nokuvambwa kwenyika, kuti tive vatsvene vasinemhosva pamberi pake murudo;
\v 5 atitemera kare mukuitwa vanakomana naJesu Kristu, sezvaakafadzwa pakuda kwake,
\v 6 kuve kurumbidzwa kwenyasha dzake, madziri wakatiita kuti tigamuchirwe Mudikamwa, kurumbidzwe;
\v 7 maari matine dzikunuro kubudikidza neropa rake, iko kukangamwirwa kokudarika kwedu, nokuda kwekuwanda kwenyasha dzake;
\v 8 madziri wakawanza kwatiri mukuchenjera kose nokuziva;
\v 9 akatizivisa zvakavanzika zvokuda kwake, sekushuva kwake kwakanaka kwaakazvipira kwaari pachake;
\v 10 kuti pakuitika kokuzara kwenguva, avunganidze pamwechete panzvimbo imwe zvinhu zvose munaKristu zvose zviri kudenga, nezviri pasi.
\v 11 munaiye matakawanawo nhaka, yatakatemerwa kare nzviga zvaiye unoita zvinhu zvose nezano rokuda kwake;
\v 12 kuti tive verumbidze kubwinya kwake, isu takatarira kare kunaKristu;
\v 13 munaiye, nemivo, makanzwa shoko rechokwadi maari, iyo evhangeri yokuponeswa kwenyu; munaiye, wamakatenda kwaari, mukaisirwa chisimbiso noMweya Mutsvene wamakapikirwa;
\v 14 uri rubatso rwenhaka yedu, kuratidza kudzikinurwa kwavanhu vaMwari chaivo, kuti kubwinya kwake kurumbidzwe.
\v 15 Saka nenivo, ndakati ndanzwa kutenda munaShe Jesu kuri pakati penyu, norudo kuvatsvene vose,
\v 16 handiregi kuvonga pamusoro penyu, ndichikurangarirai paminyengetero yangu;
\v 17 kuti Mwari waShe wedu Jesu Kristu, Baba vokubwinya kukuru, akupei mweya wokuchenjera nowokuzarurirwa pakumuziva;
\v 18 Mavhenekerwa meso omoyo wenyu kuti muzive kuti kudana kwake kune tariro yei, nefuma yokubwinya kwenhaka yake pakati pavatsvene.
\v 19 novukuru bwakapfuvurisa bwesimba rake kwatiri isu tinotenda, nokubata kwesimba rake guru,
\v 20 raakabata munaKristu, achimumutsa kuvakafa, nokumugarisa kurudyi rwake kudenga.,
\v 21 kumusoro-soro kwavabati vose, novukuru, nesimba, novushe, namazita ose anorebwa, pasati pari panyika ino chete, asi paneinozovuyavo;
\v 22 akaisa zvose pasi petsoka dzake, akapa kereke iye, kuti ave musoro wazvose,
\v 23 ndiwo muviri wake, kuzara kwaiye unozadzisa zvose munavose.

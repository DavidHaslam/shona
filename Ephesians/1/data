\c 1
\s Kwaziso
\p
\v 1 Pauro, muapositori waJesu Kristu nechido chaMwari, kuvatsvene vari muEfeso, nevakatendeka muna Kristu Jesu:
\v 2 Nyasha kwamuri nerugare rwunobva kuna Mwari Baba vedu ne\add kuna\add* Ishe Jesu Kristu.
\s Mikomborero iri muna Jesu Kristu musoro wekereke
\p
\v 3 Ngaarumbidzwe Mwari uye Baba vaIshe wedu Jesu Kristu, wakatiropafadza neropafadzo yose yeMweya pazvinhu zvekudenga muna Kristu;
\v 4 sezvaakatisarudza maari pasati pava nekuvambwa kwenyika, kuti tive vatsvene, uye vasingamhuriki pamberi pake murudo,
\v 5 agara atitemera kuitwa vana kwaari naJesu Kristu, sekuda kwakanaka kwechido chake,
\v 6 kuve rumbidzo yenyasha dzake, dzaakatipa pachena muMudikanwa;
\v 7 watine dzikunuro maari neropa rake, \add iyo\add* kanganwiro yekudarika, zvichienderana nefuma yenyasha dzake,
\v 8 dzaakawanza kwatiri mukuchenjera kose neungwaru,
\v 9 azivisa kwatiri chakavanzika chechido chake, sekushuva kwakanaka kwake kwaakaronga pachake;
\v 10 kuti pakubata kwekuzara kwenguva, aunganidze pamwe zvinhu zvose muna Kristu, zvose zviri kumatenga nezviri panyika;
\v 11 \add imo\add* maari, takawanawo nhaka, yatakagara tatemerwa neurongwa hwaiye unoita zvinhu zvose nezano rechido chake,
\v 12 kuti tive rumbidzo yekubwinya kwake, \add isu\add* takatanga kuvimba kuna Kristu;
\v 13 muna iye imwiwo manzwa shoko rechokwadi \add makatenda\add*, evhangeri yeruponeso rwenyu; kuna iyewo matenda kwaari makapiwa mucherechedzo neMweya Mutsvene wechivimbiso,
\v 14 uri rubatso rwenhaka yedu, kusvikira murudzikunuro rwezvakawanikwa, kurumbidzo yekubwinya kwake.
\v 15 Naizvozvo iniwo, ndanzwa zverutendo rwenyu muna Ishe Jesu nerudo kuvatsvene vose,
\v 16 handiregi kukuvongerai, ndichikurangarirai paminyengetero yangu;
\v 17 kuti Mwari waIshe wedu Jesu Kristu, Baba vekubwinya, akupei mweya wekuchenjera newechakazarurwa paruzivo rwepamusoro pake;
\v 18 meso efungwa yenyu avhenekerwa, kuti muzive kuti tariro yekudana kwake chii, uye fuma yekubwinya kwenhaka yake pavatsvene chii,
\v 19 nekuti ukuru hwakapfuvurisa hwesimba rake kwatiri isu tinotenda chii, maererano nekubata kweusamasimba hwesimba rake,
\v 20 raakashandisa muna Kristu, achimumutsa kubva kuvakafa, neku\add mu\add*garisa kuruoko rwake rwerudyi \add panzvimbo \add*dzekudenga,
\v 21 kumusoro-soro kweutongi hwose, nesimba, neukuru, neushe, nezita roga roga rinodanwa, kwete kwenguva ino chete, asi kune inouyawo;
\v 22 akaisawo zvose pasi petsoka dzake, akamupa kuva musoro pamusoro pezvose kukereke,
\v 23 ndiwo muviri wake, kuzara kwaiye unozadzisa zvose mune zvose.

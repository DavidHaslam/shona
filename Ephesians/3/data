\c 3
\s Pauro unoparidza evhangeri kuvahedheni
\p
\v 1 Nemhaka yeizvi, ini Pauro, musungwa waKristu Jesu nekuda kwenyu vahedheni,
\v 2 kana makanzwa nezvekushandiswa kwenyasha dzaMwari dzandakapirwa imwi,
\v 3 kuti sechakazarurwa wakandizivisa chakavanzika (sezvandakambonyora n\add emashoko\add* mashoma,
\v 4 naizvozvo, kana muchiverenga, munganzwisisa ruzivo rwangu muchakavanzika chaKristu);
\v 5 icho chisina kuziviswa pane mamwe mazera kuvanakomana vevanhu, sezvachazarurwa ikozvino kuvaapositori vake vatsvene ne\add ku\add*vaporofita neMweya;
\v 6 Kuti vahedheni vave vadyi venhaka pamwe \add nesu\add* uye vemuviri umwe nevagovani vechivimbiso chake muna Kristu, neevhangeri,
\v 7 yandakaitwa nayo mushumiri zvichienderana nechipo chenyasha dzaMwari chakapiwa kwandiri nekubata kwesimba rake.
\v 8 Kwandiri, ndiri muduku kumudukusa wevatsvene vose, nyasha idzi dzakapiwa, kuti ndiparidze pakati pevahedheni fuma isinganzvereki yaKristu,
\v 9 nekuonesa vose kuti kudyidzana kwechakavanzika chakange chakavigwa muna Mwari kubva pakuvamba kwenyika chii, wakasika zvinhu zvose naJesu Kristu,
\v 10 kuti ikozvino paushe nepamasimba \add panzvimbo\add* dzekudenga kuchenjera kukuru kwaMwari kuziviswe nekereke;
\v 11 seurongwa hwekusingaperi hwaakaronga muna Kristu Jesu Ishe wedu;
\v 12 maari tine kutsunga nekupinda nechivimbo, nerutendo rwake.
\v 13 Naizvozvo ndinokumbira kuti murege kuora moyo pamatambudziko angu pamusoro penyu, ndiko kurumbidzwa kwenyu.
\s Pauro unonyengeterera vaEfeso
\p
\v 14 Nekuda kweizvi ndinofugama mabvi angu kuna Baba vaIshe wedu Jesu Kristu,
\v 15 rudzi rwose rwuri kumatenga nepanyika rwunotumidzwa mavari,
\v 16 kuti vakupei, zvichienderana nefuma yeukuru hwavo, musimbiswe nesimba neMweya wake mumunhu wemukati,
\v 17 kuti Kristu agare pamoyo yenyu nerutendo; mune midzi uye makateiwa nheyo murudo,
\v 18 kuti muve nesimba rekunzwisisa pamwe nevatsvene vose, kuti kufara nekureba nekukwirira nekudzika chii,
\v 19 nekuziva rudo rwaKristu rwunopfuura ruzivo, kuti muzadzwe nekuzara kose kwaMwari.
\v 20 Zvino kune une simba rekuita zvikuru kwazvo zvinopfuura zvose zvatinokumbira kana kufunga, zvichienderana nesimba rinobata matiri,
\v 21 kwaari \add ngakuve\add* nekubwinya mukereke naKristu Jesu kumarudzi ose nekusingaperi-peri, Ameni.

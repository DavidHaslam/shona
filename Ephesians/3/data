\c 3
\s Pauro unoparidza evhangeri kuvahedheni
\p
\v 1 Nemhaka yezvizvi, ini Pauro, musungwa waKristu Jesu nokuda kwavahedheni,
\v 2 kana makanzwa nezvekushandiswa kwenyasha dzaMwari dzakapiwa kwandiri pamusoro penyu;
\v 3 kuti sechakazarurwa wakandizivisa chakavanzika, sezvandakambokunyorerai na\add mashoko\add* mashoma;
\v 4 naizvozvo kana muchirava iwo, munganzwisisa ruzivo rwangu muchakavanzika chaKristu;
\v 5 icho pane mamwe mazera chisina kuziviswa kuvanakomana vavanhu, sezvachakanga chozarurirwa kuvaapositori vatsvene, navaporofita neMweya;
\v 6 Kuti vahedheni vave vadyi venhaka pamwe chete \add nesu\add* uye vemuviri mumwe nevagovani vechivimbiso chake muna Kristu neevhangeri,
\v 7 yandakaitwa nayo mushumiri maererano nechipo chenyasha dzaMwari chakapiwa kwandiri nokubata kwesimba rake.
\v 8 Kwandiri ndiri muduku kumudukusa wavatsvene vose, nyasha idzi dzakapiwa, kuti ndiparidze pakati pavahedheni fuma isinganzvereki yaKristu,
\v 9 nokuita kuti vose vaone kuti kudyidzana kwakadiniko kwechakavanzika chakanga chakavigwa munaMwari kubva pakuvamba kwenyika, wakasika zvinhu zvose naKristu Jesu;
\v 10 kuti zvino paushe napamasimba \add panzvimbo\add* dzekudenga kudenga, kuchenjera kukuru kwaMwari kuziviswe nekereke;
\v 11 sechiga chokusingaperi chaakatema muna Kristu Jesu Ishe wedu;
\v 12 maari matine kutsunga nokupinda tisingakahadziki, nokutenda kwake.
\v 13 Naizvozvo ndinokumbira kuti murege kuora moyo pakukutambudzikirai kwangu; ndiko kurumbidzwa kwenyu.
\s Pauro unonyengeterera vaEfeso
\p
\v 14 Nemhaka iyi ndinofugama namabvi angu kuna Baba vaShe wedu Jesu Kristu,
\v 15 avo rudzi rwose rwuri kumatenga napanyika runodaidzwa nezita ravo,
\v 16 kuti vakupei maererano nefuma youshe hwavo kukuru, kuti musimbiswe nesimba noMweya wake mumunhu womukati;
\v 17 kuti Kristu agare pamoyo yenyu nokutenda; kuti imwi mune midzi nenheyo murudo,
\v 18 muve nesimba rokunzwisisa navatsvene vose, kuti kufara, nokureba, nokukwirira, nokudzika kwakadini,
\v 19 nokuziva rudo rwaKristu, runopfuvura ruzivo, kuti muzadzwe nokuzara kose kwaMwari.
\v 20 Zvino kuna iye une simba rokuita zvikuru kwazvo zvinopfuvura zvose zvatinokumbira kana kufunga maererano nesimba rinobata matiri,
\v 21 kwaari \add ngakuve\add* nekubwinya mukereke naKristu Jesu kusvikira kumarudzi ose nokusingaperi-peri, Ameni.

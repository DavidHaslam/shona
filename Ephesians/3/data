\c 3
\s Pauro unoparidza evhangeri kuvahedheni
\p
\v 1 Nemhaka iyi, ini Pauro, musungwa waKristu Jesu pamusoro penyu vahedheni,
\v 2 kana makanzwa nezvekugoverwa kwenyasha dzaMwari dzakapiwa kwandiri pamusoro penyu;
\v 3 kuti sechakazarurwa wakandizivisa chakavanzika, sezvandakambokunyorerai na\add mashoko\add* mashoma;
\v 4 naizvozvo kana muchirava iwo, mungavona ruzivo rwangu muchakavanzika chaKristu;
\v 5 icho pane mamwe mazera chisina kuziviswa kuvanakomana vavanhu, sezvachakanga chozarurirwa kuvaapositori vatsvene, navaporofita neMweya;
\v 6 Kuti vahedheni vave vadyi venhaka pamwe chete nesu uye vemuviri mumwe nevagovani vechivimbiso chake muna Kristu neevhangeri
\v 7 yandakaitwa nayo mushumiri maererano nechipo chenyasha dzaMwari chandakapiwa nokubata kwesimba rake.
\v 8 Kwandiri muduku kumudukusa wavatsvene vose, nyasha idzi dzakapiwa, kuti ndiparidze pakati pavahedheni fuma isinganzverwi yaKristu,
\v 9 nokuita kuti vose vaone kuti kudyidzana kwakadiniko kwechakavanzika chakanga chakafukidzwa munaMwari kubva pakuvamba kwenyika, wakasika zvinhu zvose naKristu Jesu;
\v 10 kuti zvino paushe napamasimba \add panzvimbo\add* dzekudenga kudenga, kuchenjera kukuru kwaMwari kuziviswe nekereke;
\v 11 sechiga chokusingaperi chaakatema munaKristu Jesu Ishe wedu;
\v 12 maari matine kutsunga kwedu nokupinda kwedu tisingatyi, nokutenda kwake.
\v 13 Naizvozvo ndinokumbira kuti murege kupera moyo pakukutambudzikirai; ndiko kurumbidzwa kwenyu.
\s Pauro unonyengeterera vaEfeso
\p
\v 14 Nemhaka iyi ndinofugama namabvi angu kunaBaba vaShe wedu Jesu Kristu
\v 15 avo, rudzi rwose rwuri kudenga napanyika runodaidzwa nezita ravo,
\v 16 kuti vakupei maererano nefuma youshe hwavo kukuru, kuti musimbiswe nesimba noMweya mumunhu womukati;
\v 17 kuti Kristu agare pamoyo yenyu nokutenda; kuti imwi munemidzi nenheyo murudo;
\v 18 muve nesimba rokunzwisisa navatsvene vose, kuti kufara, nokureba, nokukwirira, nokudzika,
\v 19 nokuziva rudo rwaKristu, runopfuvura kuziva, kuti muzadziswe nokuzara kose kwaMwari.
\v 20 Zvino, kune uyo unesimba rokuita zvikuru kwazvo zvinopfuvura zvose zvatinokumbira kana zvatinofunga maererano nesimba rinobata mukati medu,
\v 21 kwaari ngakuve nekubwinya mukereke naKristu Jesu kusvikira kumarudzi ose nokusingaperi-peri, Ameni.

\c 3
\s Pauro unoparidza evhangeri kuvahedheni
\p
\v 1 Nemhaka yezvizvi, ini Pauro, musungwa waKristu Jesu nekuda kwavahedheni,
\v 2 kana makanzwa nezvekushandiswa kwenyasha dzaMwari dzakapiwa kwandiri pamusoro penyu;
\v 3 kuti sechakazarurwa wakandizivisa chakavanzika, sezvandakambokunyorerai na\add mashoko\add* mashoma;
\v 4 naizvozvo kana muchirava iwo, munganzwisisa ruzivo rwangu muchakavanzika chaKristu;
\v 5 icho pane mamwe mazera chisina kuziviswa kuvanakomana vavanhu, sezvachakanga chozarurirwa kuvaapositori vatsvene, navaporofita neMweya;
\v 6 Kuti vahedheni vave vadyi venhaka pamwe \add nesu\add* uye vemuviri mumwe nevagovani vechivimbiso chake muna Kristu neevhangeri,
\v 7 yandakaitwa nayo mushumiri maererano nechipo chenyasha dzaMwari chakapiwa kwandiri nokubata kwesimba rake.
\v 8 Kwandiri ndiri muduku kumudukusa wavatsvene vose, nyasha idzi dzakapiwa, kuti ndiparidze pakati pevahedheni fuma isinganzvereki yaKristu,
\v 9 nokuita kuti vose vaone kuti kudyidzana kwakadiniko kwechakavanzika chakanga chakavigwa munaMwari kubva pakuvamba kwenyika, wakasika zvinhu zvose naKristu Jesu;
\v 10 kuti zvino paushe nepamasimba \add panzvimbo\add* dzekudenga kudenga, kuchenjera kukuru kwaMwari kuziviswe nekereke;
\v 11 sechiga chekusingaperi chaakatema muna Kristu Jesu Ishe wedu;
\v 12 maari matine kutsunga nekupinda tisingakahadziki, nerutendo rwake.
\v 13 Naizvozvo ndinokumbira kuti murege kuora moyo pakukutambudzikirai kwangu; ndiko kurumbidzwa kwenyu.
\s Pauro unonyengeterera vaEfeso
\p
\v 14 Nemhaka iyi ndinofugama namabvi angu kuna Baba vaShe wedu Jesu Kristu,
\v 15 avo rudzi rwose rwuri kumatenga nepanyika rwunodaidzwa nezita ravo,
\v 16 kuti vakupei maererano nefuma yeushe hwavo ukuru, kuti musimbiswe nesimba noMweya wake mumunhu womukati;
\v 17 kuti Kristu agare pamoyo yenyu nerutendo; kuti imwi mune midzi nenheyo murudo,
\v 18 muve nesimba rekunzwisisa nevatsvene vose, kuti kufara, nekureba, nekukwirira, nekudzika kwakadini,
\v 19 nokuziva rudo rwaKristu, runopfuura ruzivo, kuti muzadzwe nokuzara kose kwaMwari.
\v 20 Zvino kuna iye une simba rekuita zvikuru kwazvo zvinopfuura zvose zvatinokumbira kana kufunga maererano nesimba rinobata matiri,
\v 21 kwaari \add ngakuve\add* nekubwinya mukereke naKristu Jesu kusvikira kumarudzi ose nokusingaperi-peri, Ameni.

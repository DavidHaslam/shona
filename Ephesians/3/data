\c 3
\s Pauro unodana vahedheniwo kuti vagare nhaka
\p
\v 1 Nemhaka iyi, ini Pauro, musungwa waKristu Jesu nokuda kwenyu vahedheni,
\v 2 kana makanzwa henyu kugoverwa kwenyasha dzaMwari dzakapiwa kwandiri pamusoro penyu;
\v 3 kuti sechakazarurwa wakandizivisa chakavanzika, sezvandakambokunyorerai na\add mashoko\add* mashoma;
\v 4 naizvozvo kana muchirava iwo, mungavona ruzivo rwangu muchakavanzika chaKristu;
\v 5 izvo pane mamwe mazera zvisina kuziviswa vanakomana vavanhu, sezvazvakanga zvozarurirwa kuvaapositori vatsvene, navaporofita muMweya;
\v 6 Kuti Vahedheni vave vadyi venhaka pamwe chete uye muviri mumwe nevagovani vechipikirwa chake pamwe chete nesu muna Kristu neevhangeri
\v 7 yandakaitwa mushumiri wayo maererano nechipo chenyasha dzaMwari chandakapiwa nokubata kwesimba rake.
\v 8 Kwandiri muduku kumudukusa wavatsvene vose, nyasha idzi dzakapiwa kwandiri kuti ndiparidze pakati pavahedheni fuma isinganzverwi yaKristu,
\v 9 nokuita kuti vose vaone kuti kudyidzana kwakadiniko kwechakavanzika chakanga chakafukidzwa munaMwari kubva pakuvamba kwenyika, wakasika zvose, naKristu Jesu;
\v 10 kuti zvino paushe napamasimba \add panzvimbo\add* dzekudenga kudenga vaziviswe nekereke kuchenjera kukuru kwaMwari;
\v 11 sechiga chokusingaperi chaakatema munaKristu Jesu Ishe wedu;
\v 12 maari matinokutsunga kwedu nokupinda kwedu tisingatyi, nokutenda kwake.
\v 13 Naizvozvo ndinokumbira kuti murege kupera moyo pakukutambudzikirai; ndiko kurumbidzwa kwenyu.
\s Pauro unonyengeterera vaEfeso
\p
\v 14 Nemhaka iyi ndinofugama namabvi angu kunaBaba vaShe wedu Jesu Kristu
\v 15 avo, rudzi rwose rwuri kudenga napanyika runodaidzwa nezita ravo,
\v 16 kuti vakupei maererano nefuma youshe hwavo kukuru, kuti musimbiswe nesimba noMweya mumunhu womukati;
\v 17 kuti Kristu agare pamoyo yenyu nokutenda; kuti imwi munemidzi nenheyo murudo;
\v 18 muve nesimba rokunzwisisa navatsvene vose, kuti kufara, nokureba, nokukwirira, nokudzika kwakadiniko,
\v 19 nokuziva rudo rwaKristu, runopfuvura kuziva, kuti muzadziswe nokuzara kose kwaMwari.
\v 20 Zvino, iye unesimba rokuita zvikuru kwazvo zvinopfuvura zvose zvatinokumbira kana zvatinofunga, nesimba rinobata mukati medu,
\v 21 ngaave nokubwinya mukereke munaKristu Jesu, kusvikira kumarudzi ose nokusingaperi-peri, Ameni.

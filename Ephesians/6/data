\c 6
\s Vana navabereki
\p
\v 1 Vana, teererai vabereki venyu munaShe; nokuti izvi zvakarurama.
\v 2 Kudza baba vako namai, unova murairo wokutanga une chivimbiso,
\v 3 kuti zvikunakire, ugare nguva refu panyika.
\v 4 nemwi madzibaba, musatsamwisa vana venyu; asi varerei pakuranga nokutsiura kwaShe.
\v 5 Varanda, teererai avo vari vatenzi panyama, nokutya nokudedera, nemoyo wakarurama sokuna Kristu;
\v 6 kwete nekushumira maziso, savafadzi vavanhu, asi savaranda vaKristu, vanoita kuda kwaMwari nomoyo wose;
\v 7 muchibata nomoyo wakanaka sokunaShe uye kwete kuvanhu;
\v 8 muchiziva kuti chinhu chipi nechipi chakanaka chinoitwa nomunhu mumwe nomumwe, uchachipiwa zvakadaro naShe, kana wakasungwa kana wakasununguka.
\v 9 nemwi madzishe, itai zvinhu zvimwezvo kwavari muchirega kuvhundudzira muchizivz kuti Ishe wenyuwo uri kudenga; uye kwaari hakurangarirwi zvinoonekwa zvomunhu.
\s Nhumbi dzomukristu dzokurwa nadzo
\p
\v 10 Pakupedzisira hama, simbai munaShe, nomusimba roukuru hwake.
\v 11 Shongai zvombo zvaMwari, kuti mugone kumirisana namano aDhiabhorosi.
\v 12 Nokuti hatirwisani nenyama neropa, asi noutongi, namasimba, namadzishe erima enyika ino, nemweya yakaipa yedenga.
\v 13 Saka torai zvombo zvose zvaMwari kuti mugone kuramba mumire pazuva rakaipa, maita zvose.
\v 14 Naizvozvo mirai zvivuno zvenyu zvakasungwa nechokwadi, makapfeka chidzitiro chechifuva chokururama,
\v 15 uye musunge tsoka dzenyu nekugadzirira kweevhangeri yorugare;
\v 16 pamusoro pezvose muchatora nhovo yokutenda, yamungagona kudzima nayo miseve yose inopfuta yowakaipa.
\v 17 Torai ngowani yoruponeso, nomunondo woMweya, unova Shoko raMwari;
\v 18 munyengetere nguva dzose nemunyengetero wose nokukumbira muMweya, muchirinda pazvinhu izvi nokutsungirira kose nokukumbirira vatsvene vose.
\v 19 uye kana ndiri ini, kuti shoko ripiwe kwandiri pakushamisa muromo wangu nechivindi ndidudzire zvakavanzika zveevhangeri,
\v 20 yandiri nhume yayo muusungwa hwamatare; kuti mairi nditaure ndisingatyi, sezvandinofanira kutaura.
\s Mashoko okupedzisira
\p
\v 21 Asi kuti muzivevo zvakanangana neni, kuti ndinodiniko, Tikiko, hama inodikamwa, nomushumiri wakatendeka munaShe, uchakuzivisai zvinhu zvose;
\v 22 wandakamutuma kwamuri neshoko irori, kuti muzive zvakanangana nesu uye anyaradze moyo yenyu.
\v 23 Rugare kuhama, norudo pamwe nokutenda zvinobva kunaMwari, Baba, naShe Jesu Kristu,
\v 24 Nyasha \add ngadzive\add* navose vanoda Ishe wedu, Jesu Kristu, murudo.

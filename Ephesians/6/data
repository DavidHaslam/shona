\c 6
\s Vana navabereki
\p
\v 1 Vana, teererai vabereki venyu muna Ishe; nekuti izvi zvakarurama.
\v 2 Kudza baba vako namai, unova murairo wokutanga une chivimbiso,
\v 3 kuti zvikunakire, ugare nguva refu panyika.
\v 4 nemwi madzibaba, musatsamwisa vana venyu; asi varerei pakuranga nokutsiura kwaShe.
\v 5 Varanda, teererai avo vari vatenzi panyama, nokutya nokudedera, nemoyo wakarurama sokuna Kristu;
\v 6 kwete nekushumira maziso, savafadzi vavanhu, asi savaranda vaKristu, vanoita kuda kwaMwari kubva pamoyo;
\v 7 muchibata nomoyo wakanaka sekuna Ishe uye kwete kuvanhu;
\v 8 muchiziva kuti chinhu chipi nechipi chakanaka chinoitwa nemunhu umwe neumwe, uchachipiwa zvakadaro naIshe, kana wakasungwa kana wakasununguka.
\v 9 nemwi madzishe, itai zvinhu zvimwezvo kwavari muchirega kuvhundudzira muchiziva kuti Ishe wenyuwo uri kumatenga; uye kwaari hakurangarirwi zvinoonekwa zvemunhu.
\s Nhumbi dzomukristu dzokurwa nadzo
\p
\v 10 Pakupedzisira hama, simbai muna Ishe, nemusimba reukuru hwake.
\v 11 Shongai zvombo zvose zvaMwari, kuti mugone kumirisana namano adhiabhorosi.
\v 12 Nekuti hatirwisani nenyama neropa, asi noutongi, namasimba, namadzishe erima enyika ino, nemweya yetsvina yematenga.
\v 13 Saka torai zvombo zvose zvaMwari kuti mugone kuramba mumire pazuva rakaipa, maita zvose.
\v 14 Naizvozvo mirai zvivuno zvenyu zvakasungwa nechokwadi, makapfeka chidzitiro chechifuva chekururama,
\v 15 uye musunge tsoka dzenyu nekugadzirira kweevhangeri yerugare;
\v 16 pamusoro pezvose muchatora nhovo yerutendo, yamungagona kudzima nayo miseve yose inopfuta yewakaipa.
\v 17 Torai ngowani yeruponeso, nemunondo weMweya, unova Shoko raMwari;
\v 18 munyengetere nguva dzose nemunyengetero wose nokukumbira muMweya, muchirinda pazvinhu izvi nokutsungirira kose nokukumbirira vatsvene vose.
\v 19 uye kana ndiri ini, kuti shoko ripiwe kwandiri pakushamisa muromo wangu nekusatya ndidudzire zvakavanzika zveevhangeri,
\v 20 yandiri nhume yayo muusungwa hwamatare; kuti mairi nditaure ndisingatyi, sezvandinofanira kutaura.
\s Mashoko okupedzisira
\p
\v 21 Asi kuti imwi muzivewo zvakanangana neni, kuti ndinoitei, Tikiko hama inodikamwa, nemushumiri wakatendeka muna Ishe, uchakuzivisai zvinhu zvose;
\v 22 wandakamutuma kwamuri neshoko irori, kuti muzive zvakanangana nesu uye anyaradze moyo yenyu.
\v 23 Rugare kuhama, norudo pamwe nerutendo zvinobva kuna Mwari Baba naIshe Jesu Kristu,
\v 24 Nyasha \add ngadzive\add* navose vanoda Ishe wedu Jesu Kristu nokusingaperi. Ameni.

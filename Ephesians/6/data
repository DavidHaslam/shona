\c 6
\s Vana navabereki
\p
\v 1 Vana, teererai vabereki venyu munaShe; nokuti ndizvo zvakarurama.
\v 2 Kudza baba vako namai ndiwo murairo wokutanga unechivimbiso
\v 3 kuti zvikunakire, ugare nguva refu panyika.
\v 4 nemwi madzibaba, regai kutsamwisa vana venyu; asi varerei pakuranga nokuraira kwaShe.
\v 5 Varanda, teererai avo vari vatenzi panyama, nokutya nokudedera, nemoyo wakarurama sokunaKristu;
\v 6 kwete nekushumira maziso, savafadzi vavanhu, asi savaranda vaKristu, vanoita kuda kwaMwari nomoyo wose;
\v 7 muchibata nomoyo wakanaka sokunaShe, kwete kuvanhu;
\v 8 muchiziva kuti chinhu chipi nechipi chakanaka chinoitwa nomunhu mumwe nomumwe, uchachipiwa zvakadaro naShe, kana wakasungwa kana wakasununguka.
\v 9 nemwi madzishe, itai zvinhu zvimwezvo kwavari muchirega kuvavhundudzira muchizivz kuti Ishe wenyuwo uri kudenga; haarangariri zvinovonekwa zvomunhu.
\s Nhumbi dzomukristu dzokurwa nadzo
\p
\v 10 Pakupedzisira hama, simbai munaShe, nomusimba roukuru hwake.
\v 11 Shongai zvombo zvose zvokurwa nazvo zvaMwari, kuti mugone kumirisana namano aDhiabhorosi.
\v 12 Nokuti hatirwi nenyama neropa, asi noutongi, namasimba, namadzishe erima enyika ino, nemweya yakaipa yedenga.
\v 13 Saka torai zvombo zvose zvokurwa nazvo zvaMwari, kuti mugone kuramba mumire pazuva rakaipa, maita zvose.
\v 14 Naizvozvo mirai zvivuno zvenyu zvakasungwa nechokwadi, makapfeka chidzitiro chechifuva chokururama,
\v 15 uye musunge patsoka dzenyu kugadzirwa kweevhangeri yorugare;
\v 16 pamusoro pezvose muchatora nhovo yokutenda, yamungagona kudzima nayo miseve yose inopfuta yowakaipa.
\v 17 Torai ngowani yoruponeso, nomunondo woMweya, unova Shoko raMwari;
\v 18 munyengetere nguva dzose nemunyengetero wose nokukumbira muMweya, muchirinda pazvinhu izvi nokutsungirira kose nokukumbirira vatsvene vose.
\v 19 uye nenivo, kuti shoko ripiwe kwandiri pakushamisa muromo wangu, kuti ndidudzire ndisingatyi zvakavanzika zveevhangeri,
\v 20 yandiri nhume yayo muusungwa hwamatare; kuti ndizvitaure ndisingatyi, sezvandinofanira kutaura.
\s Mashoko okupedzisira
\p
\v 21 Asi kuti muzivevo zvakanangana neni, kuti ndinodiniko, Tikiko, hama inodikamwa, nomushumiri wakatendeka munaShe, uchakuzivisai zvinhu zvose;
\v 22 wandakamutuma kwamuri neshoko irori, kuti muzive zvakanangana nesuinhu zvedu, anyaradze moyo yenyu.
\v 23 Rugare ngaruve nehama, norudo pamwe chete nokutenda, zvinobva kunaMwari, Baba,naShe Jesu Kristu,
\v 24 Nyasha ngadzive navose vanoda Ishe wedu, Jesu Kristu, norudo rusingavori.

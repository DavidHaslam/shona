\c 2
\s Dhavhidhi anoitwa mambo waJudha, naIshibhosheti mambo waIsraeri
\p
\v 1 Zvino zvakaitika shure kweizvi, kuti Dhavhidhi wakabvunza Jehovha achiti: Ndingakwira kune rimwe remaguta aJudha here? Jehovha ndokuti kwaari: Kwira. Dhavhidhi ndokuti: Ndiende kupi? Iye ndokuti: KuHebhuroni.
\v 2 Naizvozvo Dhavhidhi wakakwirako, nevakadzi vake vaviriwo, Ahinowamu muJezereeri, naAbhigairi \add waiva\add* mukadzi waNabhari muKarimeri.
\v 3 Dhavhidhi ndokukwidzawo vanhu vake vaiva naye, umwe neumwe neveimba yake, ndokugara pamaguta eHebhuroni.
\v 4 Zvino varume vaJudha vakauya ndokuzodza Dhavhidhi kuva mambo pamusoro peimba yaJudha. Zvino vakaudza Dhavhidhi vachiti: Varume veJabheshi-Giriyadhi ndivo vakaviga Sauro.
\p
\v 5 Dhavhidhi ndokutuma nhume kuvarume veJabheshi-Giriyadhi, ndokuti kwavari: Muropafadzwe naJehovha, zvamakaitira ishe wenyu Sauro tsitsi idzi, mukamuviga.
\v 6 Zvino ikozvino Jehovha ngaakuitirei tsitsi nechokwadi. Ini neni ndichakuitirai zvakanaka izvi, nokuti makaita chinhu ichi.
\v 7 Zvino ikozvino maoko edu ngaasimbe, uye muve sevarume muve veumhare; nokuti Sauro tenzi wenyu wafa, uyewo imba yaJudha yandizodza ini kuva mambo pamusoro pavo.
\p
\v 8 Asi Abhineri mwanakomana waNeri, mukuru wehondo yaSauro waaiva naye, wakatora Ishibhosheti mwanakomana waSauro ndokumuyambusira kuMahanaimu;
\v 9 ndokumuita mambo pamusoro peGiriyadhi nepamusoro peVaAshuri nepamusoro peJezereeri, nepamusoro paEfuremu, nepamusoro paBhenjamini nepamusoro paIsraeri wese.
\v 10 Ishibhosheti, mwanakomana waSauro waiva mwanakomana wemakore makumi mana paakatanga kuva ishe pamusoro paIsraeri, ndokutonga makore maviri. Asi imba yaJudha yakatevera Dhavhidhi.
\v 11 Zvino uwandu hwemazuva Dhavhidhi hwaaiva mambo muHebhuroni pamusoro peimba yaJudha hwaiva makore manomwe nemwedzi mitanhatu.
\p
\v 12 Zvino Abhineri mwanakomana waNeri wakabuda, nevaranda valshibhosheti mwanakomana waSauro, kubva Mahanaimu kuenda kuGibhioni.
\v 13 NaJoabhu mwanakomana waZeruya, nevaranda vaDhavhidhi, vakabuda ndokusangana pamwe navo padziva reGibhiyoni. Zvino vakagara, ava kuno kwedziva, avo uko kwedziva.
\v 14 Abhineri ndokuti kuna Joabhu: Majaya ngaasimuke uye atambe pamberi pedu. Joabhu ndokuti: Ngaasimuke.
\v 15 Zvino kwakasimuka ndokupfuura pauwandu gumi nevaviri kwaBhenjamini nekwaIshibhosheti mwanakomana waSauro, uye gumi nevaviri vevaranda vaDhavhidhi.
\v 16 Zvino vakabata umwe neumwe musoro weumwe uye munondo wake \add ndokubaya \add*parutivi rweumwe; naizvozvo vakawira pasi pamwe; naizvozvo nzvimbo iyo yakanzi Herikati-Haruzimi, iri paGibhiyoni.
\v 17 Zvino kwakava nehondo inorwadza zuva iro, Abhineri ndokurohwa, nevarume VaIsraeri pamberi pevaranda vaDhavhidhi.
\p
\v 18 Zvino kwaiva nevanakomana vatatu vaZeruya, oabhu naAbhishai naAsaheri; Asaheri waigona kumhanya seimwe yechengu yesango.
\v 19 Zvino Asaheri wakadzingirira Abhineri; zvino pakufamba haana kutsaukira kurudyi kana kuruboshwe pakuteverera Abhineri.
\v 20 Zvino Abhineri wakacheuka ndokuti: Ndiwe Asaheri here? Iye ndokuti: Ndini.
\v 21 Zvino Abhineri wakati kwaari: Tsaukira iwe kurudyi rwako kana kuruboshe rwako, uzvibatire rimwe remajaya, ugozvitorera zvombo zvaro. Asi Asaheri haana kuda kutsauka pakumuteverera.
\v 22 Abhineri ndokutizve zvekare kuna Asaheri: Tsauka pakunditeverera; ndichakurovererei muvhu, uye ndichasimudzira sei chiso changu kuna Joabhu mukoma wako?
\v 23 Asi wakaramba kutsauka; naizvozvo Abhineri wakamurova nemudumbu nechireya chepfumo pa\add rumbabvu\add* rwechishanu, kusvika pfumo rabuda neseri kwake; zvino akawira pasi ipapo, ndokufira panzvimbo iyo. Zvino zvakaitika \add kuti\add* vese vakasvika panzvimbo paiva pawira Asaheri akafa, vakamira.
\v 24 Asi Joabhu naAbhishai vakadzingirira Abhineri, zuva ndokuvira ivo vachisvika pamusoro pechikomo cheAma, chiri pamberi peGiya panzira yerenje reGibhiyoni.
\p
\v 25 Zvino vana vaBhenjamini vakaungana shure kwaAbhineri ndokuva boka rimwe, ndokumira pamusoro pechikomo,
\v 26 Zvino Abhineri wakasheedzera kuna Joabhu ndokuti: Munondo uchadya kupedza rinhi narinhi here? Hauzivi here kuchava kuvava pakupedzisira? Kusvika rinhi usingavaudzi vanhu kuti vadzoke pakuteverera hama dzavo?
\v 27 Joabhu ndokuti: NaMwari mupenyu, kunze kwekuti dai wataura, zvirokwazvo zvino kubva mangwanani vanhu vangadai vakwira umwe neumwe achibva pakuteverera hama yake.
\v 28 Naizvozvo Joabhu wakaridza hwamanda, vanhu vese ndokumira, ndokurega kuzodzingirirazve Israeri, kana kuzorwazve.
\v 29 Zvino Abhineri nevanhu vake vakafamba vachigura neArabha usiku uhwo hwese, ndokuyambuka Joridhani, ndokugura neBhitironi yese, ndokusvika paMahanaimu.
\v 30 Zvino Joabhu wakadzoka pakuteverera Abhineri; zvino paaiva aunganidza vanhu vese, pavaranda vaDhavhidhi pakataira varume gumi nevapfumbamwe naAsaheri.
\v 31 Asi varanda vaDhavhidhi vaiva varova vakauraya varume mazana matatu nemakumi matatu vevaBhenjamini nevevarume vaAbhineri.
\v 32 Zvino vakasimudza Asaheri ndokumuviga muguva rababa vake raiva paBheterehemu. Joabhu nevanhu vake ndokufamba usiku hwese, ndokuedza vava paHebhuroni.

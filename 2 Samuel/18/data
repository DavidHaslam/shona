\c 18
\s Abhusaromu
\s anokundwa nekuurawa
\p
\v 1 Zvino Dhavhidhi akaverenga vanhu vaakange anavo, akagadza vakuru vezvuru nevakuru vemazana pamusoro pavo.
\v 2 Dhavhidhi ndokutuma vanhu, chetatu chavo vachirairwa naJoabhu, nechetatu chavo vachirairwa naAbhishai mwanakomana waZeruya, munin'ina waJoabhu, nechetatu chavozve vachirairwa naItai muGiti. Mambo ndokuti kuvanhu: Zvirokwazvo, neniwo ndimene ndichaenda nemwi.
\v 3 Asi vanhu vakati: Hamungaendi, nokuti kana tikatiza isu, havangavi nehanya nesu; kunyange kana hafu yevanhu vedu vakaurawa havangavi nehanya nesu; asi imwi makafanana nevanhu vedu vane zvuru zvine gumi; naizvozvo zviri nani kuti mugare makazvigadzira kuzotibatsira muri muguta.
\v 4 Mambo ndokuti kwavari: Ndichaita sezvamunofunga. Mambo akanomira kurutivi rwesuwo vanhu vese vakabuda vachiita mazana-mazana nezvuru-zvuru.
\v 5 Zvino mambo akaraira Joabhu naAbhishai naItai, akati: Nzwirai henyu jaya nyasha, iye Abhusaromu, nekuda kwangu. Vanhu vese ndokunzwa mambo achiraira vakuru vese pamusoro paAbhusaromu.
\p
\v 6 Zvino vanhu vakabudira kusango kundorwa naIsraeri, zvino hondo yaiva mudondo raEfuremu.
\v 7 Vanhu VaIsraeri vakakundwapo pamberi pevaranda vaDhavhidhi, vakauraya vanhu vazhinji-zhinji zuva iro vakasvika zvuru zvina mazana maviri.
\v 8 Nokuti hondo yakapararira pachiso chenyika yese, dondo rikaparadza vanhu vazhinji zuva iro kupfuura vakaparadzwa nemunondo.
\p
\v 9 Zvino Abhusaromu wakasangana nevaranda vaDhavhidhi. Abhusaromu wakange akatasva hesera rake, hesera rikapinda nepazasi pematavi makobvu emuoki mukuru, musoro wake ukabatwa pamuoki, iye ndokurembera pakati pedenga nepasi; hesera raakange akatasva rikaramba richifamba.
\v 10 Zvino umwe murume akazviona, ndokuudza Joabhu, ndokuti: Tarira, ndaona Abhusaromu akarembera mumuoki.
\v 11 Joabhu ndokuti kumunhu wakamuudza: Wakazviona, ukaregereiko kumubaya ipapo? Ndingadai ndakakupa masirivha ane gumi nebhanhire rimwe.
\v 12 Murume ndokuti kuna Joabhu: Kunyange ndikapiwa masirivha ane churu muruoko rwangu, handingatambanudziri ruoko rwangu kumwanakomana wamambo, nokuti mambo wakaraira imwi naAbhishai naItai, isu tichizvinzwa, akati: Chenjerai kuti kusava nemunhu anogunzva jaya, iye Abhusaromu.
\v 13 Dai ndakange ndamuuraya pakavanda (hakune shoko rinovanzirwa mambo), imwi mungadai mandiregera.
\v 14 Ipapo Joabhu akati: Handigoni kunonoka kudai newe pano. Zvino akatora mapfumo matatu muruoko rwake, akabaya Abhusaromu nawo pamoyo, achiri mupenyu mukati memuoki.
\v 15 Ipapo majaya ane gumi, aibata nhumbi dzekurwa nadzo dzaJoabhu, akakomba Abhusaromu, akamubaya, akamuuraya.
\v 16 Zvino Joabhu akaridza hwamanda, vanhu vakadzoka pakuteverera VaIsraeri, nokuti Joabhu wakadzivisa vanhu.
\v 17 Vakatora Abhusaromu, vakamukanda mugomba mudondo, vakatutira pamusoro pake murwi mukuru wamabwe; VaIsraeri vese vakatizira murenje umwe neumwe kutende rake.
\p
\v 18 Zvino Abhusaromu achiri mupenyu wakange atora shongwe akazvimutsira iyo pamupata wamambo, nokuti wakati: Handina mwanakomana ungayeudza vanhu zita rangu; akatumidza shongwe iyo zita rake, rikanzi shongwe yokuyeudzira Abhusaromu kusvikira nhasi.
\s Dhavhidhi anochema Abhusaromu
\p
\v 19 Zvino Ahimaazi mwanakomana waZadhoki, akati: Regai ndimhanye zvino ndindoudza mambo shoko iri, kuti Jehovha wakamutsiva kuvavengi vake.
\v 20 Joabhu akati kwaari: Iwe haungaendi neshoko nhasi, asi ungaenda neshoko rimwe zuva; asi nhasi haungaendi neshoko, nokuti mwanakomana wamambo wafa.
\v 21 Zvino Joabhu akati kumuKushi: Enda iwe undoudza mambo zvawaona. MuKushi akakotamira pasi pamberi paJoabhu, akamhanya.
\v 22 Ahimaazi mwanakomana waZadhoki akatizve kuna Joabhu: Kunyange zvakadaro hazvo, nditendere ndimhanye neniwo, nditevere muKushi. Joabhu akati: Unoda kumhanyireiko, mwana wangu, nokuti hauna shoko raungakumikidza?
\v 23 Iye akati: Kunyange zvakadaro hazvo, ndichamhanya hangu. Akati kwaari: Mhanya hako. Ipapo Ahimaazi akamhanya nenzira yomubani, akapfuura muKushi.
\p
\v 24 Zvino Dhavhidhi wakange agere pakati pamasuwo maviri, nharirire ikakwira padenga resuwo parusvingo rweguta, akatarira, akaona murume achimhanya ari oga.
\v 25 Nharirire ikadanidzira, ikaudza mambo. Mambo akati: Kana ari ega, ane shoko mumuromo make Akaramba achifamba, akaswedera.
\v 26 Nharirire ikaona umwe munhuzve achimhanya; nharirire ikadanidzira kumutariri wesuwo, ikati: Tarira, kuno umwe munhuzve unomhanya ari ega. Mambo akati: Naiye unouya neshoko.
\v 27 Nharirire ikati: Ndinofunga kuti kumhanya kowokutanga kwakafanana nokumhanya kwaAhimaazi mwanakomana waZadhoki. Mambo akati: Iye munhu wakanaka, unouya neshoko rakanaka.
\v 28 Ahimaazi akadanidzira akati kuna mambo: Rugare! Akakotamira pasi nechiso chake pamberi pamambo, akati: Jehovha Mwari wenyu ngaakudzwe, wakaisa kwamuri vanhu vakange vatambanudzira maoko avo kunashe wangu mambo.
\v 29 Mambo akati: Ko jaya, iye Abhusaromu, wakafara here? Ahimaazi akapindura, akati: Pakutumwa komuranda wenyu, iyeni muranda wenyu, naJoabhu, ndakaona nyongano huru, asi ndakange ndisingazivi kuti chinyiko.
\v 30 Mambo akati: Tsauka, umire pano. Akatsauka, akaramba amirepo.
\v 31 Zvino muKushi akasvika. MuKushi akati: Ndine shoko kunashe wangu mambo; nokuti Jehovha wakakutsivai nhasi kuna vese vakange vakumukirai.
\v 32 Mambo akati kumuKushi: Ko jaya, iye Abhusaromu, wakafara here? MuKushi akapindura akati: Vavengi vashe wangu mambo, navese vanokumukirai, ngavave sejaya iro.
\p
\v 33 Mambo akavhunduka kwazvo, akakwira kukamuri yakange iri pamusoro pesuwo, akachema; akaramba achifamba, achiti: Haiwa, mwana wangu Abhusaromu! Ndingadai ndakafa hangu panzvimbo yako, haiwa Abhusaromu, mwana wangu, mwana wangu!

\c 8
\s Dhavhidhi anokunda vaFirisitia nedzimwe ndudzi
\p
\v 1 Zvino shure kwaizvozvo Dhavhidhi wakarwa navaFirisitia akavakunda; Dhavhidhi akatorera vaFirisitia chikuriri chomuzinda wavo.
\v 2 Akakunda Moabhuwo, akavayera nerwonzi, ambovavatisa pasi; akayera rwonzi ruviri vaifanira kuurawa, uye rwonzi rwakazara vaifanira kuregwa vari vapenyu. VaMoabhu vakaitwa varanda vaDhavhidhi vakamuvigira zvipo.
\p
\v 3 Dhavhidhi akakundawo Hadhadhezeri mwanakomana waRehobhu, mambo weZhobha, pakuenda kwake kundotora ushe hwake parwizi Furati.
\v 4 Dhavhidhi akamutorera vatasvi vamabhiza vane chiuru chimwe namazana manomwe, navaifamba namakumbo vane zviuru zvina makumi maviri; Dhavhidhi akagura marunda amakumbo amabhiza ese aikweva ngoro, asi wakachengetera ngoro dzine zana mamwe awo.
\v 5 Zvino vaSiriya veDhamasiko vakati vachiuya kuzobatsira Hadhadhezeri mambo weZobha, Dhavhidhi akauraya vaSiriya vane zviuru zvina makumi maviri nezviviri.
\v 6 Dhavhidhi akaisa mapoka avarwi muSiriya paDhamasiko; vaSiriya vakava varanda vaDhavhidhi vakamuvigira zvipo. Jehovha akakundisa Dhavhidhi pese paakaenda.
\v 7 Dhavhidhi akatora nhovo dzendarama dzakange dzakashongwa navaranda vaHadhadhezeri, akadziisa Jerusarema.
\v 8 Mambo Dhavhidhi akatorawo ndarira zhinji kwazvo paBheta napaBherotai, aiva maguta aHadhadhezeri.
\p
\v 9 Zvino Toi mambo weHamati wakati anzwa kuti Dhavhidhi wakange aparadza hondo yese yaHadhadhezeri,
\v 10 Toi akatuma mwanakomana wake Joramu kuna mambo Dhavhidhi kumukwazisa nokumukorokotedza, pamusoro pokurwa kwake naHadhadhezeri wairwa naToi. Joramu akauya nemidziyo yesirivha, nemidziyo yendarama, nemidziyo yendarira.
\v 11 Neyiyiwo mambo Dhavhidhi wakaitsaurira Jehovha, pamwechete nesirivha nendarama yaakamutsaurira, yakabva kundudzi dzese dzaakange akunda;
\v 12 kuvaSiriya, navaMoabhu, navana vaAmoni, navaFirisitia, navaAmareki, nezvakange zvatapwa kuna Hadhadhezeri mwanakomana waRehobhu, mambo weZobha.
\v 13 Dhavhidhi akakurumbira kwazvo nguva yaakadzoka pakuuraya vaSiriya paMupata woMunyu, vaiva varume vane zviuru zvine gumi nezvisere.
\p
\v 14 Akaisa mapoka avarwi paEdhomu; wakaisa mapoka avarwi paEdhomu yese, vaEdhomu vese vakava varanda vaDhavhidhi Jehovha akakundisa Dhavhidhi pese paakaenda.
\p
\v 15 Dhavhidhi akabata vaIsraeri vese; Dhavhidhi akatonga vanhu vake vese akavaitira zvakarurama.
\v 16 Joabhu mwanakomana waZeruya ndiye wairaira hondo, naJehoshafati mwanakomana waAhirudhi waiva sahwira;
\v 17 Zadhoki mwanakomana waAhitubhi, naAhimereki mwanakomana waAbhiatari, vaiva vapristi, naSeraya waiva munyori.
\v 18 Bhenaya mwanakomana waJehoyadha ndiye wairaira vaKereti navaPereti, uye vanakomana vaDhavhidhi vaiva vapristi.

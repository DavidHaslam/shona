\c 17
\s Mano aAhitoferi anokundwa nemano aHushai
\p
\v 1 Zvino Ahitoferi wakati kuna Abhusaromu: Regai henyu ndisarudze varume zvuru gumi nezviviri, ndigosimuka ndidzingirire shure Dhavhidhi usiku huno.
\v 2 Zvino ndichamubata achakaneta uye asina simba mumaoko, uye ndichamuvhundusa, nevanhu vese vaanavo vachatiza; ndicharova mambo ega.
\v 3 Zvino ndichadzosa vanhu vese kwamuri; munhu wamunotsvaka wakafanana nekudzoka kwavo vese; vanhu vese vachava murugare.
\v 4 Shoko iri rikava rakanaka pameso aAbhusaromu nevakuru vese vaIsraeri.
\v 5 Abhusaromu ndokuti: Danai henyu naHushai muAriki tigonzwa iyewo zviri mumuromo make.
\v 6 Zvino Hushai paakasvika kuna Abhusaromu, Abhusaromu wakataura naye achiti: Ahitoferi wataura nenzira iyi; tichaita shoko rake here? Kana zvisina kudaro, taura iwe.
\v 7 Hushai ndokuti kuna Abhusaromu: Zano Ahitoferi raapanga harina kuna kanguva ino.
\v 8 Uye Hushai wakati: Munoziva baba venyu nevanhu vavo kuti magamba, uye vane shungu pamoyo pavo, sebheya ratorerwa mbwanana dzaro kusango; uye baba venyu munhu wehondo, uye havangarari nevanhu.
\v 9 Tarirai, ikozvino vakavanda pane rimwe remakomba, kana kune imwe nzvimbo, zvino zvichaitika, vamwe vavo pavachawa pakutanga, kti ani nani anonzwa achati: Kwanga kune kuurawa pavanhu vanotevera Abhusaromu.
\v 10 Zvino mharewo dzine moyo semoyo weshumba dzichanyunguduka kwazvo, nokuti Israeri wese anoziva kuti baba venyu igamba, uye vaanavo vana veumhare.
\v 11 Naizvozvo ndaraira, kuti Israeri wese aungane kwamuri, kubva paDhani kusvikawo paBheeri-Shebha, sejecha riri pagungwa pakuwanda; uye imwi pachenyu muende kuhondo.
\v 12 Naizvozvo tichamubata pane imwe nzvimbo paangawanikwa, tigova pamusoro pake sedova rinowira pamusoro pevhu; uye hakungasari umwe kwaari uye kuvanhu vese vaanavo.
\v 13 Uye kana vachipinda muguta, zvino Israeri wese achauya nemagodha kuguta iro, tigorikwevera murwizi, kusvika pasingawanikwi kunyange ibwe rimwe dikipo.
\v 14 Zvino Abhusaromu nevarume vese VaIsraeri vakati: Zano raHushai muAriki riri nani pane raAhitoferi. Nokuti Jehovha waiva atema kukunda zano rakanaka raAhitoferi, nechinangwa chekuti Jehovha aburusire Abhusaromu chakaipa.
\p
\v 15 Zvino Hushai wakati kuna Zadhoki nekuna Abhiatari vapristi: Ahitoferi wakapanga Abhusaromu nevakuru VaIsraeri seizvi uye seizvi, asi ini ndavapanga seizvi uye seizvi.
\v 16 Naizvozvo zvino, tumai nekukurumidza muudze Dhavhidhi muti: Musarara pamapani erenje usiku huno, asi kurumidzai muyambuke zvimwe mambo angamedzwa, nevanhu vese vanaye.
\v 17 Zvino Jonatani naAhimazi vaiva vakamira paEni-Rogeri; murandakadzi ndokuenda ndokuvaudza, ivo ndokuenda ndokuudza mambo Dhavhidhi, nokuti vaiva vasingagoni kuonekwa vachipinda muguta.
\v 18 Zvakadaro \add umwe\add* mukomana wakavaona, ndokuudza Abhusaromu; asi vakaenda nekukurumidza vari vaviri, ndoku paimba y\add mumwe\add* munhu paBhahurimu; waiva ane tsime pachivanze chake mavakaburukira.
\v 19 Mukadzi akatora ndokuwarira chifukudzo pamusoro pomuromo wetsime, ndokunika zviyo zvakatswiwa pamusoro pacho; naizvozvo chinhu ichi hachina kuzikanwa.
\v 20 Zvino varanda vaAbhusaromu pavakasvika kumukadzi pamba, vakati: Ahimaazi naJonatani varipi? Mukadzi ndokuti kwavari: Vayambuka rukova rwemvura. Zvino vakati vatsvaka vakashaya, vakadzokera kuJerusarema.
\v 21 Zvino zvakaitika vaenda, kuti vakakwira kubva mutsime, ndokuenda ndokuudza mambo Dhavhidhi ndokuti kuna Dhavhidhi: Simukai mukurumidze kuyambuka mvura, nokuti Ahitoferi wakapanga saizvozvo kurwisana nemwi.
\v 22 Dhavhidhi ndokusimuka, nevanhu vese vaiva naye. Zvino vakayambuka Joridhani; kusvika kwava pakuchena kwekuedza kwaiva kusina kusara kana umwe waiva asina kuyambuka Joridhani.
\p
\v 23 Zvino Ahitoferi wakati aona kuti zano rake harina kuteverwa, wakasungira chigaro pambongoro, ndokusimuka, ndokuaenda kumba kwake kuguta rake. Zvino wakaraira vese veimba yake, ndokuzviremberedza ndokufa, ndokuvigwa muguva rababa vake.
\p
\v 24 Zvino Dhavhidhi wakasvika paMahanaimu. Abhusaromu ndokuyambuka Joridhani, iye nevarume vese vaIsraeri vaiva naye.
\v 25 Abhusaromu ndokuita Amasa mutungamiriri wehondo pachinzvimbo chaJoabhu. Amasa waiva mwanakomana wemunhu wezita rainzi Jitira muIsraeri, uyo waiva apinda kuna Abhigairi mukunda waNahashi munin'ina waZeruya amai vaJoabhu.
\v 26 Zvino Israeri wakavaka musasa pamwe naAbhusaromu panyika yeGiriyadhi.
\p
\v 27 Zvino zvakaitika, Dhavhidhi paakasvika paMahanaimu, kuti Shobhi mwanakomana waNahashi weRabha wevana vaAmoni, naMakiri mwanakomana waAmieri weRodhebhari, naBharizirai muGiriyadhi weRogerimi,
\v 28 vakaunza mhasa nemadhishi nemidziyo yevhu, negorosi nebhari neupfu, nezvakakangwa, nenyemba, nenyemba diki, nezvimwe zvakakangwa,
\v 29 neuchi neruomba nemakwai nemagede emukaka wemombe, zvaDhavhidhi nezvevanhu vaiva naye kuti vadye; nokuti vakati: Vanhu vane nzara, uye vaneta, uye vane nyota murenje.

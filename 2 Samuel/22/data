\c 22
\s Rwiyo rwaDhavhidhi
\p
\v 1 Zvino Dhavhidhi wakataura kuna Jehovha mashoko erwiyo urwu nezuva Jehovha raakamusunungura paruoko rwevavengi vake vese nemuruoko rwaSauro.
\v 2 Ndokuti: Jehovha idombo rangu, nenhare yangu, nemununuri wangu,
\v 3 Mwari wedombo rangu, ndichatizira kwaari; chidzitiro changu, nerunyanga rweruponeso rwangu, shongwe yangu yakakwirira, neutiziro hwangu. Muponesi wangu, wakandiponesa pakumanikidzwa.
\v 4 Ndichadana kuna Jehovha, wakafanira kurumbidzwa; naizvozvo ndichaponeswa kubva kuvavengi vangu.
\p
\v 5 Nokuti mafungu erufu akandikomba, mafashame ezvakaipa akandivhundusa.
\v 6 Mabote eSheori akandikomberedza, misungo yerufu yaiva mberi kwangu.
\v 7 Pakutambudzika kwangu ndakadana kuna Jehovha, uye ndakadana kuna Mwari wangu; iye ndokunzwa inzwi rangu ari mutemberi yake, uye kuchema kwangu kwakava munzeve dzake.
\v 8 Ipapo nyika yakadengenyeka ndokudedera; nheyo dzekumatenga dzakadengenyeka, ndokuzununguswa, nokuti iye waiva atsamwa.
\v 9 Kwakakwira utsi kubva mumhino dzake, uye moto wakaparadza kubva mumuromo make; mazimbe akapfutidzwa nawo.
\v 10 Wakakotamisawo matenga, ndokuburuka; nerima gobvu raiva pasi petsoka dzake.
\v 11 Zvino wakatasva kerubhu ndokubhururuka; akaonekwawo ari pamapapiro emhepo.
\v 12 Zvino wakamisa rima kuva dumba mativi ake ese, muunganidzwa wemvura, makore makobvu emuchadenga.
\v 13 Nekupenya kwaiva pamberi pake kwakapfutidza mazimbe emoto.
\v 14 Jehovha wakatinhira ari kumatenga, uye Wekumusoro-soro wakabudisa inzwi rake.
\v 15 Zvino wakatuma miseve, ndokuvaparadza; mheni, ndokuvavhiringidza.
\v 16 Zvino migero yegungwa yakaonekwa, nheyo dzenyika dzakaratidzwa pachena, pakutsiura kwaJehovha, pakudhuuka kwemweya wemhino dzake.
\p
\v 17 Wakatuma ari kumusoro, akanditora, akandinyukura kubva mumvura zhinji.
\v 18 Wakandinunura kubva pamuvengi wangu wakasimba, kune vanondivenga; nokuti vane simba kundipfuura.
\v 19 Vaiva mberi kwangu nezuva renjodzi yangu, asi Jehovha wakava mutsigire wangu.
\v 20 Wakandibudisirawo kunzvimbo yakafarikana, akandinunura, nokuti waifadzwa neni.
\p
\v 21 Jehovha wakandipa mubairo zvichienderana nekururama kwangu; wakanditsivira zvichienderana nekuchena kwemaoko angu.
\v 22 Nokuti ndakachengeta nzira dzaJehovha, uye handina kubva kuna Mwari wangu nekuipa.
\v 23 Nokuti mitongo yake yese yaiva pamberi pangu; nezvimiso zvake handina kutsauka pazviri.
\v 24 Ndaivawo ndakarurama pamberi pake, uye ndakazvichengeta kubva pane zvakaipa zvangu.
\v 25 Naizvozvo Jehovha wakanditsivira zvichienderana nekururama kwangu, zvichienderana nekuchena kwangu pamberi pemeso ake.
\p
\v 26 Kune ane tsitsi munozviratidza mune tsitsi; kumurume wakarurama munozviratidza makarurama.
\v 27 Kune vakachena munozviratidza muri wakachena; uye kune wakatsauka munozviratidza makatsauka.
\v 28 Nevanhu vanorwadziswa muchaponesa, asi meso enyu ari pamusoro pevanozvikudza, muchavaderedza.
\v 29 Nokuti muri mwenje wangu, Jehovha; Jehovha achavhenekera rima rangu.
\v 30 Nokuti nemwi ndakamhanya \add nepakati\add* pehondo, naMwari wangu ndakauruka rusvingo.
\p
\v 31 Mwari, nzira yake yakakwana; shoko raJehovha rakaidzwa; ndiye nhovo kune vese vanotsvaka uvando kwaari.
\v 32 Nokuti ndiani Mwari, kunze kwaJehovha? Uye ndiani dombo kunze kwaMwari wedu?
\v 33 Mwari inhare yangu \add ne\add*simba; iye anokwanisa nzira yangu.
\v 34 Unoita tsoka dzangu se\add dze\add*nondokadzi, uye anondimisa pakakwirira pangu.
\v 35 Anodzidzisa maoko angu hondo; zvekuti uta hwendarira hunopetaniswa nemaoko angu.
\v 36 Makandipawo chidzitiro cheruponeso rwenyu, uye unyoro hwenyu hwakandikurisa.
\v 37 Makafarikanyisa tsoka dzangu pasi pangu; kuti tsoka dzangu dzisatedzemuka.
\p
\v 38 Ndakadzingirira vavengi vangu ndokuvaparadza, uye handina kudzoka kusvika vapedzwa.
\v 39 Zvino ndakavapedza, ndokuvabaya, zvekuti havagoni kumuka; asi vakawa pasi petsoka dzangu.
\v 40 Nokuti makandisunga chiuno nesimba kuitira hondo; makakotamisira pasi pangu vaindimukira.
\v 41 Makandipawo mitsipa yevavengi vangu, kuti ndiparadze vanondivenga.
\v 42 Vakatarira, asi paiva pasina muponesi, kuna Jehovha, asi haana kuvapindura.
\v 43 Zvino ndakavakuya seguruva renyika; ndakavatswa sedope renzira dzemumusha, ndikavaparadzira.
\p
\v 44 Imwiwo makandinunura pakukakavadzana kwevanhu vangu, makandichengeta ndiri mukuru wendudzi; vanhu vandaiva ndisingazivi vakandishandira.
\v 45 Vatorwa vachazviisa pasi pangu; pavachangonzwa, vachateerera.
\v 46 Vatorwa vachasvava, vagobuda munhare dzavo vachidedera.
\v 47 Jehovha mupenyu; uye ngarikudzwe dombo rangu; ngaakwiridzirwe Mwari, dombo reruponeso rwangu.
\v 48 NdiMwari anonditsivira, uye anoderedzera pasi marudzi ari pasi pangu.
\v 49 Uye anondibudisa kubva pavavengi vangu, nepamusoro pevanondimukira; makandisimudzira; uye pamunhu unondimanikidza makandinunura.
\v 50 Naizvozvo ndichakurumbidzai Jehovha, pakati pendudzi, uye ndichaimbira zita renyu rumbidzo.
\v 51 Unopa mambo wake kuponeswa kukuru; unoitira muzodzwa wake unyoro, kuna Dhavhidhi nevana vake nekusingaperi.
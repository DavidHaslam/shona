\c 12
\s Dhavhidhi anochema zvivi zvake
\p
\v 1 Zvino Jehovha wakatuma Natani kuna Dhavhidhi. Iye ndokusvika kwaari, ndokuti kwaari: Kwaiva nevarume vaviri muguta rimwe; umwe akafuma, asi umwe murombo.
\v 2 Mufumi waiva nemakwai nemombe zhinji kwazvo;
\v 3 asi murombo waiva asina chinhu kunze kwegwai rimwe resheche raaiva atenga, ndokurirera; iro ndokukura kwaari uye pamwe nevana vake, rakadya pamusuva wake, nekunwa pamukombe wake, nekurara pachifuva chake, uye rakava mukunda kwaari.
\v 4 Zvino mufambi wakati achisvika kumufumi, iye akarega kutora chipfuwo kumakwai ake kana pamombe dzake, kugadzirira mufambi waiva asvika kwaari, asi wakatora gwai sheche remurombo ndokurigadzirira munhu waiva asvika kwaari.
\v 5 Zvino kutsamwa kwaDhavhidhi kwakapfutira munhu uyu kwazvo, ndokuti kuna Natani: NaJehovha mupenyu, munhu wakaita izvi wakafanira kufa.
\v 6 Uye acharipira gwai sheche nemana, nekuda kwekuti wakaita chinhu ichi, uye nekuda kwekuti haana kuva netsitsi.
\p
\v 7 Zvino Natani wakati kuna Dhavhidhi: Ndiwe munhu uyo! Ndizvo zvinoreva Jehovha Mwari waIsraeri: Ndakakuzodza kuva mambo waIsraeri, uye ndakakununura paruoko rwaSauro.
\v 8 Zvino ndakakupa imba yatenzi vako, nevakadzi vatenzi vako pachipfuva chako, uye ndakakupa imba yaIsraeri neyaJudha; uye dai zvaiva zvidiki ndaikuwedzera zvakadai nezvakadai.
\v 9 Wazvidzirei shoko raJehovha, ukaita zvakaipa pameso ake? Wauraya Uriya muHiti nemunondo, uye watora mukadzi wake kuva mukadzi wako, naiye wamuuraya nemunondo wevana vaAmoni.
\v 10 Zvino ikozvino munondo haungabvi paimba yako kusvika rinhi narinhi; nokuti wakandizvidza, ndokutora mukadzi waUriya muHiti kuti ave mukadzi wako.
\v 11 Ndizvo zvinotaura Jehovha: Ndichakumutsira zvakaipa kubva mumba mako, uye ndichatora vakadzi vako pameso ako ndigopa muvakidzani wako, uye acharara nevakadzi vako pamberi pezuva.
\v 12 Nokuti waka\add zvi\add*ita pachivande, asi ini ndichaita chinhu ichi pamberi paIsraeri wese, uye pamberi pezuva.
\v 13 Zvino Dhavhidhi akati kuna Natani: Ndatadzira Jehovha. Natani ndokuti kuna Dhavhidhi: Jehovha wabvisawo chivi chako; haungafi.
\v 14 Zvakadaro, nokuti waita kuti vavengi vaJehovha vazvidze zvekuzvidza nechinhu ichi, mwanawo wawaberekerwa achafa zvekufa.
\v 15 Zvino Natani wakaenda kumba kwake. Jehovha ndokurova mwana mukadzi waUria waakaberekera Dhavhidhi, akarwara kwazvo.
\v 16 Naizvozvo Dhavhidhi wakanyengeterera mwana kuna Jehovha, Dhavhidhi ndokutsanya, ndokupinda, ndokurara pavhu usiku hwese.
\v 17 Zvino vakuru veimba yake vakasimuka ndokuenda kwaari kumumutsa pavhu; asi haana kuda, uye haana kudya zvekudya navo.
\v 18 Zvino zvakaitika pazuva rechinomwe, kuti mwana wakafa. Zvino varanda vaDhavhidhi vakatya kumuudza kuti mwana wafa, nokuti vakati: Tarirai, mwana achiri mupenyu, takataura kwaari, asi haana kuteerera kuinzwi redu; zvino tichamuudza sei kuti mwana wafa; anga\add zvi\add*kuvadza.
\v 19 Asi Dhavhidhi paakaona kuti varanda vake vanozevezerana, Dhavhidhi wakaziva kuti mwana wafa; naizvozvo Dhavhidhi wakati kuvaranda vake: Mwana wafa here? Ivo ndokuti: Wafa.
\v 20 Zvino Dhavhidhi wakasimuka kubva pavhu, ndokushamba, ndokuzora \add mafuta\add*, ndokuchinja nguvo, ndokupinda muimba yaJehovha, ndokushumira.; ndokuenda kumba kwake, nokukumbira, ivo ndokuisa zvekudyapamberi pake, iye ndokudya.
\v 21 Varanda vake ndokuti kwaari: Chii ichi chamaita? Nekuda kwemwana mupenyu makatsanya uye makachema, asi mwana afa masimuka mukadya zvekudya.
\v 22 Iye ndokuti: Mwana achiri mupenyu ndakatsanya ndokuchema, nokuti ndakati: Ndiani anoziva, zvimwe Mwari angandinzwira tsitsi mwana ndokurarama?
\v 23 Asi ikozvino wafa, ndichatsanyirei? Ndinogona kumudzosazve here? Ini ndichaenda kwaari, asi iye haangadzoki kwandiri.
\p
\v 24 Zvino Dhavhidhi wakanyaradza mukadzi wake Bhatishebha mukadzi wake, ndokupinda kwaari, ndokurara naye, iye ndokubereka mwanakomana, iye ndokutumidza zita rake Soromoni. Jehovha ndokumuda.
\v 25 Zvino wakatuma nemuromo waNatani muporofita, ndokutumidza zita rake Jedhidhia, nokuda kwaJehovha.
\p
\v 26 Zvino Joabhu wakarwisana neRabha revana vaAmoni, ndokutapa muzinda.
\v 27 Joabhu ndokutuma nhume kuna Dhavhidhi, ndokuti: Ndarwisa Rabha, uye ndatapa guta remvura.
\v 28 Zvino ikozvino, unganidzai vanhu vakasara, mudzike musasa pakatarisana neguta, mugoritapa, zvimwe ndingatapa guta, zita rangu rigodanwa pamusoro paro.
\v 29 Zvino Dhavhidhi wakaunganidza vanhu vese, ndokuenda kuRabha, ndokurirwisa, ndokuritapa.
\v 30 Zvino wakatora korona yamambo kubva mumusoro wake; kurema kwayo kwaiva tarenda regoridhe neibwe rinokosha. Zvino yakava mumusoro waDhavhidhi. Wakauyawo nezvakapambiwa zveguta.
\v 31 Wakabudisawo vanhu vaivamo ndokuisa pasi pemajeko, nemidziyo yekuchekesa yematare, nemasanhu ematare, ndokuvapfuudza mumatope ezvitinha. Zvino wakaita saizvozvo nemaguta ese evana vaAmoni. Dhavhidhi nevanhu vese vakadzokera kuJerusarema.

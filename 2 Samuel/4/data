\c 4
\s Ishibhosheti anourawa
\p
\v 1 Zvino mwanakomana waSauro paakanzwa kuti Abhineri wafira paHebhuroni, maoko ake ndokushaiwa simba, naIsraeri wese akatambudzika.
\v 2 Zvino mwanakomana waSauro waiva nevarume vaviri \add vaiva\add* vakuru vemapoka; zita reumwe \add raiva\add* Bhaana, uye zita reumwe Rekabhu; vanakomana vaRimoni muBheeroti wevana vaBhenjamini; (nokuti Bheeroti raiverengerwawo kuna Bhenjamini.
\v 3 Zvino VaBheeroti vakatizira Gitaimu, uye variko sevatorwa kusvika nhasi.
\p
\v 4 Zvino Jonatani mwanakomana waSauro waiva ane mwanakomana wakaremara pamakumbo. Iye waiva wemakore mashanu pakusvika kwerunyerekupe rwaSauro naJonatani paJezereeri. Mureri wake ndokumusimudza ndokutiza. Zvino zvakaitika pakukurumidza kwake kutiza, kuti \add mwana \add*wakawa ndokuremara. Zita rake r\add aiva\add* Mefibhosheti.
\v 5 Zvino vanakomana vaRimoni muBheeroti, Rekabhu naBhaana, vakaenda ndokusvika pakupisa kwezuva paimba yaIshibhosheti, uye iye waiva arere pamubhedha pamasikati makuru.
\v 6 Ivo ndokupinda mukati mumba, sevanotora gorosi, ndokumurova mu\add rumbabvu\add* rweshanu; Rekabhu naBhaana ndokutiza.
\v 7 Nokuti vachipinda mumba iye waiva arere pamubhedha muimba yake yekurara, ndokumurova ndokumuuraya, ndokumugura musoro, ndokutora musoro wake, ndokuenda nenzira yemapani usiku hwese.
\v 8 Zvino vakaunza musoro walshibhosheti kuna Dhavhidhi paHebhuroni, ndokuti kuna mambo: Tarirai, musoro waIshibhosheti mwanakomana waSauro muvengi wenyu waitsvaka upenyu hwenyu; Jehovha wapa kutsiva nhasi kuna ishe wangu mambo kuna Sauro nembeu yake.
\p
\v 9 Zvino Dhavhidhi wakapindura Rekabhu naBhaana munin'ina wake vana vaRimoni muBheeroti, ndokuti kwavari: NaJehovha mupenyu, wakadzikunura mweya wangu padambudziko rese,
\v 10 Anondiudza paanoti: Tarirai, Sauro wafa, achiitawo semutakuri weshoko rakanaka pameso ake, ipapo ndakamubata ndokumuuraya paZikiragi pane kuti ndimupe mubairo weshoko rakanaka.
\v 11 Ndoda kana vanhu vakaipa vauraya munhu wakarurama hake mumba make, arere panhovo dzake, handingarevi ropa rake pamaoko enyu zvino, ndikakubvisai panyika here?
\v 12 Ipapo Dhavhidhi akaraira majaya vakavauraya vakavagura maoko avo netsoka dzavo, vakavaturika kurutivi rwedziva paHebhuroni. Asi vakatora musoro walshibhosheti, vakauviga muhwiro hwaAbhineri paHebhuroni.

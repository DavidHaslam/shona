\c 19 19Zvino Joabhu akaudzwa, zvichinzi "Tarira, mambo unochema nokuungudzira Abhusaromu." 2Naizvozvo kukunda kwezuva iro kwakashandurwa kukava kuchema kwavanhu vose, nokuti vanhu vakanzwa zuva iro zvichinzi, "Mambo unochema mwanakomana wake." 3 Vanhu vakapinda muguta zuva iro vachiverevedza, savanhu vanonyara kana vachitiza kurwa. 4 Mambo akafukidza chiso chake, mambo akachema nezwi guru, achiti, ' "Haiwa, mwana wangu Abhusaromu, Abhusaromu, mwana wangu, mwana wangu!" 5 Ipapo Joabhu akapinda mumba kuna mambo, akati, "Nhasi manyadza zviso zvavaranda venyu vose vakaponesa upenyu hwenyu nhasi, noupenyu hwavanakomana navanasikana venyu, noupenyu hwavakadzi venyu, noupenyu hwavarongo venyu; 6 nokuti munoda ivo vanokuvengai, muchivenga vanokudai. Nokuti makatiratidza nhasi, kuti hamuna hanya namachinda navaranda, nokuti nhasi ndaona, kuti Abhusaromu akanga achiri mupenyu, nesu tose takafa hedu nhasi, maifarira izvozvo. 7Naizvozvo zvino simukai, mubude, mundotaura navaranda venyu, muvanyaradze; nokuti ndinokupikirai naJehovha, kuti kana musingabudi, hakuna munhu ungasara nemi usiku hwuno; izvozvo zvingava zvakaipa kwamuri kukunda zvakaipa zvose zvakakuwirai kubva pawuduku hwenyu kusvikira zvino." 8 Ipapo mambo akasimuka, akandogara pasuo. Vakaudza vanhu vose, vachiti, "Tarirai, mambo ugere pasuo;" vanhu vose vakauya pamberi pamambo. Dhavhidhi anodzokera Jerusaremu Zvino vaIsiraeri vose vakanga vatizira mumwe nomumwe kutende rake. 9 Asi vanhu vose vakanga vachiita bope kumarudzi ose avaIsiraeri, vachiti, "Mambo wakatirwira pamaoko avavengi vedu, akatiponesa pamaoko avaFirisitia, zvino wabva panyika achitiza Abhusaromu. 10 Asi Abhusaromu watakanga tazodza kuti ave mambo wedu, wafa pakurwa. Zvino munoregereiko kutaurirana kudzosa mambo?" 11 Zvino mambo Dhavhidhi wakatuma nhume kuna Zhadhoki naAbhiatari vapristi, akati, "Taurai kuvakuru vaJudha, muti, 'Imi munononokireiko kudzosa mambo kumba kwake?' Nokuti mambo wakanzwa kuti vaIsiraeri vose vanotaura kuti adzoswe kumba kwake. 12 Imi muri hama dzangu, muri mapfupa angu nenyama yangu, zvino munononokirei kudzosa mambo? 13 Zvino muti kuna Amasa, `Iwe hauzi pfupa rangu nenyama yangu here? Mwari ngaandirove, arambe achidaro, kana iwe usingazovi mukuru wehondo nguva yose pamberi pangu panzvimbo yaJoabhu.' " 14 Akarereudza mwoyo yavanhu vose vaJudha somwoyo womunhu mumwe; naizvozvo vakatuma shoko kuna mambo, vakati, "Dzokai, imi navaranda venyu vose." 15 Naizvozvo mambo akadzoka akasvika paJorodhani 'VaJudha vakasv√åka paGirigari, vakasangana namambo, vakayambusa mambo Jorodhani. 16 Zvino Shimei mwanakomana waGera, muBhenjamini, wakanga agere Bhahurimu, wakakurumidza akaburuka navarume vaJudha kundosangana namambo Dhavhidhi. 17 Iye waiva navarume veBhenjamini vane chiuru chimwe, naZibha, muranda weimba yaSauro, navanakomana vake vane gumi navashanu, navaranda vake vana makumi maviri; ivo vakayambuka Jorodhani pamberi pamambo. 18 Igwa rikaenda kundoyambusa veimba yamambo, nokuita sezvavaida. Ipapo Shimei mwanakomana waGera wakazviwisira pasi pamberi pamambo, iye akayambuka Jorodhani. 19 Akati kuna mambo, "Ishe wangu ngaarege kundipa mhaka; regai henyu kurangarira kutadza kwomuranda wenyu zuva riya rokubuda kwashe wangu paJerusaremu; mambo ngaarege hake kurangarira izvozvo pamwoyo pake. 20 Nokuti muranda wenyu unoziva kuti ndakatadza; naizvozvo tarirai, nhasi ndauya ndichitangira vose veimba yaJosefa, ndakaburuka kuzosangana nashe wangu mambo." 21 Asi Abhishai mwanakomana waZeruya, akapindura akati, "Shimei haafaniri here kuurawa pamusoro pechinhu ichi, nokuti wakatuka muzodzwa waJehovha?" 22 Dhavhidhi akati, "Ndine mhosva yeiko nemi, imi vanakomana vaZeruya, zvamunoda kuva vavengi vangu nhasi? Kungaurawa munhu mumwe waIsiraeri nhasi here? Munoti handizivi here kuti ndiri mambo waIsiraeri nhasi?" 23 Mambo akati kuna Shimei, "Haungafi." Mambo akapika kwaari. 24 Zvino Mefibhosheti mwanakomana waSauro wakaburuka kuzosangana namambo; asi iye wakanga asina kushambidza tsoka dzake, kana kupetura ndebvu dzake, kana kusuka nguo dzake, kubva pazuva rakaenda mambo kusvikira zuva raakadzoka naro norugare. 25 Zvino wakati asvika Jerusaremu kuzosangana namambo, mambo akati kwaari, "Wakaregereiko kuenda neni, Mefibhosheti?" 26 Iye akapindura akati, "Ishe wangu mambo, muranda wangu wakandinyengera; nokuti muranda wenyu wakati, `lasichazviisira chityaro pambongoro, ndiitasve, ndiende namambo,' nokuti muranda wenyu chirema. 27 "Iye akandochera muranda wenyu kunashe wangu mambo; asi ishe wangu

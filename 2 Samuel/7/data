\c 7
\s Jehovha anoramba kuti Dhavhidhi amuvakire temberi
\p
\v 1 Zvino zvakaitika mambo paaiva agere mumba make, uye Jehovha amuzorodza pavavengi vake vese vaiva vakamupoteredza,
\v 2 kuti mambo wakati kuna Natani muporofita: Ona zvino, ini ndigere muimba yemusidhari, asi areka yaMwari igere pakati pemaketeni.
\v 3 Natani ndokuti kuna mambo: Endai muite zvese zviri mumoyo menyu, nokuti Jehovha anemwi.
\p
\v 4 Zvino zvakaitika usiku uhwo, kuti shoko raJehovha rakasvika kuna Natani richiti:
\v 5 Enda unoti kumuranda wangu kuna Dhavhidhi: Ndizvo zvinoreva Jehovha: Iwe uchandivakira imba kuti ndigare here?
\v 6 Nokuti handina kugara mumba kubva pazuva randakakwidza vana vaIsraeri kubva muEgipita kusvikawo nhasi, asi ndaifamba mutende nemutabhenakeri.
\v 7 Pese pandakafamba nevana vaIsraeri vese, ndakataura here shoko kune rimwe remarudzi aIsraeri, andakaraira kufudza vanhu vangu Israeri, ndichiti: Makaregerei kundivakira imba yemusidhari?
\v 8 Naizvozvo ikozvino, uchati kumuranda wangu Dhavhidhi: Ndizvo zvinoreva Jehovha wehondo: Ini ndakakutora kudanga remakwai, pakutevera makwai, kuti uve mutongi pamusoro pevanhu vangu, pamusoro paIsraeri;
\v 9 uye ndakava newe kwese kwawakaenda, uye ndakagura vavengi vako vese pamberi pako; uye ndakakuitira zita guru, sezita revakuru vari panyika.
\v 10 Zvino ndichatarira vanhu vangu Israeri nzvimbo, uye ndichavasima, kuti vagare panzvimbo yavo, vasazozungunukazve; uye vana vekutsauka havangavatambudzizve sepakutanga,
\v 11 kunyange kubva pazuva randakaraira vatongi pamusoro pevanhu vangu Israeri. Uye ndakakuzorodza pavavengi vako vese. Uye Jehovha anokuudza kuti Jehovha achakuitira imba.
\p
\v 12 Zvino pachange mazuva ako azadzisika, warara nemadzibaba ako, ndichamisa mbeu yako shure kwako, ichabuda muura hwako, uye ndichasimbisa ushe hwake.
\v 13 Iye achavakira zita rangu imba, uye ndichasimbisa chigaro cheushe cheushe hwake nekusingaperi.
\v 14 Ini ndichava baba vake, naiye achava mwanakomana wangu; achati kana achiita chakaipa, ndichamuranga netsvimbo yevanhu, uye neshamhu dzevana vevanhu.
\v 15 Asi tsitsi dzangu hadzingabvi kwaari, sezvandaka\add dzi\add*bvisa kuna Sauro wandakabvisa kubva pamberi pako.
\v 16 Zvino Imba yako neushe hwako zvichasimbiswa kusvika rinhi narinhi pamberi pako, nechigaro cheushe chako chichasimbiswa kusvika rinhi narinhi.
\v 17 Naizvozvo Natani wakataura naDhavhidhi zvichienderana nemashoko awa ese, uye zvichienderana nechiratidzo ichi chese.
\p
\v 18 Zvino mambo Dhavhidhi wakapinda, ndokugara pamberi paJehovha, ndokuti: Ndiri ani ini, Jehovha Mwari, neimba yangu chii, kuti mundisvitse kusvika pano?
\v 19 Uye zvakadaro ichi chichiri \add chinhu\add* chidiki pameso enyu, Jehovha Mwari, asi makataurawo pamusoro peimba yemuranda wenyu zvenguva ichiri kure; uye iyi itsika yevanhu, Jehovha Mwari!
\v 20 Zvino Dhavhidhi angawedzera kutaura chii kwamuri? Nokuti imwi munoziva muranda wenyu, Jehovha Mwari.
\v 21 Nekuda kweshoko renyu, uye zvichienderana nemoyo wenyu, makaita zvinhu izvi zvikuru zvese, kuzivisa muranda wenyu.
\v 22 Naizvozvo muri mukuru, Jehovha Mwari, nokuti hakuna wakafanana nemwi, uye hakuna Mwari kunze kwenyu, zvichienderana nezvese zvatakanzwa nenzeve dzedu.
\v 23 Zvino nderwupi rudzi rwumwe panyika rwakafanana nevanhu venyu rwakafanana naIsraeri, Mwari vaakaenda akadzikunura kuva vanhu vake uye kuzviitira zita, uye kukuitirai zvinhu zvikuru zvinotyisa, nekuda kwenyika yenyu, pamberi pevanhu venyu, vamakazvidzikunurira paEgipita, \add pa\add*vahedheni ne\add pa\add*vamwari vavo?
\v 24 Makazvisimbisira vanhu venyu Israeri, kuti vave vanhu kwamuri kusvika rinhi narinhi; nemwi Jehovha mava Mwari wavo.
\v 25 Zvino ikozvino Jehovha Mwari, shoko ramakataura maererano nemuranda wenyu nemaererano neimba yake, murisimbisei kusvika rinhi narinhi, uye muite sezvamakataura.
\v 26 Zvino zita renyu ngarive guru kusvika rinhi narinhi, zvichinzi: Jehovha wehondo ndiMwari pamusoro paIsraeri; uye imba yemuranda wenyu Dhavhidhi isimbiswe pamberi penyu.
\v 27 Nokuti imwi Jehovha wehondo Mwari waIsraeri, makazarura kumuranda wenyu, muchiti: Ndichakuvakira imba; naizvozvo muranda wenyu wakawana mumoyo make kuti anyengetere munyengetero uyu kwamuri.
\v 28 Zvino ikozvino Jehovha Mwari, ndimwi Mwari uyu, uye mashoko enyu ichokwadi, uye imwi makataura kumuranda wenyu zvakanaka izvi.
\v 29 Naizvozvo ikozvino chiropafadzai henyu imba yemuranda wenyu, kuti irambe iripo pamberi penyu nekusingaperi, nokuti imwi Jehovha Mwari makataura saizvozvo; imba yomuranda wenyu ngairopafadzwe nokuropafadza kwenyu nokusingaperi.

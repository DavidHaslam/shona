\c 10
\s Dhavhidhi anokunda VaAmoni neVaSiriya
\p
\v 1 Zvino zvakaitika shure kweizvi kuti mambo wevana VaAmoni wakafa; Hanuni mwanakomana wake ndokutonga pachinzvimbo chake.
\v 2 Zvino Dhavhidhi wakati: Ndichamuitira ngoni Hanuni mwanakomana waNahashi, baba vake sezvavakandiitira ngoni. Dhavhidhi ndokutuma neruoko rwevaranda vake kunomunyaradza pamusoro pababa vake. Varanda vaDhavhidhi ndokusvika munyika yevana vaAmoni.
\v 3 Zvino machinda evana vaAmoni akati kuna Hanuni ishe wavo: Munofunga kuti Dhavhidhi anokudza baba venyu here zvaatuma vanyaradzi kwamuri? Dhavhidhi haana kutuma varanda vake kwamuri kunzvera guta nekurishora nekuriputsa here?
\v 4 Naizvozvo Hanuni wakabata varanda vaDhavhidhi, akaveura hafu yendebvu dzavo, ndokugura nguvo dzavo nepakati kusvika kumagaro avo, ndokuvaendesa.
\v 5 Pavakaudza Dhavhidhi, iye wakatuma kunovachingamidza, nokuti varume vainyara kwazvo. Mambo ndokuti: Garai muJeriko kusvika ndebvu dzenyu dzabuka mugodzoka.
\p
\v 6 Vana vaAmoni pavakaona kuti vanhuhwa pamberi paDhavhidhi, vana vaAmoni vakatuma kunohaya VaSiriya veBhetirehobhu, uye VaSiriya veZobha, varume vaifamba nemakumbo zvuru makumi maviri, namambo weMaaka, varume churu, nevanhu veTobhi zvuru gumi nezviviri.
\v 7 Zvino Dhavhidhi a\add zvi\add*nzwa wakatuma Joabhu nehondo yese yevarume vane simba.
\v 8 Zvino vana vaAmoni vakabuda, ndokurongedza hondo panopindirwa kusuwo; uye VaSiriya veZobha, neveRehobhu, nevanhu veTobhi neMaaka vaiva vega pasango.
\v 9 Zvino Joabhu paakaona kuti hondo yakatarisa kwaari mberi neshure, wakasarudza pane vese vakasarudzwa kwaIsraeri, ndokurongedza kurwisa VaSiriya.
\v 10 Vakasara pavanhu wakavapa muruoko rwaAbhishai munin'ina wake kuti avarongedzere kurwisa vana vaAmoni.
\v 11 Zvino wakati: Kana vaSiriya vakava nesimba kundipfuura, ipapo, iwe uchava rubatsiro rwangu; asi kana vana vaAmoni vakava nesimba kukupfuura, ipapo ndichauya kuva rubatsiro kwauri.
\v 12 Tsunga, uye ngatizvisimbise nekuda kwevanhu vekwedu uye nekuda kwemaguta aMwari wedu; zvino Jehovha ngaaite zvakanaka pameso ake.
\v 13 Zvino Joabhu wakaswedera, nevanhu vaiva naye, kuhondo kurwisana neVaSiriya, ivo ndokutiza pamberi pake.
\v 14 Zvino vana vaAmoni pavakaona kuti vaSiriya vatiza, naivo vakatiza pamberi paAbhishai ndokupinda muguta. Joabhu ndokudzoka kubva kuvana vaAmoni, ndokuuya kuJerusarema.
\p
\v 15 Zvino vaSiriya vaona kuti varohwa pamberi paIsraeri, ndokuungana.
\v 16 Zvino Hadhadhezeri wakatuma \add nhume\add* kunobudisa vaSiriya vaiva mhiri kwerwizi, ndokusvika paHeramu, naShobhaki mukuru wehondo yaHadhadhezeri mberi kwavo.
\v 17 Zvino pazvakaudzwa Dhavhidhi, wakaunganidza Israeri wese, ndokuyambuka Joridhani, ndokusvika paHeramu. VaSiriya ndokuzvirongedzera kurwisa Dhavhidhi, ndokurwa naye.
\v 18 Zvino VaSiriya vakatiza pamberi paIsraeri; Dhavhidhi ndokuuraya kuVaSiriya ngoro mazana manomwe, nevatasvi vemabhiza zvuru makumi mana, uye Shobhaki mukuru wehondo yavo waka\add mu\add*rovawo, ndokufirapo.
\v 19 Zvino madzimambo ese aiva varanda vaHadhadhezeri, paakaona kuti varohwa pamberi paIsraeri, vakaita ruyanano naIsraeri, ndokuvashandira. Naizvozvo vaSiriya vakatya kubatsira vana vaAmonizve.
\c 11
\s Dhavhidhi naBhatishebha
\p
\v 1 Zvino zvakaitika pakudzokorora kwegore, panguva madzimambo yavaibuda \add kunorwa\add*, kuti Dhavhidhi wakatuma Joabhu nevaranda vake vanaye, naIsraeri wese; ndokuparadza vana vaAmoni, ndokukomba Rabha. Asi Dhavhidhi wakagara Jerusarema.
\p
\v 2 Zvino zvakaitika panguva yamadekwani, kuti Dhavhidhi wakamuka kubva pamubhedha wake, ndokufamba pamusoro pedenga reimba reimba yamambo. Zvino ari padenga reimba wakaona mukadzi achizvishambidza; zvino mukadzi waiva akanaka kwazvo pakuonekwa.
\v 3 Zvino Dhavhidhi wakatuma \add nhume\add* kubvunza nezvemukadzi uyo. Zvikanzi: Haasi Bhatishebha mukunda waEriami, mukadzi waUriya muHiti here?
\v 4 Dhavhidhi ndokutuma nhume ndokumutora, iye ndokuuya kwaari, iye ndokurara naye (nokuti waiva anatswa pakusachena kwake;) iye ndokudzokera kumba kwake.
\v 5 Mukadzi ndokubata mimba, ndokutuma kuudza Dhavhidhi ndokuti: Ndava nemimba.
\p
\v 6 Zvino Dhavhidhi wakatuma \add shoko\add* kuna Joabhu, \add achiti\add*: Tuma Uriya muHiti kwandiri. Joabhu ndokutuma Uriya kuna Dhavhidhi.
\v 7 Zvino Uriya wakati asvika kwaari, Dhavhidhi ndokumubvunza upenyu hwaJoabhu, neupenyu hwevanhu, nebudiriro yehondo.
\v 8 Zvino Dhavhidhi wakati kuna Uriya: Burukira kumba kwako ugonoshambidza tsoka dzako. Uriya ndokubuda paimba yamambo, ndokutevera shure kwake chipo chakabva kuna mambo.
\v 9 Asi Uriya wakarara pamukova weimba yamambo pamwe nevaranda vese vatenzi wake, haana kuburukira kumba kwake.
\v 10 Zvino vakati vaudza Dhavhidhi vachiti: Uriya haana kuburukira kumba kwake, Dhavhidhi ndokuti kuna Uriya: Hauna kubva parwendo here? Waregerei kuburukira kumba kwako?
\v 11 Uriya ndokuti kuna Dhavhidhi: Areka naIsraeri naJudha vagere mumatumba, nashe wangu Joabhu nevaranda vashe wangu vakavaka musasa kusango; zvino ini ndingapinda sei mumba mangu ndidye nekunwa uye kurara nemukadzi wangu? Neupenyu hwenyu, uye neupenyu hwemweya wenyu, handingaiti chinhu ichi.
\v 12 Dhavhidhi ndokuti kuna Uriya: Gara pano nanhasi, uye mangwana ndichakuendesa. Naizvozvo Uriya ndokugara paJerusarema zuva iro uye zuva raitevera.
\v 13 Zvino Dhavhidhi wakamudana, iye ndokudya nekunwa pamberi pake, zvino akamudhakisa; zvino madekwani wakabuda akanorara pamubhedha wake nevaranda vashe wake, asi haana kuburukira kumba kwake.
\p
\v 14 Zvino zvakaitika mangwanani, kuti Dhavhidhi wakanyora tsamba kuna Joabhu ndokutuma neruoko rwaUriya.
\v 15 Zvino wakanyora murugwaro achiti: Isai Uriya pamberi akatarisana nehondo painopisisa mugodzokera shure kubva kwaari kuti arohwe afe.
\v 16 Zvino zvakaitika Joabhu paaicherekedza guta, kuti wakamisa Uriya paaiziva kuti varume veumhare varipo.
\v 17 Zvino varume veguta vakabuda kurwa naJoabhu. Zvino kwakawa pavanhu pavaranda vaDhavhidhi, kukafawo Uriya muHiti.
\p
\v 18 Zvino Joabhu wakatuma \add nhume\add* kunoudza Dhavhidhi mashoko ese ehondo.
\v 19 Zvino wakaraira nhume achiti: Paunenge wapedza kupira mambo mashoko ese ehondo,
\v 20 zvoni zvikadai kuti hasha dzamambo dzikapfuta, uye iye akati kwauri: Makaswedererei kuguta kurwa? Hamuna kuziva here kuti vachafura vari parusvingo?
\v 21 Ndiani wakarova Abhimereki mwanakomana waJeribhesheti? Handiti mukadzi wakakanda huyo pamusoro pake ari parusvingo, kusvika afa paTebhezi? Makaswedererei pedo nerusvingo? zvino uchati: Muranda wenyu Uriya muHiti wafawo.
\p
\v 22 Zvino nhume yakaenda, ndokusvika, ndokuudza Dhavhidhi zvese Joabhu zvaakamutuma.
\v 23 Zvino nhume yakati kuna Dhavhidhi: Zvirokwazvo vanhu vatikurira, uye vatibudira kusango, asi tanga tiri pamusoro pavo kusvika pamukova wesuwo.
\v 24 Zvino vafuri vakafura varanda venyu vari parusvingo, vamwe varanda vamambo vakafa, naiye muranda wenyu Uriya muHiti wafawo.
\v 25 Ipapo Dhavhidhi akati kunhume: Iti kuna Joabhu: Izvi ngazvirege kukusuwisa, nokuti munondo unoparadza umwe pano neumwe kumwe; tsunga hako pakurwa neguta, uriputse; newe enda undomusimbisa.
\p
\v 26 Zvino mukadzi waUriya wakati anzwa kuti murume wake Uriya wafa, akachema murume wake.
\v 27 Akati apedza kuchema, Dhavhidhi akatuma nhume kumutora, akamuisa mumba make, akava mukadzi wake, akamuberekera mwana komana. Asi chinhu ichi, chakange chaitwa naDhavhidhi, hachina kufadza Mwari.

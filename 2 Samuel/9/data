\c 9
\s Dhavhidhi anochengeta Mefibhosheti mwanakomana waSauro
\p
\v 1 Zvino Dhavhidhi wakati: Kuchine umwe wakasara weimba yaSauro kuti ndimuitire ngoni nekuda kwaJonatani here?
\v 2 Zvino imba yaSauro yaiva nemuranda wezita rainzi Zibha. Zvino pavaiva vamudanira kuna Dhavhidhi, mambo ndokuti kwaari: Ndiwe Zibha here? Iye ndokuti: Muranda wenyu \add ndiye\add*.
\v 3 Zvino mambo wakati: Hakuchina munhu here weimba yaSauro, wandingaitira tsitsi dzaMwari? Zibha ndokuti kuna mambo: Jonatani achine mwanakomana wakaremara tsoka.
\v 4 Mambo ndokuti kwaari: Aripi? Zibha ndokuti kuna mambo: Tarirai, ari mumba maMakiri mwanakomana waAmieri kuRhodhebhari.
\p
\v 5 Zvino mambo Dhavhidhi akatuma \add nhume\add* kunomutora kubva mumba maMakiri mwanakomana waAmieri kuRhodhebhari.
\v 6 Zvino Mefibhosheti mwanakomana waJonatani mwanakomana waSauro paakasvika akasvika kuna Dhavhidhi wakawa nechiso chake, ndoku\add mu\add*kotamira. Dhavhidhi ndokuti: Mefibhosheti! Iye ndokuti: Tarirai, muranda wenyu.
\p
\v 7 Dhavhidhi ndokuti kwaari: Usatya, nokuti zvirokwazvo ndichakuitira ngoni nekuda kwaJonatani baba vako, uye ndichakudzosera nyika yese yaSauro baba vako; uye iwe uchidya zvekudya patafura yangu nguva dzese.
\v 8 Zvino iye wakakotama ndokuti: Muranda wenyu chii kuti mutarise imbwa yakafa seni?
\p
\v 9 Zvino mambo wakadana Zibha muranda waSauro ndokuti kwaari: Zvese zvaiva zvaSauro neimba yake yese, ndakazvipa mwanakomana watenzi wako.
\v 10 Zvino iwe uchamurimira ivhu, iwe nevanakomana vako, nevaranda vako, uye muchaunza \add mbesa\add* kuti mwanakomana watenzi wako ave nezvekudya zvaangadya; asi Mefibhosheti mwanakomana watenzi wako, achagara achidya zvekudya patafura yangu. Zvino Zibha waiva nevanakomana gumi nevashanu nevaranda makumi maviri.
\v 11 Zvino Zibha wakati kuna mambo: Zvichienderana nezvese ishe wangu, mambo, zvaaraira muranda wake, muranda wenyu achaita saizvozvo. Mambo ndokuti: Kana ari Mefibhosheti, \add mambo anoti:\add* Achidya patafura yangu seumwe wevanakomana vamambo.
\v 12 Zvino Mefibhosheti waiva nemwanakomana mudiki, zita rake raiva Mika. Uye umwe neumwe waiva agere mumba maZibha vakava varanda vaMefibhosheti.
\v 13 Zvino Mefibhosheti wakagara paJerusarema, nokuti waidya patafura yamambo nguva dzese; wakange akaremara tsoka dzake dziri mbiri.

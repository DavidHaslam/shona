\c 1
\s Kwaziso
\p
\v 1 Pauro naSirivhano naTimotio; kukereke yavaTesaronika munaMwari baba vedu, naShe Jesu Kristu:
\v 2 Nyasha kwamuri norugare runobva kuna Mwari Baba vedu naShe Jesu Kristu.
\s Pauro unovonga nokuti vanomira nesimba
\p
\v 3 Tinosungirwa kuvonga Mwari nguva dzose pamusoro penyu, hama, sezvazvakafanira, nokuti kutenda kwenyu kunokura zvikurusa, norudo rwemumwe nomumwe wenyu rwunowanda kune mumwe nemumwe;
\v 4 nokudaro isu tomene tinozvirumbidza mamuri mukereke dzaMwari pamusoro pemoyo murefu wenyu, nokutenda mukushushwa kwenyu kose nematambudziko amunotsunga maari.
\v 5 \add Ndicho\add* chiratidzo chokutonga kwakarurama kwaMwari, kuti muverengwe \add se\add*makafanirwa noushe hwaMwari, hwamunotambudzikirawo;
\v 6 sezvo \add chiri\add* chinhu chakarurama kuna Mwari kutsiva dambudziko kune vanokutambudzai,
\v 7 uye kwamuri munotambudzwa, kuzorora pamwe nesu pakuzarurwa kwaShe Jesu, achibva kudenga navatumwa vesimba rake,
\v 8 mumurazvo womoto achitsiva avo vasingazivi Mwari, navasingateereri evhangeri yaShe wedu Jesu Kristu;
\v 9 ivo vacharangwa nokuparadza kusingaperi, vabviswe pamberi paShe, napakubwinya kwesimba rake,
\v 10 kana achivuya kuzorumbidzwa muvatsvene vake, nokuyemurwa munavose vanotenda; (nokuti kupupura kwedu kwamuri kwakatendwa) nezuva iro.
\v 11 Naizvozvo tinokunyengetereraiwo nguva dzose, kuti Mwari wedu akuverengei \add se\add*makafanirwa nokudamwa uye azadzise kuda kose kwakanaka kounaku \add hwake \add*nebasa rokutenda;
\v 12 kuti zita raShe wedu Jesu Kristu rirumbidzwe mamuri, nemwi maari, zvichienderana nenyasha dzaMwari wedu ne\add dza\add*She Jesu Kristu.

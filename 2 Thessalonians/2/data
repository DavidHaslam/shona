\c 2
\s Kuuya kwaKristu nemupikisi waKristu
\p
\v 1 Zvino tinokukumbirisai, hama, maererano nekuuya kwaIshe wedu Jesu Kristu, nekuunganira kwedu kwaari,
\v 2 kuti murege kukurumidza kuzununguswa mufungwa, kana kuvhunduswa, kana nemweya, kana neshoko, kana netsamba seino\add nyorwa\add* nesu, sezvinonzi zuva raKristu ratosvika.
\v 3 Ngakurege kuva nemunhu unokunyengerai nemutowo upi neupi; nokuti \add harisviki \add*kunze kokuti kuwa kwatanga kusvika, uye munhu wechivi aratidzwe, mwanakomana wekuparadzwa,
\v 4 unopikisa nekuzvikudza pamusoro pezvose zvinonzi Mwari, kana zvinonamatwa, kusvikira agara mutembere yaMwari saMwari, achizviratidza kuti ndiMwari.
\v 5 Hamurangariri here kuti ndichiri nemwi ndakakuudzai zvinhu izvi?
\v 6 Asi ikozvino munoziva chinodzivirira kuti aratidzwe munguva yake pachake.
\v 7 Nokuti chakavanzika chekusava nemurairo chotoshanda; chete \add uripo\add* unodzivirira ikozvino, kusvikira achibviswa pakati.
\v 8 Ipapowo usina murairo ucharatidzwa, Ishe waachapedza nemweya wemuromo wake, uye waachaparadza nekuonekwa kwekuuya kwake;
\v 9 \add iye\add* kuuya kwake kwakaita sekuita kwaSatani nesimba rose nezviratidzo nezvinoshamisa zvenhema,
\v 10 nepakunyengera kose kwekusarurama mune vanoparara, nokuti havana kugamuchira rudo rwechokwadi kuti vaponeswe.
\v 11 Uye nekuda kwaizvozvi Mwari uchavatumira simba rekutsauka, kuti vatende nhema;
\v 12 kuti vose varaswe vasina kutenda chokwadi, asi vakafara mukusarurama.
\s Pauro unovongazve nokunyengeterera vaTesaronika
\p
\v 13 Asi isu tinofanira kuvonga Mwari nguva dzose pamusoro penyu, hama vadikanwi vaIshe, kuti Mwari kubva pakutanga wakakusarudzirai ruponeso pakuitwa vatsvene kweMweya nerutendo rwechokwadi;
\v 14 zvaakakudanirai neevhangeri yedu, pakuwana kubwinya kwaIshe wedu Jesu Kristu.
\v 15 Naizvozvo zvino, hama, mirai makasimba, mubatirire tsika dzamakadzidziswa, kana neshoko kana netsamba yedu.
\v 16 Zvino Ishe wedu Jesu Kristu omene, naMwari, kunyange Baba vedu vakatida, vakapa nyaradzo isingaperi netariro yakanaka munyasha,
\v 17 anyaradze moyo yenyu, nekukusimbisai pashoko roga roga rakanaka nebasa.

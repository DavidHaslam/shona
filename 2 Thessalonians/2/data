\c 2
\s Kuuya kwaKristu nemupikisi waKristu
\p
\v 1 Zvino tinokukumbirisai, hama, maererano nekuuya kwaIshe wedu Jesu Kristu, nekuvunganira kwedu pamwe kwaari,
\v 2 kuti murege kukurumidza kuzununguswa mufungwa, kana kuvhunduswa kana nemweya kana neshoko, kana netsamba \add ino\add* seinobva kwatiri, sezvinonzi zuva raKristu ratosvika.
\v 3 Ngakurege kuva nemunhu unokunyengerai nemutowo upi neupi; nekuti \add harisviki \add*kana kuwa kusati kwatanga kusvika, uye kuti munhu wechivi aratidzwe, mwanakomana wekuparadzwa,
\v 4 unopikisa nekuzvikudza pamusoro pezvose zvinonzi Mwari, kana zvinoshumirwa; zvekuti iye saMwari unogara mutembere yaMwari, achizviratidza kuti ndiMwari.
\v 5 Hamurangariri here kuti ndichiri nemwi ndakakuudzai zvinhu izvi?
\v 6 Asi zvino munoziva chinodzivisa kuti aratidzwe munguva yake.
\v 7 Nekuti chakavanzika chekusava nemurairo chotoshanda, chete uyo unodzivisa ikozvino \add uchadaro\add* kusvikira achibviswa panzira.
\v 8 Ipapo iye usina murairo ucharatidzwa, iye ishe waachauraya nemweya wemuromo wake, uye waachaparadza nekuonekwa kwekuuya kwake;
\v 9 iye kuuya kwake kwakaita sekuita kwaSatani nesimba rose nezviratidzo nezvinoshamisa zvenhema,
\v 10 nekunyengera kose kwekusarurama muna avo vanoparara; nekuti havana kugamuchira rudo rwechokwadi kuti vaponeswe.
\v 11 Uye nekuda kwaizvozvi Mwari uchavatumira simba rekukanganisa, kuti vatende nhema;
\v 12 kuti vose varashwe vasina kutenda chokwadi, asi vakafara mukusarurama.
\s Pauro unovongazve nokunyengeterera vaTesaronika
\p
\v 13 Asi isu tinosungirwa kupa kuvonga kuna Mwari nguva dzose pamusoro penyu, hama vadikanwa vaIshe, nekuti Mwari kubva pakutanga wakakusarudzirai ruponeso kubudikidza nekuitwa vatsvene kweMweya nerutendo rwechokwadi.
\v 14 Izvo zvaakakudanirai neEvhangei yedu, pakuwana kubwinya kwaIshe wedu Jesu Kristu.
\v 15 Naizvozvo, hama, mirai makasimba, mubatirire dzidziso yamakadzidziswa, kana neshoko kana netsamba yedu.
\v 16 Zvino Ishe wedu Jesu Kristu omene, naMwari, kunyange Baba vedu vakatida, vakapa kuvaraidzwa kusingaperi netariro yakanaka kubudikidza nenyasha,
\v 17 anyaradze moyo yenyu, nekukusimbisai pashoko roga roga rakanaka nepabasa.

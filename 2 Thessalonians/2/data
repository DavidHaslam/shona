\c 2
\s Kuuya kwaKristu nemupikisi waKristu
\p
\v 1 Zvino tinokukumbirisai, hama, pakuvapo kwaIshe wedu Jesu Kristu, nekuvunganira kwedu kwaari,
\v 2 kuti murege kukurumidza kuzununguswa mufungwa, kana kuvhunduswa, kana nemweya, kana neshoko, kana netsamba seinobva kwatiri, sezvinonzi zuva raKristu ratosvika.
\v 3 Ngakurege kuva nemunhu unokunyengerai nemutowo upi neupi; nekuti \add harisviki \add*kunze kokuti kuwa kwatanga kusvika, uye kuti munhu wechivi aratidzwe, mwanakomana wekuparadzwa,
\v 4 unopikisa nekuzvikudza pamusoro pezvose zvinonzi Mwari, kana zvinoshumirwa, kusvikira agara mutembere yaMwari saMwari, achizviita Mwari.
\v 5 Hamurangariri here kuti ndichiri nemwi ndakakuudzai zvinhu izvi?
\v 6 Asi ikozvino munoziva chinodzivirira kuti aratidzwe munguva yake.
\v 7 Nekuti chakavanzika chekusava nemurairo chotoshanda; chete \add uripo\add* unodzivirira ikozvino, kusvikira achibviswa panzira.
\v 8 Ipapo Usinamurairo ucharatidzwa, Ishe waachapedza nemweya wemuromo wake, uye waachaparadza nekuonekwa kwekuuya kwake;
\v 9 \add iye\add* kuuya kwake kwakaita sekuita kwaSatani nesimba rose nezviratidzo nezvinoshamisa zvenhema,
\v 10 nepakunyengera kose kwekusarurama mune vanoparara, nekuti havana kugamuchira rudo rwechokwadi kuti vaponeswe.
\v 11 Uye nekuda kwaizvozvi Mwari uchavatumira simba rekutsauka, kuti vatende nhema;
\v 12 kuti vose varashwe vasina kutenda chokwadi, asi vakafara mukusarurama.
\s Pauro unovongazve nokunyengeterera vaTesaronika
\p
\v 13 Asi isu tinofanira kupa kuvonga kuna Mwari nguva dzose pamusoro penyu, hama vadikanwa vaIshe, nekuti Mwari kubva pakutanga wakakusarudzirai ruponeso pakuitwa vatsvene kweMweya nerutendo rwechokwadi;
\v 14 zvaakakudanirai neEvhangei yedu, pakuwana kubwinya kwaIshe wedu Jesu Kristu.
\v 15 Naizvozvo, hama, mirai makasimba, mubatirire tsika dzamakadzidziswa, kana neshoko kana netsamba yedu.
\v 16 Zvino Ishe wedu Jesu Kristu omene, naMwari, kunyange Baba vedu vakatida, vakapa nyaradzo isingaperi netariro yakanaka nenyasha,
\v 17 anyaradze moyo yenyu, nekukusimbisai pashoko roga roga rakanaka nebasa.

\c 2
\s Kuuya kwaKristu nemupikisi waKristu
\p
\v 1 Zvino tinokugombedzerai, hama, maererano nokuuya kwaShe wedu Jesu Kristu, nokuvunganira kwedu pamwechete kwaari;
\v 2 kuti murege kukurumidza kuzununguswa mufungwa, kana kuvhunduswa kana nemweya kana neshoko, kana netsamba \add ino\add* seinobva kwatiri, sezvinonzi zuva raKristu ratosvika;
\v 3 ngakurege kuva nomunhu unokunyengerai nomutovo upi noupi; nokuti \add harisviki \add*kana kuwa kusati kwatanga kusvika, munhu wechivi achiratidzwa, mwanakomana wokuparadzwa,
\v 4 unopikisa nokuzvikudza pamusoro pezvose zvinonzi Mwari, kana zvinoshumirwa; zvokuti iye saMwari unogara mutembere yaMwari, achizviratidza kuti ndiMwari.
\v 5 Hamurangariri here kuti ndichiri nemwi ndakakuvudzai zvinhu izvozvi?
\v 6 Asi zvino munoziva chinodzivisa kuti aratidzwe munguva yake.
\v 7 Nokuti chakavanzika chokusava nomurairo chotoshanda, chete uyo unodzivisa ikozvino \add uchadaro\add* kusvikira achibviswa panzira.
\v 8 Ipapo iye usina murairo ucharatidzwa, iye ishe waachauraya nomweya womuromo wake, uye waachaparadza nokuonekwa kokuuya kwake;
\v 9 iye kuvuya kwake kwakaita sekuita kwaSatani nesimba rose nezviratidzo nezvinoshamisa zvenhema,
\v 10 nokunyengera kose kokusarurama muna avo vanoparara; nokuti havana kugamuchira rudo rwechokwadi kuti vaponeswe.
\v 11 Uye nokuda kwaizvozvi Mwari unovatumira simba rokukanganisa, kuti vatende nhema;
\v 12 kuti vose varashwe vasina kutenda chokwadi, asi vakafara mukusarurama.
\s Pauro unovongazve nokunyengeterera vaTesaronika
\p
\v 13 Asi isu tinosungirwa kupa kuvonga kuna Mwari nguva dzose pamusoro penyu, hama vadikamwa vaShe, nokuti Mwari kubva pakutanga wakakusarudzirai ruponeso kubudikidza nokuitwa vatsvene koMweya nokutenda kwechokwadi.
\v 14 Izvo zvaakakudanirai neEvhangei yedu, pakuwana kubwinya kwaShe wedu Jesu Kristu.
\v 15 Naizvozvo, hama, mirai makasimba, mubatirire dzidziso yamakadzidziswa, kana neshoko kana netsamba yedu.
\v 16 Zvino Ishe wedu Jesu Kristu omene, naMwari, iye Baba vedu vakatida, vakatipa kuvaraidzwa kusingaperi netariro yakanaka kubudikidza nenyasha,
\v 17 anyaradze moyo yenyu, nokukusimbisai pashoko roga roga rakanaka napabasa.

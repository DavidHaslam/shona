\c 3
\s Unovaraira nokuwonekana navo
\p
\v 1 Pakupedzisira, hama, tinyengetererei, kuti shoko raShe rimhanye nokukudzwa kunyange \add sezvinoitwa\add* nemwiwo;
\v 2 vuye kuti tisunungurwe kuvanhu vasakarurama navakaipa; nekuti kutenda hakusi kwavose.
\v 3 Asi Ishe wakatendeka, uchakusimbisai, noku\add ku\add*chengeta\add i\add* kunowakaipa.
\v 4 Uye tine chivimbo maererano nemwi muna Ishe, kuti munoita zvinhu zvose zvatinokurairai uye muchazviita.
\v 5 Asi Ishe ngaatungamirire moyo yenyu murudo rwaMwari, nomumoyo murefu waKristu.
\v 6 Zvino tinokurairai hama muzita raShe wedu Jesu Kristu, kuti muzviraure pahama imwe neimwe inofamba zvisakafanira uye kwete nemirairo yamakagamuchira kwatiri;
\v 7 Nekuti imwi mumene munoziva, kuti \add mu\add*nofanira kutitevera sei, nekuti hatina kufamba zvisakafanira pakati penyu;
\v 8 uye hatina kutongodya chikafu chemunhu pachena, asi takashingaira nokushanda nokutambudzika siku nesikati, kuti tisava mutoro kune mumwe wenyu;
\v 9 kwete nekuti hatina simba, asi kuti tipe muenzaniso kwamuri kuti mutitevere.
\v 10 Nekuti kunyange pataiva nemwi, takakurairai izvozvi, kuti: Kana mumwe asingadi kushanda, ngaarege kudyawo.
\v 11 Nekuti tinonzwa kuti kune vamwe vanofamba pakati penyu zvisakafanira, vasingatongoshandi zvachose, asi vachiita zvisina maturo.
\v 12 Zvino avo vakadaro tinoraira nokukurudzira kubudikidza naIshe wedu Jesu Kristu, kuti vashande nokunyarara vadye chikafu chavo chomene.
\v 13 Asi imwi, hama, musaneta pakuita zvakanaka.
\v 14 Asi kana ani nani asingateereri shoko redu netsamba iyi, mutarisise munhu uyo, kuti murege kufambidzana naye, kuti anyare;
\v 15 uye musa\add mu\add*idza semuvengi, asi mu\add mu\add*raire sehama.
\v 16 Zvino, Ishe worugare amene ngaakupei rugare nguva dzose nemitovo yose. Ishe \add ngaave\add* nemwi mose.
\v 17 Kwaziso neruoko rwangu, \add ini\add* Pauro, ndicho chiratidzo patsamba dzose; ndinonyora saizvozvo,
\v 18 Nyasha dzaShe wedu Jesu Kristu \add ngadzive\add* nemwi mose. Ameni.

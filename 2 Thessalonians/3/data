\c 3
\s Unovaraira nekuwonekana navo
\p
\v 1 Pakupedzisira, hama, tinyengetererei, kuti shoko raIshe rimhanye nekukudzwa kunyange \add sezvinoitwa\add* nemwi;
\v 2 uye kuti tisunungurwe kuvanhu vasakarurama nevakaipa; nekuti rutendo harwusi rwevose.
\v 3 Asi Ishe wakatendeka, uchakusimbisai, neku\add ku\add*chengeta\add i\add* kune wakaipa.
\v 4 Uye tine chivimbo muna Ishe maererano nemwi, kuti munoita zvinhu zvose zvatinokurairai uye muchazviita.
\v 5 Asi Ishe ngaatungamirire moyo yenyu murudo rwaMwari, nemumoyo murefu waKristu.
\v 6 Zvino tinokurairai hama muzita raIshe wedu Jesu Kristu, kuti muzviraure pahama imwe neimwe inofamba zvisakafanira uye kwete nemirairo yamakagamuchira kwatiri;
\v 7 Nekuti imwi mumene munoziva kuti \add mu\add*nofanira kutitevera sei, nekuti hatina kufamba zvisakafanira pakati penyu;
\v 8 uye hatina kudya chikafu chemunhu pachena, asi takashingaira nekushanda nekutambudzika siku nesikati, kuti tisava mutoro kune umwe wenyu;
\v 9 kwete nekuti hatina mvumo, asi kuti tipe muenzaniso kwamuri kuti mutitevere.
\v 10 Nekuti kunyange pataiva nemwi, takakurairai izvi, kuti: Kana umwe asingadi kushanda, ngaarege kudyawo.
\v 11 Nekuti tinonzwa kuti kune vamwe vanofamba pakati penyu zvisakafanira, vasingatongoshandi zvachose, asi vachiita zvisina maturo.
\v 12 Zvino avo vakadaro tinoraira nekukurudzira kubudikidza naIshe wedu Jesu Kristu, kuti vashande nekunyarara vadye chikafu chavo.
\v 13 Asi imwi, hama, musaneta pakuita zvakanaka.
\v 14 Asi kana ani nani asingateereri shoko redu netsamba iyi, mutarisise munhu uyo, kuti murege kufambidzana naye, kuti anyare;
\v 15 uye musa\add mu\add*idza semuvengi, asi mu\add mu\add*raire sehama.
\v 16 Zvino, Ishe werugare amene ngaakupei rugare nguva dzose nemitoo yose. Ishe \add ngaave\add* nemwi mose.
\v 17 Kwaziso neruoko rwangu, \add ini\add* Pauro, ndicho chiratidzo patsamba dzose; ndinonyora saizvozvo.
\v 18 Nyasha dzaIshe wedu Jesu Kristu \add ngadzive\add* nemwi mose. Ameni.

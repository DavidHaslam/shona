\c 19
\s Zvinonyangadza zvakaitwa navanhu veGibhiya
\p
\v 1 Zvino zvakaitika mumazuva iwayo, pakwaiva kusina mambo pakati paIsraeri, kuti kwaiva neumwe muRevhi waigara semutorwa kumucheto uri kure negomo raEfuremu, uyo wakazvitorera mukadzi murongo kubva kuBheti-Rehemu-Judha.
\v 2 Zvino murongo wake wakamuitira ufeve, ndokubva kwaari kuenda kumba kwababa vake kuBheti-Rehemu-Judha, ndokuvako kwemwedzi mina.
\v 3 Zvino murume wake wakasimuka ndokumutevera kunotaura kumoyo wake kuti amudzose, nejaya rake rinaye vane mbongoro mbiri, iye ndokumupinza mumba mababa vake, zvino baba vemusikana pavakamuona vakafara kusangana naye.
\v 4 Mukarahwa wake, baba vemusikana, vakamurivadza, iye ndokugara naye mazuva matatu, zvino vakadya, vakanwa, ndokurarapo.
\v 5 Zvino zvakaitika nezuva rechina, kuti vakamuka mangwanani-ngwanani, iye ndokusimuka kuti aende; baba vemusikana ndokuti kumukwasha wavo: Simbisa moyo wako nechimedu chechingwa, uye shure kweizvi muchaenda.
\v 6 Naizvozvo vakagara ndokudya, ndokunwa vari vaviri pamwe; baba vemusikana ndokuti kumurume: Gutsikana hako urare usiku hwese uye ufadze moyo wako.
\v 7 Zvino murume wakasimuka kuti aende, asi mukarahwa wake wakamumanikidza, zvino wakadzoka ndokurarapo.
\v 8 Zvino wakamuka mangwanani-ngwanani nezuva reshanu kuti aende; baba vemusikana ndokuti: Simbisa hako moyo wako, zvino vakarivara kusvika zuva rorereka; zvino vakadya vari vaviri.
\p
\v 9 Zvino murume paakasimuka kuti aende, nemurongo wake nejaya rake, mukarahwa wake, baba vemusikana ndokuti kwaari: Tarira hako, zuva rovira, ava madekwani, rara hako usiku; tarira, zuva rarereka, rara pano, kuti moyo wako ufare, mugofumira mangwana parwendo rwenyu, uende kutende rako.
\v 10 Asi murume haana kuda kurara usiku \add ihwo\add*, asi wakasimuka ndokuenda, ndokusvika pakatarisana neJebhusi rinova Jerusarema. Zvino waiva nembongoro mbiri dzakaiswa zvigaro; nemurongo wake waiva naye.
\v 11 \add Zvino\add* vava pedo neJebhusi, zuva raiva ravira kwazvo; jaya ndokuti kuna tenzi waro: Uyai henyu titsaukire kuguta iri reVaJebhusi, tirareko.
\v 12 Tenzi wake ndokuti kwaari: Handingatsaukiri kuguta revatorwa risiri revana vaIsraeri; asi tichapfuurira kuGibhiya.
\v 13 Zvino wakati kumuranda wake: Huya tigoswedera kune imwe yenzvimbo idzi, tivate paGibhiya kana paRama.
\v 14 Ipapo vakapfuura parwendo rwavo, vakavirirwa pedo neGibhiya, raiva guta ravaBhenjamini.
\v 15 Vakatsaukirako, vachida kurara paGibhiya akapinda, akagara pasi munzira yomuguta; nokuti kwakange kusina munhu wakavadana kuzorara mumba make.
\p
\v 16 Zvino umwe mutana akasvika, achibva kubasa rake kumunda madekwani; zvino murume uyo wakange ari wenyika yamakomo yaEfuremu, asi wakagara hake paGibhiya; asi varume venzvimbo iyo vakange vari vaBhenjamini.
\v 17 Iye akatarira, akaona murume uyu mufambi ari munzira yomuguta; mutana akati: Ko unoendepi? Uye, unobvepiko?
\v 18 Iye akati kwaari: Tinobva Bheterehemu-judha, tinopfuurira kurutivi rwemberi rwenyika yamakomo yaEfuremu; ndiko kwandakabva, ndikaenda Bheterehemu-judha, zvino ndinoenda kumba kwaJehovha, asi hakuna munhu wakandidana kugara mumba make.
\v 19 Kunyange zvakadaro tinahwo uswa nezvokudya zvembongoro dzedu, nechingwa newaini zvinondiringana ini nomurandakadzi wenyu nejaya rina varanda venyu; hakuna chinhu chinoshaikwa.
\v 20 Zvino mutana akati: Farao hako, zvese zvawaishaiwa, ini ndichakupa; asi usarara munzira yomuguta.
\v 21 Ipapo akavaisa mumba make, akapa mbongoro zvokudya; vakashambidza tsoka dzavo, vakadya nokumwa.
\p
\v 22 Zvino vakati vofara pamoyo yavo, tarirai varume veguta, vamwe vanhu vakaisvoipa, vakakomba imba kunhivi dzese, vakagogodza pamukova; vakataura nomwene weimba, iye mutana, vakati: Budisa murume wakasvika paimba yako, timuzive.
\v 23 Zvino murume uyo, mwene weimba akabuda kwavari, akati kwavari: Kwete, hama dzangu, regai kuita zvakaipa zvakadai; musaita samapenzi, nokuti murume uyu wakapinda mumba mangu.
\v 24 Tarirai, hoyu mukunda wangu mhandara, nomurongo wake; ndichavabudisa zvino, muvazvidze, muvaitire sezvamunoda, asi regai kuitira murume uyu chakaipa chakadai.
\v 25 Asi varume vakaramba kumuteerera; ipapo murume akabata murongo wake, akamubudisira kwavari; vakamuziva, vakamuchinya usiku hwese kusvikira mangwana vakamurega koedza.
\v 26 Zvino mukadzi akauya koedza, akawira pasi pamukova weimba yomunhu, makange munashe wake, akavapo kusvikira kwaedza kwazvo.
\v 27 Zvino ishe wake wakamuka mangwanani, akazarura mikova yeimba, akabuda, achida kupfuura parwendo rwake; akawana mukadzi, iye murongo wake, akawira pasi pamukova weimba, maoko ake ari pachikumbaridzo.
\v 28 Akati kwaari: Simuka, tiende; asi hakuna wakapindura; ipapo akamuisa pambongoro yake, murume akasimuka, akaenda kumba kwake.
\p
\v 29 Wakati asvika kumba kwake, akatora banga, akabata murongo wake, akadimuranya mitezo yake, akaita nhindi dzine gumi nembiri, akadzituma mumiganhu yese yaVaIsraeri.
\v 30 Zvino vese vakati vachizviona, vakati: Chinguva vana vaIsraeri vakakwira vachibva panyika yeEgipita, kusvikira zuva ranhasi, hakune chinhu chakadai chakaitwa kana chakaonekwa; rangarirai izvozvo, murangane mutaure.

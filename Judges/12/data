\c 12
\s VaEfuremu vanopopotera Jefuta
\p
\v 1 Zvino vanhu vaEfuremu vakadanirwa pamwe ndokuyambukira kumaodzanyemba ndokuti kuna Jefuta: Wayambukirei kunorwa nevana vaAmoni, ukasatidanawo kuenda newe? Tichapisa imba yako nemoto pamusoro pako\x + 8.1.\x*.
\v 2 Jefuta ndokuti kwavari: Ini nevanhu vangu taiva nekupokana kukuru nevana vaAmoni; zvino ndakakudanai, asi hamuna kundinunura paruoko rwavo.
\v 3 Zvino ndakati ndaona kuti hamuna ku\add ndi\add*ponesa, ndakaisa upenyu hwangu muruoko rwangu, ndokuyambukira kuvana vaAmoni, Jehovha ndokuvapa muruoko rwangu; zvino makwirirei kwandiri nhasi kuzorwa neni\x + 9.17. 1 Sam. 19.5. 28.21. Job. 13.14. Map. 119.109.\x*?
\v 4 Zvino Jefuta wakaunganidza varume vose veGiriyadhi ndokurwa naEfuremu. Varume veGiriyadhi ndokurova Efuremu, nokuti vakati: Muri vapoteri vaEfuremu, imwi VaGiriyadhi, pakati peVaEfuremu, pakati peVaManase\x + 1 Sam. 25.10.\x*.
\v 5 Zvino VaGiriyadhi vakatapa mazambuko aJoridhani mberi kwaEfuremu. Zvino zvakaitika apo vapoteri vekwaEfuremu vachiti: Regai ndiyambuke; varume veGiriyadhi ndokuti kwaari: Uri muEfuremu here? Kana akati: Kwete;
\v 6 zvino vakati kwaari: Iti hako: Shibhoreti; iye ndokuti: Sibhoreti; nokuti waiva asingagoni kutaura zvakanaka; ndokumubata, ndokumubaya pamazambuko aJoridhani. Zvino panguva iyo kwakawa zvuru makumi mana nezviviri kwaEfuremu.
\v 7 Zvino Jefuta wakatonga Israeri makore matanhatu. Ipapo Jefuta muGiriyadhi wakafa, ndokuvigwa \add mune rimwe\add* remaguta aGiriyadhi\x + 3.28.\x*.
\s Ibhuzani, naEroni, naAbhidhoni
\p
\v 8 Zvino shure kwake Ibhuzani weBheterehemu wakatonga Israeri\x + Josh. 19.15.\x*.
\v 9 Uye waiva nevanakomana makumi matatu; wakatumira kunze vanasikana makumi matatu, ndokupinzira vanakomana vake vanasikana makumi matatu vaibva kunze. Iye ndokutonga Israeri makore manomwe.
\v 10 Zvino Ibhuzani wakafa ndokuvigwa paBheterehemu\x + Josh. 19.15.\x*.
\p
\v 11 Zvino shure kwake Eroni muZebhuruni wakatonga Israeri; ndokutonga Israeri makore gumi.
\v 12 Zvino Eroni muZebhuruni wakafa ndokuvigwa paAjaroni panyika yekwaZebhuruni.
\p
\v 13 Zvino shure kwake Abhidhoni mwanakomana waHireri muPiratoni wakatonga Israeri\x + 2 Sam. 23.30.\x*.
\v 14 Iye waiva nevanakomana makumi mana nevazukurukomana makumi matatu, vaitasva vana vembongoro\x + 10.4.\x* vari makumi manomwe\x + 5.10.\x*; zvino wakatonga Israeri makore masere.
\v 15 Zvino Abhidhoni mwanakomana waHireri muPiratoni wakafa, ndokuvigwa paPiratoni panyika yaEfuremu, panyika yezvikomo yeVaAmareki\x + 3.13,27.\x*.
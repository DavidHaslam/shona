\c 7
\s Vanhu vana mazana matatu vanokunda VaMidhiani
\p
\v 1 Zvino Jerubhaari, ndiye Gidheoni, nevanhu vese vaiva naye vakamuka mangwanani-ngwanani, ndokudzika matende patsime reHarodhi; uye musasa waMidhiani ndokuva nechekumaodzanyemba kwavo, pachikomo cheMore pamupata.
\v 2 Jehovha ndokuti kuna Gidheoni: Vanhu vaunavo vakawandisa kuti ndipe VaMidhiani muruoko rwavo; zvimwe Israeri angazvikudza pamberi pangu achiti: Ruoko rwangu rwakandiponesa.
\v 3 Naizvozvo ikozvino enda unoparidza munzeve dzevanhu uchiti: Ani nani anotya neanodedera, ngaadzoke, abve nekukurumidza pagomo reGiriyadhi. Zvino vanhu zvuru makumi maviri nezviviri vakadzoka, ndokusara zvuru gumi.
\v 4 Ipapo Jehovha ndokuti kuna Gidheoni: Vanhu vachiri vazhinji, vaburusire kumvura ndivaidzira iwe ipapo; zvino zvichaitika kune vandichati pamusoro pavo kwauri: Uyu achaenda newe, ndiye achaenda newe; asi ani nani wandichati pamusoro pake: Uyu haangaendi newe, iye haangaendi.
\v 5 Zvino wakaburusira vanhu kumvura; Jehovha ndokuti kuna Gidheoni: Ani nani anokapa pamvura nerurimi sezvinokapa imbwa, uchamuisa pake ega; uye ani nani anofugama nemabvi ake kunwa \add ega\add*.
\v 6 Zvino vanhu vakange vakapa, vachiisa maoko avo kumiromo, vakasvika varume vana mazana matatu; asi vamwe vese vakafugama pamabvi avo pakunwa mvura.
\v 7 Ipapo Jehovha akati kuna Gidheoni: Ndichakuponesai navarume ava vana mazana matatu vakakapa mvura, nokuisa VaMidhiani muruoko rwako; vanhu vese ngavaende havo, umwe neumwe kutende rake.
\v 8 Naizvozvo vanhu vakatora mbuva yavo mumaoko avo, nehwamanda dzavo; akaendisa vamwe varume vese VaIsraeri, umwe neumwe kutende rake, asi wakasara navana mazana matatu; misasa yaMidhiani yakange iri pasi pake mumupata.
\p
\v 9 Zvino nousiku uhwo Jehovha akati kwaari: Simuka, uburukire kumisasa, nokuti ndakavaisa muruoko rwako.
\v 10 Asi kana uchitya kuburuka, uburuke kumisasa una Pura muranda wako;
\v 11 ugondonzwa zvavanotaura; shure kwaizvozvo maoko ako achasimbiswa kuburukira kumisasa. Ipapo akaburuka ana Pura muranda wake, kusvikira kumudzivo wavarwi, vakange vari pamisasa.
\v 12 Zvino VaMidhiani naVaAmareki navana vese vamabvazuva vakange vari mumupata, vakawanda semhashu; namakamera avo akange asingagoni kuverengwa, akange akawanda sejecha riri pamahombekombe egungwa.
\v 13 Zvino Gidheoni wakati asvika, akanzwa munhu wakange achirondedzera kurota kwake kushamwari yake, akati: Tarira, ndarota hope, ndikaona chingwa chakabikwa chebhari chichikungurukira kumisasa yaMidhiani, chikasvika patende, ndokurirova rikawa; chikaritsindikira, tende rikarara pasi.
\v 14 Shamwari yake ikapindura, ikati: Hachizi chimwe chinhu, asi ndiwo munondo waGidheoni, mwanakomana waJoashi, murume waIsraeri, Mwari wakaisa Midhiani nehondo yese muruoko rwake.
\p
\v 15 Zvino Gidheoni wakati achinzwa kurondedzerwa kokurota uku nokududzirwa kwako, akanamata; akadzokera kumisasa, akati: Simukai, nokuti Jehovha wakaisa misasa yaMidhiani mumaoko enyu.
\v 16 Zvino akakamura varume avo vana mazana matatu, akaita mapoka matatu, akapa umwe neumwe hwamanda muruoko rwake, nezvirongo zvisine chiro, nezhenje mukati mezvirongo.
\v 17 Akati kwavari: Mutarire kwandiri, mugoita seni; tarirai, kana ndichisvika kumudzivo wemisasa, sezvandinoita ini, nemiwo muite saizvozvo.
\v 18 Kana ndoridza hwamanda ini navese vandinavo, nemiwo muridze hwamanda kunhivi dzese dzemisasa, muchiti: Munondo waJehovha nowaGidheoni!
\p
\v 19 Naizvozvo Gidheoni navarume vane zana vaakange anavo, vakasvika kumudzivo wemisasa pakutanga kwenguva yapakati yousiku, vachangoisa varindi, vakaridza hwamanda, vakaputsa zvirongo zvakange zviri mumaoko avo.
\v 20 Ipapo mapoka matatu akaridza hwamanda, vakaputsa zvirongo, vakabata zhenje mumaoko avo oruboshwe, nehwamanda dzokuridza mumaoko avo orudyi, vakadanidzira vachiti: Munondo waJehovha nowaGidheoni!
\v 21 Vakamira umwe neumwe panzvimbo yake, vakakomba misasa; hondo yese ikamhanya, vakaridza mhere, vakatiza.
\v 22 Vakaridza hwamanda dzina mazana matatu, Jehovha akarwisa munondo womumwe neumwe neshamwari yake, uye nehondo yese; hondo ikatiza kusvikira paBhetishita kurutivi rweZerera, kusvikira kumuganhu weAbherimehora, paTabhati.
\v 23 Zvino varume VaIsraeri vakaungana, vachibva kwaNafutari, nokwaAsheri, nokwaManase, vakatevera Midhiani.
\p
\v 24 Gidheoni akatuma nhume panyika yese yamakomo yaEfuremu, akati: Burukai mundorwa naMidhiani, muvatangire kugarira nzizi dzemvura kusvikira paBheti-bhara neJoridhaniwo.
\v 25 Vakabata machinda maviri aMidhiani, Orebhi naZeebhi, vakauraya Orebhi padombo raOrebhi, naZeebhi, vakamuuraya pachisviniro chewaini chaZeebhi, vakatevera VaMidhiani; vakauya nemisoro yaOrebhi naZeebhi kuna Gidheoni mhiri kwaJoridhani.

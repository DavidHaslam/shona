\c 6
\s Gidheoni anotumwa naJehovha kurwira Israeri
\p
\v 1 Zvino vana vaIsraeri vakaita zvakaipa pachiso chaJehovha, Jehovha ndokuvapa muruoko rwaMidhiani makore manomwe.
\v 2 Zvino ruoko rwaMidhiani rwakava nesimba pamusoro paIsraeri; nekuda kwaMidhiani vana vaIsiraeri vakazviitira pekuvanda mumakomo, nemumapako, nemunhare.
\v 3 Zvino zvakaitika Isiraeri adzvara, \add kuti\add* VaMidhiani neVaAmareki nevana vemabvazuva vakakwira kuvarwisa.
\v 4 Zvino vakadzika matende pakatarisana navo, ndokuparadza zvibereko zvenyika kusvika paGaza; uye havana kusiira VaIsraeri zvekuraramisa, kana makwai kana mombe, kana mbongoro.
\v 5 Nokuti vaikwira nezvipfuwo zvavo nematende avo, vakasvika sekuzara kwemhashu pakuwanda, zvekuti ivo nemakamera avo vakange vasingaverengeki; zvino vakapinda munyika kuiparadza.
\v 6 Zvino Israeri wakava murombo kwazvo nekuda kwaMidhiani vana vaIsraeri ndokuchema kuna Jehovha.
\p
\v 7 Zvino zvakaitika apo vana vaIsraeri vaichichema kuna Jehovha nekuda kwaMidhiani,
\v 8 kuti Jehovha wakatuma muporofita kuvana vaIsraeri; iye wakati kwavari: Unoreva saizvozvi Jehovha Mwari waIsraeri: Ndakakukwidzai, kubva paEgipita, nokukubudisai kubv paimba yeuranda;
\v 9 ndikakununurai kubva mumaoko eVaEgipita, nemumaoko avese vaikudzvinyirira, uye ndakavadzinga pamberi penyu, ndokukupai nyika yavo;
\v 10 ndikati kwamuri: Ndini Jehovha Mwari wenyu; musatya vamwari veVaAmori vamugere munyika yavo; asi hamuna kuteerera kuinzwi rangu.
\p
\v 11 Zvino mutumwa waJehovha wakasvika, ndokugara pasi pemuouki waiva paOfira, waiva waJoashi muAbhiezeri; Gidheoni mwanakomana wake waipura gorosi pachisviniro chewaini, kuti a\add zvi\add*vanze nekuda kweVaMidhiani.
\v 12 Ipapo mutumwa waJehovha akazviratidza kwaari, akati kwaari: Jehovha anewe, iwe murume ane simba noumhare.
\v 13 Gidheoni akati kwaari: Haiwa, Ishe wangu, kana Jehovha anesu, ko izvi zvese zvakagotiwirireiko? Zviripiko zvishamiso zvake zvese, zvataiudzwa namadzibaba edu, achiti: Jehovha haana kutikwidza here, achitibudisa paEgipita? Asi zvino Jehovha wakatirasi a, akatiisa mumaoko aVaMidhiani.
\v 14 Ipapo Jehovha akatendeukita kwaari, akati: Enda nesimba rako iri, undoponesa Israeri pamaoko aMidhiani, handizini ndakakutuma here?
\v 15 Akati kwaari: Haiwa, Ishe, ndichagoponesa Israeri neiko? Tarirai rudzi rwangu rudiki kuna vese paManase, neni ndiri mudiki kuna vese paimba yababa vangu.
\v 16 Jehovha akati kwaari: Zvirokwazvo, ini ndichava newe, iwe uchakunda VaMidhiani somunhu mumwe.
\v 17 Akati kwaari: Kana ndawana nyasha pamberi penyu zvino, ndiratidzei chiratidzo kuti ndimwi munotaura neni.
\v 18 Regai henyu kubva pano, kusvikira ndadzokera kwamuri, ndikuvigirei chipo changu, ndichiise pamberi penyu. Iye akati: Ndichagara pano kusvikira wadzokazve.
\p
\v 19 Ipapo Gidheoni akapinda, akanogadzira mbudzana nezvingwa zvisina kuviriswa zveefa imwe youpfu; akaisa nyama mudengu, nokudira muto muhari; akamuvigira izvozvo pasi pomuouki, ndokumupa izvozvo.
\v 20 Asi mutumwa waJehovha akati kwaari: Tora nyama nezvingwa zvisina kuviriswa, uzviise padombo iri, ugodururawo muto. Iye akaita saizvozvo.
\v 21 Zvino mutumwa waJehovha ndokutandavadza muromo wetsvimbo, yakange iri muruoko rwake, akagunzva nyama nezvingwa zvisina kuviriswa, moto ukabuda padombo, ukapedza nyama nezvingwa zvisina kuviriswa. Mutumwa waJehovha ndokunyangarika pamberi pake.
\v 22 Ipapo Gidheoni akaona kuti mutumwa waJehovha. Gidheoni akati: Haiwa, Jehovha Mwari! Nokuti ndaona mutumwa waJehovha zviso zvakatarisana.
\v 23 Asi Jehovha wakati kwaari: Rugare ngaruve newe, usatya, haungafi.
\v 24 Ipapo Gidheoni akavakirapo Jehovha atari, akaitumidza zita rinonzi Jehovha-sharomi; ichiripo paOfura ravaAbhiezeri kusvikira nhasi.
\p
\v 25 Zvino nousiku ihwohwo Jehovha akati kwaari: Tora nzombe diki mhuru yemombe yababa vako, iya nzombe yechipiri ina makore manomwe, uputse aritari yaBhaari yababa vako, utemewo danda rokunamata naro riripo.
\v 26 Uvakire Jehovha Mwari wako aritari pamusoro penhare iyi, nemutoo wakafanira, ugotora nzombe diki iyo yechipiri, ubaire chipo chinopiswa nehuni dzedanda rokunamata naro raunofanira kutema.
\v 27 Ipapo Gidheoni akatora varume vane gumi kuvaranda vake, akaita sezvaakaudzwa naJehovha; asi haana kuita izvozvo masikati, asi wakazviita usiku, nokuti wakatya veimba yababa vake navarume veguta.
\p
\v 28 Zvino varume veguta vakati vachimuka mangwanani, vakaona aritari yaBhaari yaputswa, nedanda rokunamata naro raivapo ratemwa, nenzombe yechipiri yabayirwa paatari yakange yavakwapo.
\v 29 Vakataurirana, vakati: Ndianika wakaita chinhu ichi? Vakati vachinzvera nokubvunzisisa, zvikanzi: Gidheoni mwanakomana waJoashi, ndiye wakaita chinhu ichi.
\v 30 Zvino varume veguta vakati kuna Joashi, budisa mwanakomana wako, afe, nokuti waputsa aritari yaBhaari, uye watema danda rokunamata naro raivapo pairi.
\v 31 Asi Joashi wakati kuna vese vakange vachimupopotera: Moda kurwira Bhaari kanhi? Moda kumuponesa? Unomurwira uchaurawa mangwanani ano; kana ari mwari, ngaazvirwire amene, zvaakaputsirwa aritari yake nomunhu.
\v 32 Saka nomusi iwoyo akamutumidza zita rinonzi Jerubhaari, achiti: Bhaari ngaarwe naye, zvaakaputsa aritari yake.
\p
\v 33 Zvino VaMidhiani vese naVaAmareki navana vamabvazuva vakaungana, vakayambuka, vakadzika matende avo pamupata weJezereeri.
\v 34 Asi Mweya waJehovha wakasvika pamusoro paGidheoni, akaridza hwamanda, vaAbhiezeri vakaungana vakamutevera.
\v 35 Akatuma nhume pakati pavaManase vese, naivo vakaungana vakamutevera; akatumawo nhume kuna Asheri, naZebhuruni, naNafutari, naivo vakakwira kuzosangana navo.
\p
\v 36 Ipapo Gidheoni akati kuna Mwari: Kana muchida kuponesa Israeri noruoko rwangu, sezvamakataura,
\v 37 tarirai, ndichaisa dehwe rine mvere paburiro; kana kukava nedova padehwe chete, pasi pese pakaoma, ndichaziva kuti munoda kuponesa Israeri noruoko rwangu, sezvamakataura.
\v 38 Zvikava saizvozvo; nokuti wakamuka mangwanani, akambundanidza dehwe, akasvina mvura padehwe, ikazadza mbiya.
\v 39 Zvino Gidheoni akati kuna Mwari: Regai henyu kunditsamwira, kana ndikataurazve kamwe chete; nditenderei ndiidzezve kamwe chete nedehwe; zvino padehwechetepave pakaoma, asi pasi pese pave nedova.
\v 40 Mwari akaita saizvozvo usiku uhwo; nokuti padehwechetepakange pakaoma, asi dova rakange riri pasi pese.

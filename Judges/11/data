\c 11
\s Jefuta
\p
\v 1 Zvino Jefuta muGiriyadhi waiva munhu ane simba neumhare, uye waiva mwanakomana wemukadzi chifeve; Giriyadhi ndokubereka Jefuta.
\v 2 Zvino mukadzi waGiriyadhi wakamuberekera vanakomana; zvino vanakomana vemukadzi wake vakati vakura, vakadzinga Jefuta, ndokuti kwaari: Haungadyi nhaka mumba mababa vedu, nokuti uri mwanakomana weumwe mukadzi.
\v 3 Jefuta ndokutiza kubva kuvanin'ina vake, ndokugara panyika yeTobhi. Varume vasina maturo ndokuunganira Jefuta, ndokubuda naye \add kunorwa\add*.
\p
\v 4 Zvino zvakaitika shure kwemazuva, kuti vana vaAmoni vakarwa naIsraeri.
\v 5 Ndokuitika kuti vana vaAmoni vorwa naIsraeri, vakuru veGiriyadhi vakaenda kunotora Jefuta panyika yeTobhi;
\v 6 ndokuti kuna Jefuta: Uya uve mutungamiriri wedu, kuti tinorwa nevana vaAmoni.
\v 7 Jefuta ndokuti kuvakuru veGiriyadhi: Hamuna kundivenga ndokundidzinga mumba mababa vangu here? Zvino mauyirei kwandiri ikozvino kana muri pakushungurudzika?
\v 8 Zvino vakuru veGiriyadhi vakati kuna Jefuta: Naizvozvo tadzokera kwauri ikozvino, kuti uende nesu kunorwa nevana vaAmoni, zvino iva musoro wedu nevagari vese veGiriyadhi.
\v 9 Jefuta ndokuti kuvakuru veGiriyadhi: Kana muchindidzosera kurwa nevana vaAmoni, kana Jehovha akavaisa muruoko rwangu, ndichava musoro wenyu here?
\v 10 Vakuru veGiriyadhi ndokuti kuna Jefuta: Jehovha anonzwa pakati pedu; kana tikasaita semashoko ako.
\v 11 Zvino Jefuta wakaenda nevakuru veGiriyadhi, vanhu ndokumuita musoro nemutugamiriri pamusoro pavo; Jefuta ndokutaura mashoko ake ese pamberi paJehovha paMizipa.
\p
\v 12 Zvino Jefuta wakatuma nhume kuna mambo wevana vaAmoni achiti: Unei neni, kuti uuye kwandiri kuzorwa munyika yangu?
\v 13 Zvino mambo wevana vaAmoni wakapindura kunhume dzaJefuta \add achiti\add*: Nokuti Israeri wakatora nyika yangu pakukwira kwake kuEgipita kubva paArinoni kusvika paJabhoki uye kusvika paJoridhani, naizvozvo zvino chiidzosai nerugare.
\v 14 Jefuta ndokutumazve nhume kuna mambo wevana vaAmoni.
\v 15 Zvino wakati kwavari: Ndizvo zvinotaura Jefuta: Israeri haana kutora nyika yaMoabhu, kana nyika yevana vaAmoni;
\v 16 asi pakukwira kwaIsraeri kubva Egipita, ndokufamba murenje kusvika paGungwa Dzvuku vakasvika paKadheshi.
\v 17 Israeri ndokutuma nhume kuna mambo waEdhomu achiti: Regai henyu ndipfuure nepanyika yenyu; asi mambo waEdhomu haana kunzwa. Saizvozvowo wakatuma nhume kuna mambo waMoabhu, asi haana kutenda. Naizvozvo Israeri wakagara paKadheshi.
\v 18 Zvino vakagura murenje ndokupoteredza nyika yaEdhomu nenyika yaMoabhu, ndokusvika nekunobuda nezuva kwenyika yaMoabhu, ndokudzika matende mhiri kwaArinoni; asi havana kupinda pamuganhu waMoabhu, nokuti Arinoni waiva muganhu waMoabhu.
\v 19 Zvino Israeri wakatuma nhume kuna Sihoni mambo weVaAmori, mambo weHeshibhoni, Israeri ndokuti kwaari: Regai henyu ndipfuure nepanyika yenyu kuenda panzvimbo yangu.
\v 20 Asi Sihoni haana kuvimba Israeri kuti apfuure nepamuganhu wake; asi Sihoni wakaunganidza vanhu vake vese ndokudzika matende paJahazi, ndokurwa naIsraeri.
\v 21 Zvino Jehovha Mwari waIsraeri akapa Sihoni nevanhu vake vese muruoko rwaIsraeri ndokuvauraya; naizvozvo Israeri wakagara nhaka nyika yese yeVaAmori, vagari venyika iyo.
\v 22 Zvino vakagara nhaka miganhu yese yeVaAmori kubva paArinoni kusvika paJabhoki, uye kubva kurenje kusvika paJoridhani.
\v 23 Zvino ikozvino Jehovha Mwari waIsraeri wakadzinga VaAmori panhaka pamberi pevanhu vake VaIsraeri, zvino moda kuvatorerazve here?
\v 24 Hamungadyi nhaka izvo zvamunopiwa namwari wenyu Kemoshi kuti mugare nhaka here? Naizvozvo ani nani Jehovha Mwari wedu waanodzinga panhaka kubva pamberi pedu, icho tichagara nhaka yacho.
\v 25 Ko zvino iwe wakanaka kupfuura Bharaki mwanakomana waZipori mambo waMoabhu here? Iye wakatongopokana naIsraeri kana kurwa naye here?
\v 26 Israeri paakange agere paHeshibhoni nemisha yaro, napaAroeri nemisha yaro, nepamaguta ese ari pamahombekombe eArinoni, makore ana mazana matatu, makaregereiko kuvatorera nyika iyo nenguva iyo?
\v 27 Naizvozvo ini handina kukutadzira, asi ndiwe unondiitira zvakaipa, uchida kurwa neni; Jehovha, iye Mutongi, ngaatonge nhasi pakati pavana vaIsraeri navana vaAmoni.
\v 28 Asi mambo wavana vaAmoni haana kuteerera mashoko aJefuta, aakatuma kwaari.
\p
\v 29 Zvino Mweya waJehovha wakauya pamusoro paJefuta, akapfuura kunyika yaGiriyadhi neyaManase, akapfuurawo napaMizipa paGiriyadhi, akabva paMizipa paGiriyadhi, akapfuura kuvana vaAmoni.
\v 30 Jefuta akapikira Jehovha mhiko, akati: Kana mukaisa vana vaAmoni mumaoko angu,
\v 31 ipapo ani nani unobuda pamikova yeimba yangu kuzosongana neni, musi wandinodzoka norugare ndichibva kuvana vaAmoni, uchava waJehovha; ndichauya naye, chive chipo chinopiswa.
\v 32 Ipapo Jefuta akapfuurira kuvana vaAmoni, akanorwa navo; Jehovha akavaisa mumaoko ake.
\v 33 Akavaparadza nokuparadza kukuru kwazvo, kubva paAroeri kusvikira paMiniti, maguta anamakumi maviri, nokusvikira paAbherikeramimi. Vana vaAmoni vakakundwa saizvozvo pamberi pavana vaIsraeri.
\p
\v 34 Jefuta akasvika paMizipa paimba yake, zvino tarira, mukunda wake akabuda kuzosangana naye namakandira, nokupembera. Iye wakange ari mwana wake umwe chete, wakange asina umwe mwana kunze kwake, kana mwanakomana, kana mwanasikana.
\v 35 Zvino wakati achimuona, akabvarura nguvo dzake, akati: Haiwa! Mukunda wangu! Iwe wandionesa nhamo kwazvo, iwe uri pakati pavanondiisa panjodzi; nokuti ndakashamisa muromo wangu kuna Jehovha, handingagoni kudzoka.
\v 36 Iye akati: Baba vangu, makashamisa muromo wenyu kuna Jehovha; ndiitirei henyu sezvamakataura, nokuti Jehovha wakakutsivirai kwazvo vavengi venyu, ivo vana vaAmoni.
\v 37 Akati kuna baba vake: Nditenderei henyu chinhu ichi: Nditenderei mwedzi miviri, ndiende, ndiburukire kumakomo, ndicheme umhandara hwangu, ini neshamwari dzangu.
\v 38 Ivo vakati: Chienda hako. Akamutendera mwedzi miviri; akaenda, iye neshamwari dzake, akanochema umhandara hwake kumakomo.
\v 39 Zvino mwedzi miviri yakati yapera, akadzokera kuna baba vake, ivo vakamuitira sezvavakange vapika; wakange asina kuziva murume. Ikazova tsika pakati paVaIsraeri,
\v 40 kuti vakunda VaIsraeri vaende makore ese mazuva mana pagore kundochema mukunda waJefuta muGiriyadhi.

\c 5
\s Rwiyo rwaDhebhora
\p
\v 1 Zvino Dhebhora naBharaki mwanakomana waAbhinowami vakaimba nezuva iro vachiti:
\p
\v 2 Kudzai Jehovha, nekuda kwekutsiva kwetsivo dzaIsraeri, kana vanhu vakazvipa nekuzvidira.
\v 3 Inzwai madzimambo, mupe nzeve \add imwi\add* machinda; ini, iyeni, ndichaimbira Jehovha; ndicharumbidza Jehovha, Mwari waIsraeri nenziyo.
\v 4 Jehovha, pakubuda kwenyu paSeiri, pakutsika kwenyu muchibva musango reEdhomu, nyika yakadedera, uye matenga akadonha, uye makore akadonha mvura.
\v 5 Makomo akayerera pamberi paJehovha, iro Sinai pamberi paJehovha Mwari waIsraeri.
\v 6 Pamazuva aShamugara, mwanakomana waAnati, pamazuva aJaeri, nzira huru dzakapera, nevafambi vaifamba nenzira dzakakombama.
\v 7 Varidzi vemisha vakapera kwaIsraeri, vakapera, kusvika ini Dhebhora ndichisimuka, ndichisimuka, \add ini\add* mai kwaIsraeri.
\v 8 Wakasarudza vamwari vatsva; ipapo kukava nehondo pamasuwo. Takaona here nhovo kana pfumo pakati pezvuru makumi mana kwaIsraeri?
\v 9 Moyo wangu uri kuvapi vemurairo vekwaIsraeri, vanozvipa vachizvidira pakati pevanhu; kudzai Jehovha!
\v 10 Vatasvi vemabhiza machena, vagari vemhasa dzinokosha, nevafambi venzira, taurai.
\v 11 Painzwi revapfuri veuta, pakati penzvimbo dzekuchera mvura, vacharondedzera mabasa akarurama aJehovha, mabasa akarurama emisha yekwaIsraeri. Ipapo vanhu vaJehovha vakaburukira kumasuwo.
\p
\v 12 Muka, muka, Dhebhora; muka, muka, taura rwiyo! Simuka Bharaki, utape vatapwa vako, mwanakomana waAbhinowami.
\v 13 Ipapo wakaita musiiwa kuti atonge pamusoro pemadzimambo pakati pevanhu, Jehovha wakandiita nditonge pamusoro pevane simba.
\v 14 Kubva kuna Efuremu mudzi wavo wairwisa Amareki, shure kwako Bhenjamini, pakati pevanhu vako; kubva kuna Makiri kwakaburuka vapi vemurairo, uye kubva kuna Zebhuruni avo vanokweva netsvimbo yemunyori.
\v 15 Machinda aIsaskari aiva naDhebhora, uye \add sa\add*Isaskari, wakadarowo Bharaki; akatapwa pamupata netsoka dzake. Pakuparadzana kwaRubheni mirangariro yemoyo yaiva mikuru.
\v 16 Wakagarirei pasi pakati pematanga, kunzwa kurira kwenyere dzinoridzirwa makwai? Pahova dzaRubheni pane kunzvera kukuru kwemoyo.
\v 17 Giriyadhi wakagara mhiri kwaJoridhani; naDhani wakagarirei pazvikepe? Asheri wakagara pamahombekombe egungwa, wakagara panopinda gungwa munyika.
\v 18 Zebhuruni rudzi rwakazvidza umweya warwo kusvika parufu, naNafutari pakakwirira pemunda.
\v 19 Madzimambo akauya akarwa, ipapo madzimambo eKenani akarwa paTaanaki, pamvura dzeMegidho; havana kutora zvakapambiwa zvesirivha.
\v 20 Dziri kumatenga dzakarwa, nyeredzi dziri munzira yadzo dzakarwa naSisera.
\v 21 Rwizi Kishoni rwakavakukura, irwo rwizi rwekare, rwizi Kishoni. Mweya wangu, wakatsika-tsika simba.
\v 22 Ipapo akarovera pasi mahwanda emabhiza nekumhanya, kuri kumhanya kwevakasimba.
\v 23 Tuka Merozi ndizvo zvinotaura mutumwa waJehovha, tuka zvinorwadza vagari varo. Nokuti havana kuuya kurubatsiro rwaJehovha, kurubatsiro rwaJehovha pavane simba.
\v 24 Ngaaropafadzwe pakati pevakadzi Jaeri, mukadzi waHebheri muKeni, ngaaropafadzwe pakati pevakadzi patende.
\v 25 Wakakumbira mvura, \add iye\add* akamupa mukaka; wakamuvigira mukaka wakafa pandiro yeumambo.
\v 26 Wakatandavadza ruoko rwake pambambo, nenyundo yemubati nerudyi rwake, akarova Sisera nenyundo, akaboora musoro wake; wakarova, akaboora zvavovo zvake.
\v 27 Pakati nepakati petsoka dzake wakakotama, akawa, akarara; pakati nepakati petsoka dzake wakakotama akawa, paakakotama ndipo paakawira aparara.
\v 28 Mai vaSisera vakadongorera nepahwindo, vakadanidzira nepavutanda wehwindo, \add ndokuti:\add* Ngoro yake inononokerei kusvika? Sei achinonoka makumbo engoro dzake?
\v 29 Vakadzi vake vanokudzwa, vakachenjera vakamupindura, naiye wakadzosera mhinduro yake \add achiti\add*:
\v 30 Havana kuwana here vakagovana zvakapambiwa? Musikana, \add kana\add* vasikana vaviri kumurume uyo neuyo; zvakapambiwa zvemicheka yakapfava yakarukwa, micheka miviri yemavara-mavara yakarukwa, dzemitsipa yevapambi?
\v 31 Saizvozvo vavengi venyu vese ngavaparare, Jehovha; asi ivo vanomuda \add ngavave\add* sezuva nesimba raro! Nyika ndokuzorora makore makumi mana.

\c 2
\s Mutumwa anotuka vanhu paBhokimi
\p
\v 1 Zvino mutumwa waJehovha wakabva Girigari, akaenda Bhokimi, akati: Ndakakubudisa muEgipita, ndikakusvitsai panyika yandakapikira madzibaba enyu, ndikati: Handingatongoputsi sungano yangu nemwi nokusingaperi;
\v 2 nemwi hamufaniri kuita sungano navanhu vagere panyika ino; munofanira kuputsa aritari dzavo. Asi hamuna kuteerera inzwi rangu; makaitireiko izvozvo?
\v 3 Saka ini ndakatiwo: Handingavadzingi pamberi penyu; asi vachava seminzwa kunhivi dzenyu, navamwari vavo vachava zvisungo kwamuri.
\v 4 Zvino mutumwa waJehovha wakati ataura namashoko iwayo kuvana vaIsraeri vese, vanhu vese vakachema kwazvo.
\v 5 Ipapo vakatumidza nzvimbo iyo zita rinonzi Bhokimi, vakabayirapo Jehovha.
\s VaIsraeri vanorwirwa navatongi
\p
\v 6 Zvino Joshua wakati aendisa vanhu, vana vaIsraeri vakaenda umwe neumwe kunhaka yake, kuti vagare panyika yavo.
\v 7 Vanhu vakashumira Jehovha mazuva ese aJoshua, namazuva ese avakuru vakange vachiri vapenyu Joshua atofa, ivo vakange vaona mabasa makuru akange aitirwa VaIsraeri naJehovha.
\v 8 Zvino Joshua mwanakomana waNuni, muranda waJehovha akafa, ari wemakore zana negumi.
\v 9 Vakamuviga pamuganhu wenhaka yake paTiminati-heresi, panyika yamakomo yaEfuremu, nechekumaodzanyemba kwegomo reGaashi.
\v 10 Zvino vorudzi urwo rwese vakasanganiswa namadzibaba avo, rumwe rudzi rukamuka shure kwavo rwakange rusingazivi Jehovha, kana basa raakaitira VaIsraeri.
\p
\v 11 Vana vaIsraeri vakaita zvakaipa pamberi paJehovha, vakashumira Bhaari;
\v 12 vakarasi a Jehovha Mwari wamadzibaba avo, wakange avabudisa munyika vakatevera vamwe vamwari vavanhu vakange vakavapoteredza, vakavapfugamira, vakatsamwisa Jehovha.
\v 13 Vakarasi a Jehovha, vakashumira Bhaari neAshitaroti.
\v 14 Kutsamwa kwaJehovha kukamukira VaIsraeri, akavaisa mumaoko avaparadzi vakavaparadza, akavatengesa mumaoko avavengi vavo vakange vakavapoteredza; naizvozvo vakange vasingagoni kumira pamberi pavavengi vavo.
\v 15 Pose-pese pavaienda, ruoko rwaJehovha rwairwa navo nokuvaitira zvakaipa, sezvakange zvataurwa naJehovha, uye sezvavakange vapikirwa naJehovha; vakatambudzika kwazvo.
\p
\v 16 Zvino Jehovha akamutsa vatongi, vaivarwira mumaoko avaivaparadza.
\v 17 Kunyange zvakadaro havana kuteerera vatongi vavo, nokuti vakapata vachitevera vamwe vamwari, vakavapfugamira; vakakurumidza kutsauka panzira yaifamba madzibaba avo, vaiteerera mirairo yaJehovha; asi ivo havana kuita saizvozvo.
\v 18 Zvino Jehovha waiti kana achinge achivamutsira mutongi, Jehovha waiva nomutongi uyo, ndokuvarwira pamaoko avavengi vavo mazuva ese omutongi uyo; nokuti Jehovha wakazvidemba pamusoro pokugomera kwavo nokuda kwavaivamanikidza nokuvanetsa.
\v 19 Asi kana mutongi afa, vakadzokazve, vakaita zvakaipa kupfuura madzibaba avo, pakutevera vamwe vamwari, nokuvashumira, nokuvapfugamira; havana kurega mabasa avo kana mufambiro wemoyo yavo mikukutu.
\p
\v 20 Ipapo kutsamwa kwaJehovha kwakamukira VaIsraeri, akati: Rudzi urwu zvarwakadarika sungano yangu, yandakaita namadzibaba avo, vakasateerera inzwi rangu,
\v 21 neniwo handichazodzingi pamberi pavo rudzi rumwe rwendudzi dzakasiiwa naJoshua pakufa kwake;
\v 22 kuti ndiidze VaIsraeri nadzo, kana vachida kuchengeta nzira yaJehovha, kana vachida kufambamo, sezvayaichengetwa namadzibaba avo, kana vasingadi.
\v 23 Naizvozvo Jehovha akasiya marudzi awo, akasakurumidza kudzidzinga; uye haana kudziisa muruoko rwaJoshua.

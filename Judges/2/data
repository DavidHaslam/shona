\c 2
\s Mutumwa anotuka vanhu paBhokimi
\p
\v 1 Zvino mutumwa waJehovha wakakwira kubva Girigari kuenda Bhokimi, ndokuti: Ndakakukwidza kubva muEgipita, ndokukuunza munyika yandakapikira madzibaba enyu, uye ndakati: Handingatongoputsi sungano yangu nemwi nekusingaperi.
\v 2 Nemwi hamungaiti sungano nevagari venyika ino; muchaputsa aritari dzavo. Asi hamuna kuteerera inzwi rangu. Chii ichi chamakaita?
\v 3 Naizvozvo ndakatiwo: Handingavadzingi panhaka kubva pamberi penyu; asi vachava \add seminzwa\add* kunhivi dzenyu, navamwari vavo vachava zvisungo kwamuri.
\v 4 Zvino zvakaitika mutumwa waJehovha ataura mashoko awa kuvana vaIsraeri vese, kuti vanhu vakasimudza inzwi ravo ndokuchema.
\v 5 Zvino vakatumidza zita renzvimbo Bhokimi, ndokubayirapo Jehovha.
\s VaIsraeri vanorwirwa nevatongi
\p
\v 6 Zvino Joshua wakati aendisa vanhu, vana vaIsraeri vakaenda umwe neumwe kunhaka yake kuigara nhaka.
\v 7 Zvino vanhu vakashumira Jehovha mazuva ese aJoshua, nemazuva ese evakuru vakasara vachirarama shure kwaJoshua, vakange vaona mabasa makuru Jehovha aakaitira Israeri.
\v 8 Zvino Joshua mwanakomana waNuni, muranda waJehovha akafa, ari wemakore zana negumi.
\v 9 Zvino vakamuviga pamuganhu wenhaka yake paTiminati-Heresi, panyika yezvikomo yaEfuremu, kumaodzanyemba kwegomo reGaashi.
\v 10 Zvino nevezera iro rese vakasanganiswa kumadzibaba avo, ndokumuka rimwe zera shure kwavo rakange risingazivi Jehovha, kana basa raakaitira VaIsraeri.
\p
\v 11 Zvino vana vaIsraeri vakaita chakaipa pamberi paJehovha, ndokushumira Bhaari.
\v 12 Zvino vakasiya Jehovha Mwari wemadzibaba avo, wakavabudisa munyika yeEgipita ndokutevera vamwe vamwari vevanhu vakavapoteredza, ndokuvafugamira, ndokutsamwisa Jehovha.
\v 13 Vakasiya Jehovha ndokushumira Bhaari neAshitaroti.
\v 14 Kutsamwa kwaJehovha ndokupfutira Israeri, iye ndokuvapa mumaoko evatapi ivo ndokuvatapa, ndokuvatengesa mumaoko evavengi vavo vakavapoteredza; kuti vasachigona kumira pamberi pevavengi vavo.
\v 15 Kunyange vakabuda vachiendepi, ruoko rwaJehovha rwaivapikisa nezvakaipa, Jehovha sezvaakataura, uye Jehovha sezvaakavapikira, zvino vakamanikidzwa zvikuru.
\p
\v 16 Zvino Jehovha wakamutsa vatongi, ivo ndokuvanunura paruoko rwevaivatapa.
\v 17 Zvakadaro havana kuteerera kuvatongi vavo, nokuti vakapomba vachitevera vamwe vamwari, nekuvafugamira; vakakurumidza kutsauka panzira yaifamba madzibaba avo vachiteerera mirairo yaJehovha; ivo havana kuita saizvozvo.
\v 18 Zvino Jehovha paakavamutsira vatongi, Jehovha waiva nemutongi uyo, ndokuvanunura paruoko rwevavengi mazuva ese emutongi uyo; nokuti Jehovha wakazvidemba pamusoro pekugomera kwavo nekuda kwevaivamanikidza nekuvanetsa.
\v 19 Zvino zvakaitika, pakufa kwemutongi, vakadzoka, ndokusviba kupfuura madzibaba avo, \add pa\add*kutevera vamwe vamwari, nekuvashumira, nekuvafugamira; havana kumira mabasa avo kana mafambiro emoyo yavo mikukutu.
\p
\v 20 Zvino kutsamwa kwaJehovha kwakapfutira Israeri, ndokuti: Nokuti rudzi urwu rwakadarika sungano yangu yandakaraira madzibaba avo, uye harwuna kuteerera kuinzwi rangu,
\v 21 iniwo handichazodzingi panhaka pamberi pavo rudzi rumwe rwendudzi Joshua rwaakasiya pakufa kwake;
\v 22 kuti ndiidze VaIsraeri nadzo, kana vachichengeta nzira yaJehovha kufamba nayo, madzibaba avo sezvaaiichengeta, kana kwete.
\v 23 Naizvozvo Jehovha wakasiya marudzi awa, kuti asavadzinga panhaka nekukurumidza, uye haana kuvapa muruoko rwaJoshua.
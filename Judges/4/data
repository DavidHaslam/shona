\c 4
\s Dhebhora naBharaki
\p
\v 1 Zvino vana vaIsraeri vakaitazve zvakaipa pachiso chaJehovha Ehudhi afa.
\v 2 Jehovha ndokuvatengesa muruoko rwaJabhini mambo weKenani waitonga paHazori; mukuru wehondo yake waiva Sisera, waigara paHarosheti rwevahedheni.
\v 3 Zvino vana vaIsraeri vakachema kuna Jehovha, nokuti wakange ane ngoro dzematare mazana mapfumbamwe. Zvino wakamanikidza vana vaIsraeri kwazvo makore makumi maviri.
\p
\v 4 Dhebhora muporofitakadzi waiva mukadzi waRapidhoti ndiye waitonga Isiraeri nenguva iyo.
\v 5 Zvino iye waigara pasi pemuchindwe waDhebhora, pakati peRama neBhetieri, panyika yezvikomo yaEfuremu; vana vaIsraeri ndokukwira kwaari kunotongwa.
\v 6 Zvino iye wakatuma \add nhume\add* kunodana Bharaki mwanakomana waAbhiNowami kubva paKedheshi-Nafutari, ndokuti kwaari: Jehovha Mwari waVaIsraeri haana kukuraira here, \add achiti\add*: Enda ugoswedera kugomo reTabhori, uye uzvitorere varume zvuru gumi vevana vaNafutari nevana vaZebhuruni?
\v 7 Neni ndichakwevera kwauri kurukova Kishoni, Sisera mukuru wehondo yaJabhini nengoro dzake nechaunga chake, ndivape muruoko rwako.
\v 8 Bharaki ndokuti kwaari: Kana mukaenda neni ndichaenda, asi kana musingaendi neni handingaendi.
\v 9 Iye ndokuti: Zvirokwazvo ndichaenda newe, asi rukudzo harwungavi rwako panzira yaunofamba, nokuti Jehovha uchatengesa Sisera muruoko rwemukadzi. Dhebhora ndokusimuka ndokuenda Kedheshi naBharaki.
\p
\v 10 Bharaki ndokukoka Zebhuruni naNafutari paKedheshi, ndokukwira nevarume zvuru gumi vaimutevera; naDhebhora wakaenda naye.
\v 11 Zvino Hebheri muKeni wakazviparadzanisa neVaKeni vana vaHobhabhi mukarahwa waMozisi, ndokudzika tende rake kusvika pamuouki paZaananimu yeKedheshi.
\v 12 Zvino vakaudza Sisera kuti Bharaki, mwanakomana waAbhinowami wakwira mugomo reTabhori.
\v 13 Sisera ndokukoka ngoro dzake dzese, ngoro mazana mapfumbamwe dzematare, nevanhu vese vaiva naye, kubva paHarosheti revahedheni kusvika kurwizi Kishoni.
\v 14 Zvino Dhebhora wakati kuna Bharaki: Muka! nokuti iri ndiro zuva raJehovha raachapa naro Sisera muruoko rwako; Jehovha haana kukutungamirira here? Bharaki ndokuburuka kubva mugomo reTabhori nevarume zvuru gumi shure kwako.
\v 15 Zvino Jehovha akavhiringidza Sisera nengoro dzake dzese nehondo yake \add yese\add*, nekunopinza kwemunondo pamberi paBharaki; kusvika Sisera aburuka pangoro yake, ndokutiza netsoka.
\v 16 Asi Bharaki wakadzingirirana nengoro nehondo kusvika paHarosheti revahedheni, nehondo yese yaSisera ndokuwa pakwakapinza kwemunondo, hakuna kusara umwe.
\p
\v 17 Asi Sisera wakatiza netsoka dzake kuenda kutende raJaeri mukadzi waHebheri muKeni, nokuti kwaiva nerugare pakati paJabhini mambo weHazori, neimba yaHebheri muKeni.
\v 18 Zvino Jaeri wakabuda kusangana naSisera, ndokuti kwaari: Tsaukai ishe wangu, tsaukirai kwandiri, regai kutya. Zvino wakatsaukira kwaari mutende, iye ndokumufukidza nejira.
\v 19 Iye akati kwaari: Ndipewo zvimvura, ndimwe, nokuti ndine nyota. Akadziura dende romukaka, akamupa, akanwa, akamufukidza.
\v 20 Akati kwaari: Mira pamukova wetende, zvino kana ani nani akauya akakubvunza, achiti: Pano pano munhu here? Uti: Kwete.
\p
\v 21 Ipapo Jaeri, mukadzi waHebheri, akatora mbambo yetende, akatorawo nyundo paruoko rwake, akanatsoswedera kwaari, akarovera mbambo napachavovo chake, ikabuda neseri, ikabaira pasi, nokuti wakange abatwa kwazvo nehope, aneta; akafa.
\v 22 Zvino tarira, Bharaki wakati achitevera Sisera, Jaeri akabuda akanosangana naye, akati kwaari: Uyai, ndikuratidzei munhu wamunotsvaka. Iye akapinda kwaari akaona Sisera akatandavara pasi, afa, mbambo ichiri pachavovo chake.
\v 23 Naizvozvo nomusi iwoyo Jehovha wakakunda Jabhini, mambo weKenani, pamberi pavana vaIsraeri.
\v 24 Vana vaIsraeri vakaramba vachingokunda Jabhini, mambo weKenani, kusvikira vaparadza Jabhini, mambo weKenani.

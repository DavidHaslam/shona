\c 21
\s Vana vaBhenjamini vanozvitorera vakadzi
\p
\v 1 Zvino varume VaIsraeri vakange vapika paMizipa vachiti: Hakuna umwe wedu uchapa mukunda wake kuna Bhenjamini kuti ave mukadzi wake.
\v 2 Vanhu ndokuuya paBheteri, ndokugarapo pamberi paMwari kusvika madekwani; ndokusimudza manzwi avo ndokuchema misodzi nekuchema kukuru.
\v 3 Ndokuti: Haiwa Jehovha Mwari waIsraeri, izvi zvaitika kwaIsraeri, kuti kushaikwe rudzi rwumwe rwunoshaikwa kwaIsraeri?
\v 4 Zvino zvakaitika chifume kuti vanhu vakamuka mangwanani ndokuvakapo aritari, ndokupa zvipo zvinopiswa nezvipo zvekuyananisa.
\v 5 Zvino vana vaIsraeri vakati: Ndiani pakati pamadzinza ese aIsraeri asina kukwira pamwe neungano kuna Jehovha? Nokuti vaiva vaita mhiko huru maererano neanorega kukwira kuna Jehovha kuMizipa, vachiti: Zvirokwazvo achaurawa.
\v 6 Zvino vana vaIsraeri vakazvidemba pamusoro paBhenjamini hama yavo, ndokuti: Nhasi rumwe rudzi rwagurwa kubva kwaIsraeri.
\v 7 Tichavaitirei vakasara maererano nevakadzi, nokuti isu takapika naJehovha kuti hatingavapi kubva pvakunda vedu kuti vave vakadzi?
\p
\v 8 Zvino vakati: Ndeupi pamadzinza aIsraeri asina kukwira kuna Jehovha paMizipa? Zvino tarira, kwaiva kusina kuuya umwe kumusasa wakabva kuJabheshi-Giriyadhi kuuya kuungano.
\v 9 Nokuti vanhu vaiva vaverengwa, zvino tarira, paiva pasina ipapo munhu wekuvagari veJabheshi-Giriyadhi.
\v 10 Naizvozvo ungano yakatumirako varume veumhare kwazvo zvuru gumi nezviviri, ndokuvaraira vachiti: Endai munorova vagari veJabheshi-Giriyadhi nekunopinza kwemunondo, pamwe nevakadzi nevanana.
\v 11 Zvino ichi ndicho chinhu chamuchaita: Munhurumwe umwe neumwe nemunhukadzi umwe neumwe anoziva kurara nemurume.
\v 12 Zvino vakawana pavagari veJabheshi-Giriyadhi mhandara mazana mana, vasina kuziva murume ne\add nzira\add* yekurara kwemurume; ndokuvauisa kumusasa paShiro iri munyika yeKenani.
\v 13 Zvino ungano yese yakatuma \add nhume\add* ndokutaura kuvana vaBhenjamini vaiva padombo reRimoni, ndokuvaparidzira rugare.
\v 14 Zvino Bhenjamini vakadzoka nenguva iyoyo, zvino vakavapa vakadzi vavaiva vachengetedza vari vapenyu pavakadzi veJabheshi-Giriyadhi; asi zvakadaro havana kuvaringana.
\v 15 Zvino vanhu vakazvidemba pamusoro pevaBhenjamini, nokuti Jehovha waiva aisa kuparadzana pamarudzi aIsraeri.
\p
\v 16 Zvino vakuru veungano vakati: Tichaitirei vakasara maererano nevakadzi, vakadzi zvavaparadzwa kwaBhenjamini?
\v 17 Vakati: VaBhenjamini vakapukunyuka vanofanira kuva nenhaka yavo, kuti rudzi rumwe rurege kurova pakati paVaIsraeri.
\v 18 Asi isu hatigoni kuvapa vakadzi kubva paVakunda vedu, nokuti vana vaIsiraeri vapika vachiti: Munhu unopa vaBhenjamini mukadzi ngaatukwe.
\p
\v 19 Vakati: Gore rimwe nerimwe kune mutambo waJehovha paShiro, kurutivi rwkumaodzanyemba kweBheteri, kumabvazuva enzira huru inobva Bheteri ichikwira Shekemu, nechamhembe kweRebhona.
\v 20 Vakaraira vana vaBhenjamini, vachiti: Endai, mundovandira muminda yemizambiringa;
\v 21 mutarire, muone kana vakunda veShiro vachibuda kuzotamba; zvino mubude paminda yenyu yemizambiringa, murume umwe neumwe agozvitorera mukadzi pakati pavakunda veShiro, muende kunyika yavaBhenjamini.
\v 22 Zvino kana madzibaba avo kana hama dzavo vachiuya kuzovakwirira kwatiri, isu tichati kwavari: Chitipai henyu ivavo zvakanaka, nokuti hatina kuvatapira vese vakadzi pakurwa; nemiwo hamuna kuvapa ivo, mungadai mune mhosva.
\v 23 Vana vaBhenjamini vakaita saizvozvo, vakazvitorera vakadzi kuna vakange vachitamba, vakavaringana; vakaenda navo; vakabva ndokudzokera kunhaka yavo, vakavaka maguta, ndokugara mukati mawo.
\v 24 Zvino vana vaIsraeri vakabvapo nenguva iyo, murume umwe neumwe kurudzi rwake nokumhuri yake; vakabudapo murume umwe neumwe akaenda kunhaka yake.
\p
\v 25 Namazuva iwayo kwakange kusina mambo pakati paIsraeri; murume umwe neumwe waiita sezvaakafunga kuti ndizvo zvakanaka.

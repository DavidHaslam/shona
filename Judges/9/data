\c 9
\s Abhimereki
\p
\v 1 Zvino Abhimereki mwanakomana waJerubhaari wakaenda kuShekemu kuhama dzamai vake, ndokutaura kwavari nekurudzi rwese rweimba yababa vamai vake, achiti:
\v 2 Taurirai henyu munzeve dzevarume vese veShekemu, \add muti\add*: Chakakunakirai ndechipi, kuti vanakomana vese vaJerubhaari vari makumi manomwe vakutongei, kana kuti munhu umwe akutongei? Rangariraiwo kuti ndiri pfupa renyu nenyama yenyu.
\v 3 Zvino hama dzamai vake dzakataurira nezvake munzeve dzevarume vese veShekemu mashoko ese awa; moyo yavo ikarerekera kutevera Abhimereki, nokuti vakati: Ihama yedu.
\v 4 Zvino vakamupa makobiri esirivha mashekeri makumi manomwe, kubva paimba yaBhaari-Bheriti, Abhimereki aakaripira varume vasina maturo uye vasina hanya vaimutevera.
\v 5 Zvino wakaenda kumba kwababa vake paOfura ndokuuraya vana vababa vake vanakomana vaJerubhaari, varume makumi manomwe pabwe rimwe; asi Jotamu mwanakomana mudikisa wevanakomana vaJerubhaari wakasara, nokuti wakavanda.
\v 6 Zvino varume vese veShekemu nevese veBheti-Miro vakaungana pamwe, vakafamba vakaita Abhimereki ave mambo pamuouki wakamiswa uri paShekemu.
\p
\v 7 Zvino pavakaudza Jotamu, wakaenda ndokunomira pamusoro pegomo Gerizimi, ndokusimudza inzwi rake ndokudanidzira ndokuti kwavari: Ndinzwei varume veShekemu, kuti Mwari akunzwei\add wo\add*.
\v 8 Miti yakaenda zvekuenda kunozvizodzera mambo; ndokuti kumuorivhi: Titonge.
\v 9 Asi muorivhi wakati kwairi: Kuti ndichasiya mafuta angu, avanorumbidza Mwari nevanhu neni here? ndipepereke uko neuko pamusoro pemiti here?
\v 10 Zvino miti yakati kumuonde: Uya iwe utitonge.
\v 11 Asi muonde wakati kwairi: Kuti ndichasiya kutapira kwangu nemuchero wangu wakanaka, ndipepereke uko neuko pamusoro pemiti here?
\v 12 Zvino miti ikati kumuzambiringa: Uya iwe utitonge.
\v 13 Muzambiringa ndokuti kwairi: Kuti ndichasiya waini yangu inofadza Mwari nevanhu, ndipepereke uko neuko pamusoro pemiti here?
\v 14 Zvino miti yese yakati kurukato: Uya iwe utitonge.
\v 15 Rukato ndokuti kumiti: Kana zvirokwazvo mukandizodza kuva mambo pamusoro penyu, uyai mutsvage uvando pamumvuri wangu; kana zvisina kudaro, moto uchabuda murukato ndokuparadza misidhari yeRebhanoni.
\v 16 Naizvozvo ikozvino, kana makaita muchokwadi uye mukutendeka, kuti makaita Abhimereki mambo, uye kana makaita zvakanaka pana Jerubhaari uye paimba yake, uye kuti kana makaita kwaari zvichienderana nezvakafanira ruoko rwake,
\v 17 nokuti baba vangu vakakurwirai, uye vakarasira upenyu hwavo kure, ndokusunungurai kubva paruoko rwaMidhiani;
\v 18 asi mamukira imba yababa vangu nhasi, uye mauraya vanakomana vavo makumi manomwe pabwe rimwe, ndokuita Abhimereki mwanakomana wemurandakadzi wake mambo pamusoro pevarume veShekemu, nokuti ihama yenyu;
\v 19 zvino kana muchokwadi uye mukutendeka makaitira Jerubhaari neimba yake zuva rino, farirai henyu Abhimereki, naiye akufarireiwo;
\v 20 asi kana zvisina kudaro, moto ngaubude kubva kuna Abhimereki, zvino uparadze varume veShekemu neBheti-Miro; uye moto ngaubude kubva kuvarume veShekemu neBheti-Miro, ugoparadza Abhimereki.
\v 21 Jotamu ndokupukunyuka ndokutiza, ndokuenda kuBheeri, ndokugarako nekuda kwaAbhimereki mukoma wake.
\p
\v 22 Abhimereki ndokutonga pamusoro paIsraeri makore matatu.
\v 23 Zvino Mwari akatuma mweya wakaipa pakati paAbhimereki nevarume veShekemu; varume veShekemu ndokunyengera Abhimereki;
\v 24 kuti chisimba chakaitirwa vanakomana vaJerubhaari makumi manomwe chitsiviwe, neropa riiswe pamusoro paAbhimereki munin'ina wavo wakavauraya, nepamusoro pevarume veShekemu vaiva vasimbisa maoko ake kuuraya vana vababa vake.
\v 25 Zvino varume veShekemu vakamuisira vavandiri pamusoro pamakomo, ndokupamba vese vaipfuura kwavari nenzira iyo; Abhimereki ndokuzviudzwa.
\p
\v 26 Zvino Gaari mwanakomana waEbhedhi wakauya nehama dzake, ndokupfuurira kuShekemu; varume veShekemu vakavimba naye.
\v 27 Zvino vakabudira kuminda yavo ndokutanha mazambiringa avo ndokutsika-tsika, vakaita rumbidzo, ndokupinda mumba mamwari wavo, vakadya, vakanwa, vakatuka Abhimereki.
\v 28 Zvino Gaari mwanakomana waEbhedhi wakati: Abhimereki ndiani, Shekemu ndiani, kuti timushumire? Haasi mwanakomana waJerubhaari here? NaZebhuri \add haasi\add* munyai wake here? Shandirai varume vaHamori baba vaShekemu. Nokuti isu tichamushandirirei?
\v 29 Haiwa, dai vanhu ava vaiva muruoko rwangu, ndaibvisa Abhimereki. Zvino wakati kuna Abhimereki: Wedzera hondo yako, ubude.
\p
\v 30 Zvino Zebhuri mubati weguta, wakati achinzwa mashoko aGaari mwanakomana waEbhedhi, kutsamwa kwake kwakapfuta.
\v 31 Zvino wakatuma nhume kuna Abhimereki nekunyengera achiti: Tarira, Gaari mwanakomana waEbhedhi nehama dzake vasvika paShekemu; zvino tarira, vanosimbisa guta kurwa newe.
\v 32 Saka ikozvino simuka usiku, iwe nevanhu vanewe, muvandire musango.
\v 33 Zvino zvichaitika mangwanani, pakubuda kwezuva, uchamuka mangwanani-ngwanani ugonovamba guta; iye nevanhu vanaye pavachabuda kukurwisa, iwe uchaita kwaari sezvinowanikwa neruoko rwako.
\p
\v 34 Zvino Abhimereki wakasimuka nevanhu vese vaiva naye, usiku, ndokuvandira Shekemu nemapoka mana.
\v 35 Zvino Gaari mwanakomana waEbhedhi wakabuda ndokumira paburi resuwo reguta; Abhimereki ndokusimuka, nevanhu vaiva vanaye pakuvandira.
\v 36 Zvino Gaari wakati achiona vanhu, wakati kuna Zebhuri: Tarira, vanhu vanoburuka kubva kunhongonya yemakomo. Zebhuri ndokuti kwaari: Unoona mimvuri yemakomo kuita sevanhu.
\v 37 Gaari ndokuenderera mberizve achitaura akati: Tarira, kunoburuka vanhu kubva pakati penyika, nerimwe boka rinouya richibva nenzira yemuouki weMeonenimi.
\v 38 Zebhuri ndokuti kwaari: Zvino muromo wako wavepi zvawakati: Abhimereki ndiani kuti timushandire? Ava havasi vanhu avo vawakazvidza here? Buda hako unorwa navo.
\v 39 Gaari ndokubuda pamberi pevarume veShekemu, ndokurwa naAbhimereki.
\v 40 Zvino Abhimereki wakamudzingirira, iye ndokutiza pachiso chake, vazhinji vakawa vakuvara kusvika panopinda pasuwo.
\v 41 Abhimereki ndokugara paAruma, Zebhuri ndokudzinga Gaari nehama dzake, kuti vasagara paShekemu.
\v 42 Zvino zvakaitika kuchiedza, kuti vanhu vakabuda kuenda kusango; ndokuudza Abhimereki.
\v 43 Iye ndokutora vanhu ndokuvakamura kuva mapoka matatu, ndokuvandira musango; ndokuona, zvino tarira, vanhu vachibuda muguta, akavasimukira, akavarova.
\v 44 Zvino Abhimereki nemapoka aiva naye vakamhanya vakanomira panopinda pasuwo reguta; nemapoka maviri akamhanyira kuna vese vaiva musango, ndokuvauraya.
\v 45 Zvino Abhimereki wakarwa neguta zuva iro rese, ndokutapa guta, ndokuuraya vanhu vaivamo; ndokuputsira guta pasi, ndokurikusha munyu.
\p
\v 46 Zvino varume vese veshongwe yeShekemu pavaka\add zvi\add*nzwa, vakapinda munhare yeimba maEri-Bheriti.
\v 47 Zvino zvakaziviswa kuna Abhimereki kuti varume vese veshongwe yeShekemu vaungana pamwe.
\v 48 Abhimereki ndokukwira kugomo reZarimoni, iye nevanhu vese vaiva naye; Abhimereki ndokutora sanhu muruoko rwake, ndokutema davi remiti, akarisimudza ndokuriisa pafudzi rake; ndokuti kuvanhu vaiva naye: Zvamaona ndichiita, kurumidzai, muite seni.
\v 49 Naizvozvo vanhu vese vakatema umwe neumwe davi rake, ndokutevera Abhimereki, ndokuisa munhare. Zvinoda vakatungidza nhare nemoto pamusoro pavo, kusvika vese vanhu vese vaiva mushongwe yeShekemu vafawo, vanenge varume nevakadzi churu.
\p
\v 50 Zvino Abhimereki wakaenda kuTebhezi, ndokumisa musasa pakatarisana neTebhezi, akaritapa.
\v 51 Asi kwaiva neshongwe mukati meguta yakange yakasimba, uye varume nevakadzi vese vakatizirako, uye vese veguta vakazvipfigiramo, ndokukwira kudenga reshongwe.
\v 52 Zvino Abhimereki wakasvika pashongwe, ndokurwa nayo, akaswedera pedo nemukova weshongwe, kuti aipise nomoto.
\v 53 Zvino umwe mukadzi wakakanda bandi reguyo pamusoro waAbhimereki ndokuputsa dehenya rake.
\v 54 Zvino wakakurumidza kudana jaya raitakura zvombo zvake, ndokuti kwariri: Vhomora munondo wako ugondiuraya, zvimwe vangati: Wakaurawa nemukadzi. Jaya rake ndokumubaya, ndokufa.
\v 55 Zvino varume VaIsraeri vakati vaona kuti Abhimereki wafa, vakaenda umwe neumwe kunzvimbo yake.
\p
\v 56 Saizvozvo Mwari wakatsiva kuipa kwaAbhimereki kwaakaitira baba vake, pakuuraya vana vababa vake makumi manomwe.
\v 57 Nekuipa kwese kwevarume veShekemu Mwari wakatsiva pamisoro yavo, uye pamusoro pavo pakawira kutuka kwaJotamu mwanakomana waJerubhaari.

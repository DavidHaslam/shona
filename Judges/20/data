\c 20
\s VaBhenjamini vanorwisa kuparadzwa
\p
\v 1 Zvino vana VaIsraeri vese vakabuda, ungano yese ikaungana nomoyo umwe kubva paDhani kusvikira paBheeri-shebha, pamwechete nenyika yeGiriyadhi, kuna Jehovha paMizipa.
\v 2 Madzishe avanhu vese, ivo vamarudzi ese aVaIsraeri, vakanomira paungano yavanhu vaMwari, vakange vane zvuru zvina mazana mana zvavanhu vaifamba namakumbo, vaigona kurwa nomunondo.
\v 3 (Zvino vana vaBhenjamini vakange vanzwa kuti VaIsraeri vakwira Mizipa.) Vana VaIsraeri vakati: Tiudzei kuti zvakashata izvi zvakaitwa sei?
\v 4 Zvino muRevhi, murume womukadzi wakange aurawa, akapindura, akati: Ndakange ndasvika paGibhiya ravaBhenjamini ndinomurongo wangu, kuti tavatepo.
\v 5 Varume veGibhiya vakandimukira, vakakomba imba usiku kuzorwa neni, vakange vachida kundiuraya ini, uye murongo wangu vakamuchinya, akafa.
\v 6 Ipapo ndikatora murongo wangu, ndikamudimuranya, ndikamutuma kunyika yese yenhaka yaIsraeri, nokuti vakaita zvinonyangadza nezvoupenzi pakati paIsraeri.
\v 7 Tarirai, imwi vana VaIsraeri, imwi mose, mutipei zano nomurangariro wenyu pano.
\p
\v 8 Ipapo vanhu vese vakasimuka nomoyo mumwe, vakati: Hakuna umwe wedu ungaenda kutende rake, hakuna umwe wedu ungadzokera kumba kwake.
\v 9 Asi tichaitira vanhu veGibhiya chinhu ichi: Tichanorwa navo, sezvatinoratidzwa nemijenya.
\v 10 Tichatora varume vane gumi pazana rimwe nerimwe ramarudzi ese aVaIsraeri, navane zana pachiuru chimwe nechimwe, navane chiuru pazvuru zvine gumi zvimwe nezvimwe, vanotorera vanhu mbuva, kuti kana vachisvika paGibhiya ravaBhenjamini vavaitire zvakaenzana noupenzi hwavakaita pakati paIsraeri.
\v 11 Naizvozvo varume vese VaIsraeri vakaungana paguta vano moyo mumwe.
\p
\v 12 Zvino marudzi aVaIsraeri akatuma varume kurudzi rwese rwaBhenjamini, vakati: Izvi zvakashata zvakaitwa pakati penyu ndezveiko?
\v 13 Saka zvino tipei varume avo, vanhu vakaisvoipa, vari paGibhiya, tivauraye, tibvise zvakaipa pakati paIsraeri, asi vana vaBhenjamini vakaramba kuteerera inzwi rehama dzavo, ivo vana VaIsraeri.
\v 14 Vana vaBhenjamini vakabva kumaguta vakaungana paGibhiya, kuti varwe navana VaIsraeri.
\v 15 Vana vaBhenjamini vakange vabva kumaguta vakaverengwa musi uyo vakasvika varume vane zvuru zvina makumi maviri nezvitanhatu, vaigona kurwa nomunondo; zvino vakange vagere Gibhiya havana kuverengwa, ivo vakasvika varume vana mazana manomwe vakasanangurwa.
\v 16 Pakati pavanhu ava vese kwakange kuna varume vana mazana manomwe vakasanangurwa, vakange vane zviboshwe; umwe neumwe wavo waigona kurova ruvhudzi nebwe asingaposhi.
\v 17 Zvino varume VaIsraeri, kunze kwavaBhenjamini, vakaverengwa, vakasvika varume vane zvuru zvina mazana mana, vaigona kurwa nomunondo; ava vese vaiva varwi.
\p
\v 18 Vana VaIsraeri vakasimuka, vakaenda Bhetieri, vakanobvunza zano kuna Mwari, vakati: Ndianiko kwatiri unofanira kutanga kundovamba vana vaBhenjamini? Jehovha akati: Judha ndiye anofanira kutanga.
\v 19 Zvino vana VaIsraeri vakamuka mangwanani, vakanodzika matende avo kuzorwa naveGibhiya.
\v 20 Varume VaIsraeri vakabuda kundorwa navaBhenjamini; varume VaIsraeri vakarongedza hondo kuzorwa navo paGibhiya.
\v 21 Vana vaBhenjamini vakabuda paGibhiya, vakauraira pasi nomusi iwoyo varume VaIsraeri vane zvuru zvina makumi maviri nezviviri.
\v 22 Ipapo vanhu, varume VaIsraeri, vakazvisimbisa, vakarongedzazve hondo pavakange vairongedza nezuva rokutanga.
\v 23 Vana VaIsraeri vakakwira, vakanochema kuna Jehovha kusvikira madekwani; vakabvunza Jehovha, vakati: Tinofanira kuswederazve kundorwa nehama dzedu, vana vaBhenjamini, here? Jehovha akati kwavari: Kwirai, mundorwa navo.
\v 24 Zvino vana VaIsraeri vakaswedera kuzorwa navana vaBhenjamini nezuva repiri.
\v 25 VaBhenjamini vakabuda paGibhiya kuzorwa navo nezuva repiri, vakauraira pasi varume vavana VaIsraeri vane zvuru zvine gumi nezvisere; ava vese vaigona kurwa nomunondo.
\p
\v 26 Zvino vana VaIsraeri vese navanhu vese vakakwira vakasvika paBhei-teri, vakachema vakagarapo pamberi paJehovha, vakatsanya zuva iro kusvikira madekwani, vakauya nezvipiriso zvinopiswa nezvipiriso zvokuyananisa kuna Jehovha.
\v 27 Vana VaIsraeri vakabvunza Jehovha (nokuti areka yesungano yaMwari yakange iripo pamazuva iwayo.
\v 28 NaPinehasi, mwanakomana waEreazari, mwanakomana waAroni, wakamira pamberi payo namazuva iwayo), vakati: Tinofanira kubudazve kundorwa nehama dzedu, ivo vana vaBhenjamini, kana tirege here? Jehovha akati: Kwirai, nokuti mangwana ndichavaisa mumaoko enyu.
\v 29 VaIsraeri vakaisa vanhu kuvandira Gibhiya kunhivi dzese.
\v 30 Vana VaIsraeri vakanorwa navana vaBhenjamini nezuva retatu, vakazvirongedza kundorwa neGibhiya sapane dzimwe nguva.
\v 31 Vana vaBhenjamini vakabuda kuzorwa navanhu, vakanyengerwa nokubuda kure neguta; vakatanga sapane dzimwe nguva kubaya nokuuraya vamwe vanhu panzira huru mbiri, imwe yaikwira ichienda Bheti-eri, neimwe Gibhiya, kusango, vakauraya varume VaIsraeri vanenge makumi matatu.
\v 32 Zvino vana vaBhenjamini vakati: Vakundwa nesu sapakutanga. Asi VaIsraeri vakati: Ngatitize, tivanyengere vabude kunzira huru dziri kure neguta.
\v 33 Varume vese VaIsraeri vakasimuka kwavakange vari, vakazvirongedza paBhaari-tamari; uye VaIsraeri, vakange vakavandira, vakakurumidza kubuda kwavakange vari, paMaare-gebha;
\v 34 vakabuda pakatarisana neGibhiya vaiva varume vane zvuru zvine gumi vakange vakasanangurwa pakati paVaIsraeri vese, kurwa kukanyanya kwazvo; asi vakange vasingazivi kuti njodzi yava pedo.
\v 35 Zvino Jehovha akaparadza Bhenjamini pamberi paIsraeri, vana VaIsraeri vakaparadza nomusi iwoyo varume vaBhenjamini vakasvika zvuru zvina makumi maviri nezvishanu nezana rimwe; ava vese vaigona kurwa nomunondo.
\p
\v 36 Ipapo vana vaBhenjamini vakaona kuti vakundwa; nokuti varume VaIsraeri vakatiza pamberi paBhenjamini, nokuti vakange vachivimba navanhu vakange vaiswa kuvandira paGibhiya.
\v 37 Zvino vavandiri vakakurumidza, vakamhanyira Gibhiya; vavandiri vakapfuura, vakaparadza guta rese neminondo inopinza.
\v 38 Zvino varume VaIsraeri navavandiri vakange vatenderana pamusoro pechiratidzo, kuti vachamutsa gore guru routsi rinobva muguta.
\v 39 Varume VaIsraeri vakatendeuka pakurwa kwavo, vaBhenjamini vakatanga kubaya nokuuraya varume VaIsraeri vanenge makumi matatu; nokuti vakati: Zvirokwazvo, vakundwa nesu sapakurwa kokutanga.
\v 40 Asi gore rakati rotanga kukwira richibva muguta, seshongwe youtsi, vaBhenjamini vakacheuka, vakaona guta rese richipfungairira kudenga.
\v 41 Varume VaIsraeri vakadzoka, varume vaBhenjamini vakavhunduswa, nokuti vakaona kuti vawirwa nenjodzi.
\v 42 Ipapo vakatiza pamberi pavarume VaIsraeri, vakamhanya nenzira inoenda kurenje; asi hondo yakavatevera, uye vakange vachibva mumaguta vakavauraya pakati pawo.
\v 43 Vakakomba vaBhenjamini kunhivi dzese, vakavadzinga ndokuvabata pavakazorora kusvikira pakatarisana neGibhiya kumabvazuva.
\v 44 Vane zvuru zvine gumi nezvisere vaBhenjamini vakaurawa; avo vese vakange vari varume voumhare.
\v 45 Vakatendeuka, ndokutizira kurenje kudombo reRimoni; vakauraya vamwe vavo panzira huru varume vane zvuru zvishanu; vakavatevera kusvikira paGidhomi, vakauraya pakati pavo varume vane zvuru zviviri.
\v 46 Naizvozvo varume vaBhenjamini, vakaurawa nezuva iro, vakange vane zvuru zvina makumi maviri nezvishanu, varume vaigona kurwa nomunondo; ava vese vaiva varume voumhare.
\v 47 Asi varume vana mazana matanhatu vakatendeuka, vakatizira kurenje padombo reRimoni, vakagara padombo reRimoni mwedzi mina.
\v 48 Varume VaIsraeri vakadzokerazve kuvana vaBhenjamini, vakavauraya neminondo inopinza, guta rese, nemombe, nezvese zvavakawanapo; vakapisawo maguta ese avakawana.

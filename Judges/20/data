\c 20
\s VaBhenjamini vanorwa nevamwe VaIsraeri
\p
\v 1 Zvino vana vaIsraeri vese vakabuda, ungano yese ndokuungana semunhu umwe kubva paDhani kusvika paBheeri-Shebha pamwe nenyika yeGiriyadhi, kuna Jehovha paMizipa.
\v 2 Zvino madzishe evanhu vese, vemarudzi ese aIsraeri, vakazvimisa paungano yevanhu vaMwari, zvuru mazana mana zvevarume vaifamba netsoka, vaivhomora munondo.
\v 3 (Zvino vana vaBhenjamini vakanzwa kuti vana vaIsraeri vakwira kuMizipa). Vana vaIsraeri ndokuti: Reva, zvakaipa izvi zvakava\add po\add* sei?
\v 4 Zvino muRevhi, murume wemukadzi wakange aurawa wakapindura ndokuti: Ndakasvika paGibhiya revaBhenjamini ini nemurongo wangu, kuti tirare\add po\add*.
\v 5 Zvino varume veGibhiya vakandimukira, ndokukomba imba usiku kundirwisa, vachida kundiuraya, uye murongo wangu vakamubhinya kusvika afa.
\v 6 Zvino ndakabata murongo wangu, ndikamudimura kuita nhindi, ndokumutumira kunyika yese yenhaka yaIsraeri, nokuti vakaita chinyangadzo neupenzi kwaIsraeri.
\v 7 Tarirai, imwi mese muri vana vaIsraeri, ipai shoko remaonero enyu pano.
\p
\v 8 Zvino vanhu vese vakasimuka semunhu umwe ndokuti: Hatingaendi umwe neumwe wedu kutende rake, uye hakuna umwe neumwe wedu achatsaukira kumba kwake.
\v 9 Asi ikozvino hechi chinhu chatichaitira Gibhiya: Ticha\add mu\add*rwisa nemujenya.
\v 10 Zvino tichatora varume gumi pazana rimwe nerimwe remadzinza ese aIsraeri, nezana pachuru chimwe nechimwe, nechuru pazvuru gumi zvimwe nezvimwe, kuti vatorere vanhu mbuva, kuti kana vasvika paGibhiya revaBhenjamini vavaitire zvinoenderana neupenzi hwavakaita kwaIsraeri.
\v 11 Naizvozvo varume vese VaIsraeri vakaunganira guta semunhu umwe.
\p
\v 12 Zvino madzinza aIsraeri akatuma varume kudzinza rese raBhenjamini vachiti: Ndechakaipa rudzii ichi chakaitika pakati penyu?
\v 13 Naizvozvo zvino ipai varume avo \add kwatiri\add*, vana vaBheriari vari paGibhiya kuti tivauraye, tigobvisa zvakaipa kwaIsraeri, asi vana vaBhenjamini havana kuda kuteerera kuinzwi rehama dzavo, vana vaIsraeri.
\v 14 Asi vana vaBhenjamini vakaungana kubva kumaguta kuenda kuGibhiya, kuti vabude kuende kuhondo nevana vaIsraeri.
\v 15 Zvino vana vaBhenjamini vakaverengwa nezuva iro vachibva mumaguta \add vaiva\add* varume zvuru makumi maviri nezvitanhatu vaivhomora munondo, kusingaverengwi vagari veGibhiya ivo vakaverengwa vakava varume mazana manomwe vakasanangurwa.
\v 16 Pakati pevanhu ava vese paiva nevarume mazana manomwe vakasanangurwa veruboshwe; umwe neumwe wavo waigona kufura dombo nerwodzi \add kurova\add* ruvhudzi asingapotsi.
\v 17 Zvino varume VaIsraeri kunze kwevaBhenjamini vakaverengwa \add vakasvika\add* varume zvuru mazana mana vaivhomora munondo, vese ava vaiva varume vehondo.
\p
\v 18 Zvino vana vaIsraeri vakasimuka ndokukwira kuBheteri, ndokubvunza Mwari, ndokuti: Ndiani kwatiri achatanga kukwira kuhondo nevana vaBhenjamini? Jehovha ndokuti: Judha pakutanga.
\v 19 Zvino vana vaIsraeri vakamuka mangwanani, ndokudzika matende pakanangana neGibhiya.
\v 20 Zvino varume VaIsraeri vakabuda kunorwa naBhenjamini; varume VaIsraeri vakarongedza hondo kurwa navo paGibhiya.
\v 21 Zvino vana vaBhenjamini vakabuda paGibhiya, vakaparadza \add kuwisira\add* pasi nezuva iro varume VaIsraeri zvuru makumi maviri nezviviri.
\v 22 Zvino vanhu, varume VaIsraeri vakazvisimbisa ndokurongazve hondo yavo kunzvimbo iyo pavakarongedza nezuva rekutanga.
\v 23 Vana vaIsraeri ndokukwira, ndokuchema misodzi pamberi paJehovha kusvika madekwani. Zvino vakabvunza Jehovha vachiti: Ndiswederezve kurwa nevana vaBhenjamini hama yangu here? Jehovha ndokuti: Kwirai munomurwisa.
\v 24 Zvino vana vaIsraeri vakaswedera kurwisa vana vaBhenjamini nezuva repiri.
\v 25 Zvino Bhenjamini wakabuda kuvarwisa paGibhiya nezuva repiri ndokuparadza \add kuwisira\add* pasi pavana vaIsraeri \add varume\add* zvuru gumi nezvisere; ava vese vaivhomora munondo.
\p
\v 26 Naizvozvo vana vaIsraeri vese nevanhu vese vakakwira ndokusvika paBheteri, ndokuchema misodzi, ndokugarapo pamberi paJehovha. Zvino vakatsanya zuva iro kusvika madekwani, ndokupa zvipo zvinopiswa nezvipo zvekuyananisa pamberi paJehovha.
\v 27 Zvino vana vaIsraeri vakabvunza Jehovha (nokuti areka yesungano yaMwari yaiva ipapo mumazuva iwayo.
\v 28 NaPinehasi mwanakomana waEriazari mwanakomana waAroni wakamira pamberi payo mumazuva iwayo), vachiti: Ndidzokororezve kubudira kunorwa nevana vaBhenjamini hama yangu here, kana ndi\add chi\add*mira? Jehovha ndokuti: Kwirai, nokuti mangwana ndichavapa muruoko rwako.
\v 29 Zvino Israeri wakaisira Gibhiya vavandiri kunhivi dzese.
\v 30 Zvino vana vaIsraeri vakakwira kurwisa vana vaBhenjamini nezuva retatu, vakaronga kurwa neGibhiya sepane dzimwe nguva.
\v 31 Zvino vana vaBhenjamini vakabuda kurwa nevanhu, vakakweverwa kubuda muguta; vakatanga kurova pavanhu, kuuraya, sepane dzimwe nguva mumigwagwa mikuru, umwe wayo waikwira kuenda kuBheteri, neumwe kuGibhiya musango, varume VaIsraeri vanenge makumi matatu.
\v 32 Zvino vana vaBhenjamini vakati: Varohwa pamberi pedu sepakutanga. Asi vana vaIsraeri vakati: Ngatitize tigovakwevera kubuda muguta vaende kumigwagwa mikuru.
\v 33 Zvino varume vese VaIsraeri vakasimuka panzvimbo dzavo, ndokuzvirongedza paBhaari-Tamari; uye vavandiri vaIsraeri vakavhomoka panzvimbo yavo pamafuro eGibhea.
\v 34 Zvino kwakauya kubva pakatarisana neGibhiya vaiva varume zvuru gumi vakasanangurwa panaIsraeri wese, hondo ndokurema; asi ivo vaiva vasingazivi kuti chakaipa chicharova pamusoro pavo.
\v 35 Zvino Jehovha wakarova Bhenjamini pamberi paIsraeri Vana vaIsraeri ndokuparadza kuvaBhenjamini varume zvuru makumi maviri nezvishanu nezana rimwe; ava vese vavhomora munondo.
\p
\v 36 Vana vaBhenjamini ndokuona kuti varohwa, nokuti varume VaIsraeri vakasuduruka kuna Bhenjamini, nokuti vaiva vachivimba vavandiri vavaiva vakaisa pakanangana neGibhiya.
\v 37 Zvino vavandiri vakakurumidza ndokuwira Gibhiya; vavandiri ndokupfuurira ndokurova guta rese nekwakapinza kwemunondo.
\v 38 Zvino kwakava nechiratidzo chakamiswa kuvarume vaIsraeri vevavandiri, kupfungaidza shongwe huru yeutsi kubva muguta.
\v 39 Varume VaIsraeri ndokudzoka pahondo, Bhenjamini ndokutanga kurova, kuuraya varume VaIsraeri vanenge makumi matatu; nokuti vakati: Zvirokwazvo varohwa nesu sepahondo yekutanga.
\v 40 Asi gore rakati rotanga kupfungaira richibva muguta, shongwe yeutsi, vaBhenjamini vakacheuka, zvino tarira, guta rese richipfungairira kudenga.
\v 41 Varume VaIsraeri vakatendeuka, varume vaBhenjamini vakavhunduswa, nokuti vakaona kuti chakaipa chavawira.
\v 42 Naizvozvo vakafuratira pamberi pevarume VaIsraeri, vachienda kunzira yerenje; asi hondo yakavatevera, uye vaibva mumaguta vakavauraya pakati pawo.
\v 43 Vakakomba vaBhenjamini, ndokuvadzingirira ndokuvatsikira pasi zvakareruka \add kwavari\add* kusvika pakatarisana neGibhiya kunobuda nezuva.
\v 44 Zvino kwakawa kwaBhenjamini varume zvuru gumi nezvisere; vese ava vaiva varume veumhare.
\v 45 Zvino vakatendeuka ndokutizira kurenje kudombo reRimoni. Zvino vakafuhurura kwavari mumugwagwa varume zvuru zvishanu; vakavadzingirira kwazvo kusvika paGidhomi, ndokuuraya kwavari varume zvuru zviviri.
\v 46 Naizvozvo vese vakawa kwaBhenjamini nezuva iro vaiva varume zvuru makumi maviri nezvishanu, varume vaivhomora munondo; ava vese vaiva varume veumhare.
\v 47 Asi varume mazana matanhatu vakatendeuka ndokutizira kurenje kudombo reRimoni, ndokugara padombo reRimoni mwedzi mina.
\v 48 Zvino varume vaIsraeri vakatendeukira kuvana vaBhenjamini ndokuvarova nekwakapinza kwemunondo, kubva muguta rese kusvika kumhuka, uye kusvika kune chese chakawanikwa, nemaguta ese avakawana vakatungidza nemoto.

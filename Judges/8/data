\c 8
\s Kumwe kurwa kwaGidheoni asi anoramba kuva mambo
\p
\v 1 Zvino varume vaEfuremu vakati kwaari: Chii chinhu ichi chawaita, kuti hauna kutidana kana uchienda kunorwa naMidhiani? Vakapokana naye kwazvo.
\v 2 Iye ndokuti kwavari: Ndaitei ikozvino chingaenzaniswa nezvenyu? Kufuhurura kwaEfuremu hakuna kunaka kupfuura goho raAbhiezeri here?
\v 3 Mwari wakapa muruoko rwenyu machinda maviri aMidhiani, Orebhi naZeebhi; ini ndaigona kuiteiwo semwi, zvino kutsamwa kwavo kwaari kwakaserera paaitaura shoko iri.
\v 4 Zvino Gidheoni wakasvika paJoridhani akayambuka, iye nevarume mazana matatu vaiva naye; vaneta asi vachidzingirira.
\v 5 Zvino wakati kuvarume veSukoti: Ipai henyu vanhu vari patsoka dzangu mapundu ezvingwa, nokuti vaneta, zvino ndinodzingirira shure kwaZebha naZarimuna madzimambo aMidhiani.
\v 6 Zvino machinda eSukoti akati: Chanza chaZebha naZarimuna chiri muruoko rwako here, kuti tipe hondo yako chingwa?
\v 7 Gidheoni ndokuti: Naizvizvi kana Jehovha akapa Zebha naZarimuna muruoko rwangu ipapo ndichapura nyama yenyu neminzwa yemurenje uye nerukato.
\p
\v 8 Zvino wakakwira kubvapo kuenda kuPenueri, ndokutaura kwavari saizvozvo; varume vePenueri ndokumupindura varume veSukoti sezvavakamupindura.
\v 9 Akataurawo kuvarume vePenueri achiti: Pakudzoka kwangu nerugare, ndichaputsa rusvingo urwu.
\p
\v 10 Zvino Zebha naZarimuna vaiva muKarikori nemisasa yavo inavo, varume zvuru gumi nezvishanu; vese vaiva vasara pamusasa wese wevana vekumabvazuva; nokuti kwakawa varume zvuru makumi matatu vaivhomora munondo.
\v 11 Gidheoni ndokukwira nenzira yevaigara mumatende,uye kumabvazuva kweNobha neJogobheha, ndokurova musasa, nokuti musasa waiva wakarivara.
\v 12 Zvino Zebha naZarimuna vakatiza, iye ndokuvadzingirira. ndokutapa madzimambo maviri aMidhiani, Zebha naZarimuna, ndokuvhindusa musasa wese.
\p
\v 13 Zvino Gidheoni mwanakomana waJoashi wakadzoka kubva kuhondo pamberi peHeresi.
\v 14 Zvino wakabata jaya revarume veSukoti ndokumubvunza; iye ndokumunyorera machinda eSukoti nevakuru vayo, varume makumi manomwe nevanomwe.
\v 15 Zvino wakasvika kuvarume veSukoti ndokuti: Tarirai, Zebha naZarimuna vamaindiseka pamusoro pavo muchiti: Chanza chaZebha naZarimuna chiri muruoko rwako here kuti tipe varume vako vaneta chingwa?
\v 16 Zvino wakatora vakuru veguta, neminzwa yemurenje nerukato, ndokudzidzisa varume veSukoti nazvo.
\v 17 Nerusvingo rwePenueri wakaputsa, ndokuuraya varume veguta.
\p
\v 18 Zvino wakati kuna Zebha naZarimuna: Varume vakadini vamakauraya paTabhori? Ivo ndokuti: Semwi vaiva vakadaro; umwe neumwe sechimiro chemwana wamambo.
\v 19 Iye ndokuti: Vaiva vanin'ina vangu, vanakomana vamai vangu; \add na\add*Jehovha mupenyu, dai makavarega vachirarama, ndingadai ndisina kukuurayai.
\v 20 Zvino wakati kuna Jeteri dangwe rake: Simuka uvauraye. Asi jaya harina kuvhomora munondo waro, nokuti rakatya nokuti waiva achiri mukomana.
\v 21 Zebha naZarimuna ndokuti: Simukai imwi, mugowira pamusoro pedu, nokuti sezvakaita murume, \add rakadaro\add* simba rake. Gidheoni ndokusimuka, ndokuuraya Zebha naZarimuna, ndokutora zvuma zvaiva pamitsipa yemakamera avoi.
\p
\v 22 Zvino varume VaIsraeri vakati kuna Gidheoni: Mutitonge mese imwi nemwanakomana wenyu, nemwanakomana wemwanakomana wenyuwo, nokuti makatiponesa pamaoko aVaMidhiani.
\v 23 Gidheoni ndokuti kwavari: Ini handingakutongii, kunyange mwanakomana wangu haangakutongii; Jehovha achakutongai.
\p
\v 24 Zvino Gidheoni wakati kwavari: Regai ndikumbire chikumbiro kwamuri; ndipei umwe neumwe wenyu mhete dzezvakapambiwa zvake. Nokuti vaiva nemhete dzegoridhe, nokuti vaiva VaIshimaeri.
\v 25 Zvino vakapindura vakati: Tichapa kwazvo. Zvino vakawarira nguvo, ndokukandirapo umwe neumwe mhete dzezvakapambiwa zvake.
\v 26 Zvino uremu hwemhete dzegoridhe dzaakakumbira hwaiva \add mashekeri\add* churu nemazana manomwe egoridhe; kusingaverengwi zvishongo nezvakafanana nemwedzi nenguvo dzeruvara rwehute dzaiva pamadzimambo aMidhiani; uye kusingaverengwi uketani hwaiva pamitsipa yemakamera avo.
\v 27 Gidheoni akaita efodhi nazvo, akaiisa muguta rake, ipo paOfura; VaIsraeri vese vakapata vachiitevera ipapo; ukava musungo kuna Gidheoni nokuna veimba yake.
\p
\v 28 Saizvozvo VaMidhiani vakakundwa pamberi pavana vaIsraeri, havana kuzosimudzazve misoro yavo. Nyika ikazorora makore ana makumi mana pamazuva aGidheoni.
\p
\v 29 Zvino Jerubhaari, mwanakomana waJoashi, akanogara mumba make.
\v 30 Gidheoni wakange ana vanakomana vana makumi manomwe vakange vaberekwa naye, nokuti wakange ana vakadzi vazhinji;
\v 31 uye nomurongo wake, wakange ari paShemi, wakamuberekera mwanakomana, akamutumidza zita rinonzi Abhimereki.
\p
\v 32 Gidheoni, mwanakomana waJoashi, akafa akwegura, akavigwa muguva raJoashi baba vake paOfura revaAbhiezeri.
\p
\v 33 Zvino Gidheoni wakati achangofa, vana vaIsraeri vakadzokera shure, vakapata vachitevera vaBhaari, vakaita Bhaari-bheriti mwari wavo.
\v 34 Vana vaIsraeri vakasarangarira Jehovha Mwari wavo, iye wakange avarwira mumaoko avavengi vavo vese kunhivi dzese;
\v 35 uye havana kuitira veimba yaJerubhaari, iye Gidheoni, zvakanaka pamusoro pezvese zvakanaka zvaakange aitira VaIsraeri.

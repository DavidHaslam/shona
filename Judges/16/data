\c 16
\s Samusoni anonyengerwa naDherira
\p
\v 1 Zvino Samusoni wakaenda kuGaza ndokuonako mukadzi, chifeve, ndokupinda kwaari.
\v 2 Zvikaudzwa kuVaGaza zvichinzi: Samusoni wasvika pano. Zvino vakakomba vakamuvandira usiku hwese pasuwo reguta, ndokunyarara usiku hwese, vachiti: Kusvika kwachena mangwanani, ndipo patichamuuraya.
\v 3 Samusoni ndokurara kusvika pava pakati peusiku, ndokumuka pakati peusiku, ndokubata masasa esuwo reguta, nekumagwatidziro maviri, ndokuadzura pamwe nezariro, ndokuisa pamafudzi ake, ndokuakwidza panhongonya yegomo riri pamberi peHebhuroni.
\p
\v 4 Zvino zvakaitika pashure, kuti wakada mukadzi pamupata weSoreki, wezita rake raiva Dherira.
\v 5 Madzishe eVaFirisitia ndokukwira kwaari ndokuti kwaari: Mukwezve uone kuti simba rake guru riri pai, uye kuti tingamukunda sei, kuti timusunge timurwadzise. Zvino isu tichakupa umwe neumwe makobiri esirivha mazana gumi ne\add zana\add* rimwe.
\p
\v 6 Zvino Dherira wakati kuna Samusoni: Ndiudze hako kuti simba rako guru riri pai, uye kuti ungasungwa nei, kukurwadzisa.
\v 7 Samusoni ndokuti kwaari: Kana vakandisunga netambo itsva nomwe dzisina kuoma, ndichava asina simba, uye ndive seumwe munhu.
\v 8 Zvino madzishe eVaFirisitia akamuvigira tambo nomwe itsva dzisina kuoma, iye ndokumusunga nadzo.
\v 9 Zvino vakavandira vaiva vakagara naye muimba yemukati. Iye ndokuti kwaari: VaFirisitia vari pamusoro pako, Samusoni! Iye ndokudambura tambo sekunodambuka tambo yefirakisi kana ichigunzviswa moto. Naizvozvo simba rake harina kuzikanwa.
\v 10 Zvino Dherira wakati kuna Samusoni: Tarira, watamba neni ndokundiudza nhema. Ikozvino ndiudze hako kuti ungasungwa nei?
\v 11 Iye ndokuti kwaari: Kana vakangondisunga-sunga nemabote matsva asina kumboitwa basa nawo, ndichava asina simba uye ndive seumwe munhu.
\v 12 Naizvozvo Dherira wakatora mabote matsva ndokumusunga nawo, ndokuti kwaari: VaFirisitia vari pamusoro pako, Samusoni! Zvino vakavandira vaiva vakagara muimba yemukati. Asi wakaadambura pamaoko ake serushinda.
\v 13 Zvino Dherira wakati kuna Samusoni: Kusvika ikozvino unotamba neni, uye wandiudza nhema; ndiudze kuti ungasungwa nei? Iye ndokuti kwaari: Kana ukarukira pamwe mhotsi nomwe dzevhudzi remusoro wangu netambo dzakarukwa.
\v 14 Zvino waka\add dzi\add*sunga nembambo, ndokuti kwaari: VaFirisitia vari pamusoro pako, Samusoni! Zvino wakapepuka kubva pahope dzake, ndokubvisa mbambo yechirukiso netambo dzakarukwa.
\p
\v 15 Iye ndokuti kwaari: Unoreva sei \add kuti:\add* Ndinokuda kana moyo wako usineni? Katatu aka watamba neni. Hauna kundiudza kuti simba rako guru riri pai?
\v 16 Zvino zvakaitika paaimumanikidza mazuva ese nemashoko ake, ndokumunetsa, moyo wake ndokurwadziwa kusvika pakufa;
\v 17 kuti wakamuudza nemoyo wake wese ndokuti kwaari: Chisvo hachina kumbouya pamusoro pemusoro wangu, nokuti ndiri muNaziri waMwari kubva pachizvaro chamai vangu; kana ndikaveurwa simba rangu richabva kwandiri, zvino ndichashaiwa simba, uye ndichava semunhu wese.
\v 18 Zvino Dherira wakati aona kuti wamuudza nemoyo wake wese ndokutuma \add nhume\add* kunodana madzishe eVaFirisitia, achiti: Kwirai nguva ino, nokuti wandiudza nemoyo wake wese. Madzishe eVaFirisitia ndokukwira kwaari, uye vakauza mari muruoko rwavo.
\v 19 Iye dokumurarisa hope pamabvi ake, ndokudana munhu ndokumuvevurisa mhotsi nomwe dzevhudzi remusoro wake. Zvino wakatanga kumumanikidza; simba rake ndokubva kwaari.
\v 20 Zvino wakati: VaFirisitia vari pamusoro pako, Samusoni! Zvino wakapepuka pahope dzake ndokuti: Ndichabuda sepane dzimwe nguva, ndigozvizuza, asi iye waiva asingazivi kuti Jehovha wabva kwaari.
\v 16 Zvino wakati achingomutambudza mazuva ese nemashoko ake, achimugombedzera, moyo wake ukanetswa kusvikira pakufa.
\v 17 Akamuudza nemoyo wake wese ndokuti kwaari: Musoro wangu hauna kutongoveurwa nechisvo, nokuti ndiri muNaziri waMwari kubva padumbu ramai vangu; kana ndikaveurwa, simba rangu richabva kwandiri, ndingashaiwa simba, ndive seumwe munhu.
\v 18 Zvino Dherira wakati aona kuti wamuudza nemoyo wake wese, akatuma munhu kundodana madzishe eVaFirisitia, akati: Kwirai henyu kuno nguva ino, nokuti wandiudza nemoyo wake wese. Ipapo madzishe eVaFirisitia vakakwira kwaari, akauya nemari muruoko rwawo.
\v 19 Iye akamuvatisa pamabvi ake, akadana munhu kuzoveura mhotsi nomwe dzevhudzi remusoro wake; akatanga kumumanikidza; simba rake rikabva kwaari.
\v 20 Iyi ndokuti: Samusoni, VaFirisitia vasvika! Ipapo Samusoni akapepuka pahope dzake, akati: Ndichabuda nguva inowo sapane dzimwe nguva, ndikazvisunungura, asi wakange asingazivi kuti lehovha wakange abva kwaari.
\v 21 Zvino VaFirisitia vakamubata, ndokumutumbura meso, ndokuburuka naye kuGaza, ndokumusunga nezvisungo zvendarira, uye waikuya mutirongo.
\v 22 Asi vhudzi remusoro wake rakatanga kukura shure kwekuveurwa kwake. +
\v 21 Zvino VaFirisitia vakamubata, vakamutumbura meso, vakaburuka naye Gaza, ndokumusunga nezvisungo zvendarira, akauya mutirongo.
\v 22 Asi vhudzi romusoro wake rakatanga kurebazve shure kokuveurwa kwake.
\p
\v 23 Ipapo madzishe eVaFirisitia akaungana kuti abaire Dhagoni mwari wavo chibairo chikuru, ndokufara; nokuti vakati: Mwari wedu wakaisa muruoko rwedu muvengi wedu Samusoni.
\v 24 Zvino vanhu pavakamuona vakarumbidza mwari wavo, nokuti vakati: Mwari wedu wakaisa muruoko rwedu muvengi wedu uye muparadzi wenyika yedu, iye wakauraya vazhinji vedu.
\v 25 Zvino zvakaitika, moyo yavo payakafara, kuti vakati: Danai Samusoni kuti atitambire. Zvino Vakadana Samusoni mutirongo, iye ndokutamba pamberi pavo. Zvino vakamuisa pakati pembiru.
\v 26 Zvino Samusoni wakati kumukomana waiva akabata ruoko rwake: Ndirege ndibate mbiri pakamira imba padziri ndigosendamira padziri.
\v 27 Zvino imba yaiva izere nevarume nevakadzi; nemadzishe ese eVaFirisitia aivamo; uye pamusoro pedenga paiva nevarume nevakadzi vanenge zvuru zvitatu vaiva vakaokera Samusoni achitamba.
\v 28 Zvino Samusoni wakadana kuna Jehovha dokuti: Ishe Mwari, ndirangarirei henyu, mugondisimbisa henyu nguva ino chete, Mwari, kuti ditsive zvekutsiva kuVaFirisitia ekudz kwemeso angu maviri kuVaFirisitia.
\v 29 Zvino Samusoni wakabata mbiru mbiri dzepakati, paiva pakamira ima pamusoro padzo uye payaiva yakatsigirwa, imwe neruoko rwake rwerudyi neimwe neruoko rwake rweruboshwe.
\v 30 Samusoni ndokuti: Ini ngandife pamwe neVaFirisitia. Zvino wakakotama nesimba rake rese, imba ndokuwira pamusoro pemadzishe nepamusoro pevanhu vese vaivamo. Naizvozvo vakafa vaakauraya pakufa kwake vaiva vakawanda pane vaakauraya achiri mupenyu.
\v 31 Zvino kwakaburuka hama dzake neimba yababa vake yese, ndokumutora, ndokumusimudza, ndokumuviga pakati peZora neEshitaori, muguva raManowa baba vake. Iye wakatonga Israeri makore makumi maviri.

\c 16
\s Samusoni anonyengerwa naDherira
\p
\v 1 Zvino Samusoni wakaenda kuGaza ndokuonako mukadzi, chifeve, ndokupinda kwaari.
\v 2 Zvikaudzwa kuVaGaza zvichinzi: Samusoni wasvika pano. Zvino vakakomba vakamuvandira usiku hwese pasuwo reguta, ndokunyarara usiku hwese, vachiti: Kusvika kwachena mangwanani, ndipo patichamuuraya.
\v 3 Samusoni ndokurara kusvika pava pakati peusiku, ndokumuka pakati peusiku, ndokubata masasa esuwo reguta, nekumagwatidziro maviri, ndokuadzura pamwe nezariro, ndokuisa pamafudzi ake, ndokuakwidza panhongonya yegomo riri pamberi peHebhuroni.
\p
\v 4 Zvino zvakaitika pashure, kuti wakada mukadzi pamupata weSoreki, wezita rake raiva Dherira.
\v 5 Madzishe eVaFirisitia ndokukwira kwaari ndokuti kwaari: Mukwezve uone kuti simba rake guru riri pai, uye kuti tingamukunda sei, kuti timusunge timurwadzise. Zvino isu tichakupa umwe neumwe makobiri esirivha mazana gumi nerimwe.
\p
\v 6 Zvino Dherira wakati kuna Samusoni: Ndiudze hako kuti simba rako guru riri pai, uye kuti ungasungwa nei, kukurwadzisa.
\v 7 Samusoni ndokuti kwaari: Kana vakandisunga netambo itsva nomwe dzisina kuoma, ndichava asina simba, uye ndichava seumwe munhu.
\v 8 Zvino madzishe eVaFirisitia akamuvigira tambo itsva nomwe dzisina kuoma, iye ndokumusunga nadzo.
\v 9 Zvino vakavandira vaiva vakagara naye muimba yemukati. Iye ndokuti kwaari: VaFirisitia vari pamusoro pako, Samusoni! Iye ndokudambura tambo sekunodambuka tambo yefirakisi kana ichigunzviswa moto. Naizvozvo simba rake harina kuzikanwa.
\v 10 Zvino Dherira wakati kuna Samusoni: Tarira, watamba neni ndokundiudza nhema. Ikozvino ndiudze hako kuti ungasungwa nei?
\v 11 Iye ndokuti kwaari: Kana vakangondisunga-sunga nemabote matsva pasina kumboitwa basa nawo, ndichava asina simba uye ndichava seumwe munhu.
\v 12 Naizvozvo Dherira wakatora mabote matsva ndokumusunga nawo, ndokuti kwaari: VaFirisitia vari pamusoro pako, Samusoni! Zvino vakavandira vaiva vakagara muimba yake yemukati. Asi wakaadambura pamaoko ake serushinda.
\v 13 Zvino Dherira wakati kuna Samusoni: Kusvika ikozvino unotamba neni, uye wandiudza nhema; ndiudze kuti ungasungwa nei? Iye ndokuti kwaari: Kana ukarukira pamwe mhotsi nomwe dzevhudzi remusoro wangu netambo dzakarukwa.
\v 14 Zvino waka\add dzi\add*sunga nembambo, ndokuti kwaari: VaFirisitia vari pamusoro pako, Samusoni! Zvino wakapepuka kubva pahope dzake, ndokubvisa mbambo yechirukiso netambo dzakarukwa.
\p
\v 15 Iye ndokuti kwaari: Unoreva sei \add kuti:\add* Ndinokuda kana moyo wako usineni? Katatu aka watamba neni. Hauna kundiudza kuti simba rako guru riri pai?
\v 16 Zvino wakati achingomutambudza mazuva ese namashoko ake, achigombedzera, moyo wake ukanetswa kusvikira pakufa.
\v 17 Akamuudza nomoyo wake wese akati kwaari: Musoro wangu hauna kutongoveurwa nechisvo, nokuti ndiri muNaziri waMwari kubva padumbu ramai vangu; kana ndikaveurwa, simba rangu richabva kwandiri, ndingashaiwa simba, ndikaita somumwe munhu.
\v 18 Zvino Dherira wakati aona kuti wamuudza nomoyo wake wese, akatuma munhu kundodana madzishe aVaFirisitia, akati: Kwirai henyu kuno nguva ino, nokuti wandiudza nomoyo wake wese. Ipapo madzishe aVaFirisitia vakakwira kwaari, vakauya nemari mumaoko avo.
\v 19 Iye akamuvatisa pamabvi ake, akadana munhu kuzoveura mhotsi nomwe dzevhudzi romusoro wake; akatanga kumumanikidza; simba rake rikabva kwaari.
\v 20 Akati: Samusoni, VaFirisitia vasvika! Ipapo Samusoni akapepuka pahope dzake, akati: Ndichabuda nguva inowo sapane dzimwe nguva, ndikazvisunungura, asi wakange asingazivi kuti lehovha wakange abva kwaari.
\p
\v 21 Zvino VaFirisitia vakamubata, vakamutumbura meso, vakaburuka naye Gaza, ndokumusunga nezvisungo zvendarira, akauya mutirongo.
\v 22 Asi vhudzi romusoro wake rakatanga kurebazve shure kokuveurwa kwake.
\p
\v 23 Zvino madzishe aVaFirisitia akaungana pamwe chete kuzobaira Dhagoni mwari wavo chibairo chikuru, ndokufara; nokuti vakati: Mwari wedu wakaisa mumaoko edu muvengi wedu Samusoni.
\v 24 Zvino vanhu vakati vachimuona, vakarumbidza mwari wavo, nokuti vakati: Mwari wedu wakaisa mumaoko edu muvengi wedu, nomuparadzi wenyika yedu, wakauraya vazhinji vedu.
\v 25 Zvino moyo yavo yakati yofara, vakati: Chidanai Samusoni, atitambire. Vakanodana Samusoni mutirongo, akatamba pamberi pavo, vakamuisa pakati pembiru.
\v 26 Zvino Samusoni akati kumukomana wakange akabata ruoko rwake: Nditendere kuti ndibate mbiru dzakatsigira imba, ndisendamire padziri.
\v 27 Zvino imba yakange izere navarume navakadzi; namadzishe aVaFirisitia akange arimo ese; napamusoro pedenga pakange pana varume navakadzi vanenge zvuru zvitatu, vakange vachitarira kutamba kwaSamusoni.
\v 28 Ipapo Samusoni akadana kuna Jehovha akati: Ishe Mwari, ndirangarirei henyu, ndisimbisei henyu nguva ino chete, imwi Mwari, nditsivirwe meso angu maviri kuVaFirisitia.
\v 29 Samusoni akabata mbiru mbiri dzapakati, dzakange dzakatsigira imba, akadzisunda, imwe noruoko rwake rworudyi neimwe noruoko rwake rworuboshwe.
\v 30 Ipapo Samusoni akati: Ngandife hangu pamwe chete naVaFirisitia. Akakotama nesimba rake rese, imba ikawira pamusoro pamadzishe, napamusoro pavanhu vaivamo. Naizvozvo vakafa vaakauraya pakufa kwake, vakange vari vazhinji kuna vakaurawa naye achiri mupenyu.
\v 31 Zvino hama dzake, navese veimba yababa vake, vakaburuka, vakamutora, vakakwira naye, ndokumuviga pakati peZora neEshitaori, paguva raManowa, baba vake. Iye wakatonga VaIsraeri makore ana makumi maviri.

\c 1
\s Kukunda kwaVaIsraeri
\p
\v 1 Zvino Joshua wakati afa, vana vaIsraeri vakabvunza Jehovha, vakati: Ndianiko kwatiri anofanira kutanga kundorwa naVaKenani?
\v 2 Jehovha akati: Judha ndiye unofanira kuenda; tarirai ndakaisa nyika iyi mumaoko ake.
\v 3 Zvino Judha akati kuna Simioni mukuru wake: Hendei tese kumugove wangu, tirwe naVaKenani, neni ndigoenda newe kumugove wako. Ipapo Simioni akaenda naye.
\v 4 Zvino Judha akaenda, Jehovha akaisa VaKenani navaPerizi mumaoko ake, vakauraya muBhezeki varume vavo vane zvuru zvine gumi.
\v 5 Vakawana Adhoni-bhezeki muBhezeki, vakarwa naye, vakauraya VaKenani navaPerizi.
\v 6 Asi Adhoni-bhezeki wakatiza; vakamutevera, vakamubata, ndokumugura magunwe ake namagunwe amakumbo ake.
\v 7 Ipapo Adhoni-bhezeki akati: Madzimambo ana makumi manomwe, akange akagurwa magunwe awo nemagunwe amakumbo awo, ainonga zvokudya zvawo pasi petafura yangu; sezvandakaita ini, Mwari wakanditsivawo. Vakaenda naye Jerusarema, akafirapo.
\v 8 Zvino vana vaJudha vakanorwa neJerusarema, vakarikunda, vakavauraya neminondo inopinza, vakapisa guta nomoto.
\p
\v 9 Pashure vana vaJudha vakaburuka vakanorwa naVaKenani, vakange vagere panyika yamakomo, nezasi nokumapani.
\v 10 Zvino vaJudha vakanorwa naVaKenani vakange vagere Hebhuroni (zvino zita reHebhuroni kare raiva Kiriyati-Aribha); vakaparadza Sheshai, naAhimani, naTarimani.
\v 11 Vakabvapo, vakanorwa navanhu vakange vagere Dhebhiri. (Zvino zita reDhebhiri kare raiva Kiriati-seferi).
\v 12 Karebhu akati: Munhu unorwa neKiriati-seferi, akarikunda, ndichamupa mukunda wangu Akisa, ave mukadzi wake.
\v 13 Ipapo Otinieri, mwanakomana waKenazi, munin'ina waKarebhu, akarikunda; iye akamupa mukunda wake Akisa, akava mukadzi wake.
\v 14 Zvino iye wakati achisvika kwaari, akamukurudzira kuti akumbire munda kuna baba vake; zvino iye akaburuka pambongoro yake, Karebhu akati kwaari: Unoreveiko?
\v 15 Akati: Ndipei chipo; zvamakandiisa kunyika yezasi, ndipeiwo matsime emvura. Akamupa matsime okumusoro namatsime ezasi.
\p
\v 16 Zvino vana vomuKeni, mukarahwa waMozisi, vakabuda paguta remichindwe, vakakwira pamwe chete navana vaJudha kurenje raJudha, riri kuchamhembe kweAradhi; vakanogara navanhu voko.
\v 17 Judha akaenda naSimioni mukuru wake, vakakunda VaKenani vakange vagere Zefati; vakariparadza chose. Guta iro rikazotumidzwa Homa.
\v 18 VaJudha ndokukundawo Gaza nenyika yaro neAshikeroni nenyika yaro, neEkironi nenyika yaro.
\v 19 Jehovha akava naJudha akadzinga vanhu vakange vagere panyika yamakomo; asi wakange asingagoni kudzinga vakange vagere mumupata, nokuti ivo vakange vane ngoro dzamatare.
\v 20 Vakapa Karebi Hebhuroni sezvakange zvataurwa naMozisi, akadzingapo vana vaAnaki vatatu.
\v 21 Asi vana vaBhenjamini havana kudzinga VaJebhusi vakange vagere Jerusarema; asi VaJebhusi vakagara Jerusarema pamwe chete navana vaBhenjamini kusvikira nhasi.
\p
\v 22 Veimba yaJosefa naivo vakakwira vakanorwa neBheti-eri, Jehovha akava navo.
\v 23 Veimba yaJosefa vakanoshora Bheti-eri. Zvino zita reguta iri pakutanga raiva Ruzi.
\v 24 Nharirire dzikaona munhu achibuda muguta, dzikati kwaari: Dotiratidza hako pano paguta, tigokuitira zvakanaka.
\v 25 Akavaratidza panopindwa napo paguta, vakakunda guta neminondo inopinza; asi vakatendera munhu uyo nemhuri yake yese kuenda hake.
\v 26 Zvino munhu uyo akaenda kunyika yaVaHeti, akanovaka guta rake, akaritumidza zita rinonzi Ruzi; ndiro zita raro kusvikira nhasi.
\p
\v 27 Manase haana kudzinga vanhu vakange vagere Bheti-sheani, nemisha yaro, kana veTaanaki, nemisha yaro, kana vakange vagere Dhori, nemisha yaro; kana vakange vagere Ibhireami, nemisha yaro, kana vakange vagere Megidho, nemisha yaro; asi VaKenani vakaramba vachida kugara panyika iyo.
\v 28 Zvino VaIsraeri vakati vasimba, vakabatisa VaKenani basa rechibharo, havana kuvadzinga chose.
\p
\v 29 Efuremu haana kudzinga VaKenani vakange vagere Gezeri; asi VaKenani vakagara Gezeri pakati pavo.
\p
\v 30 Zebhuruni haana kudzinga vanhu vakange vagere Kitironi, kana vakange vagere Naharori; asi VaKenani vakagara pakati pavo, vakava vabati vechibharo.
\p
\v 31 Asheri haana kudzinga vanhu vakange vagere Ako, kana vakange vagere Zidhoni, kana Akirabhi, kana Akisibhi, kana Heribha, kana Afiki, kana Rehobi;
\v 32 asi vaAsheri vakagara pakati paVaKenani, vakange vagere munyika iyo; nokuti havana kuvadzinga.
\p
\v 33 Nafutari haana kudzinga vanhu vakange vagere Bheti-shemeshi, kana vakange vagere Bheti-anati; asi vakagara pakati paVaKenani, vakange vagere panyika iyo; asi vakange vagere Bhetishemeshi neBheti-anati vakava vabati vechibharo.
\p
\v 34 VaAmori vakasundira vana vaDhani kunyika yamakomo, nokuti havana kuvatendera kuburukira kumupata;
\v 35 asi VaAmori vakaramba vachida kugara mugomo reHeresi, muAjaroni nomuShaaribhimu, kunyange zvakadaro ruoko rwaveimba yaJosefa rwakakunda, vakava vabati vechibharo.
\v 36 Muganhu waVaAmori wakabva pamukwidzwa weAkirabhimu, kubva padombo, uchikwira.

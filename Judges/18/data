\c 18
\s VaDhani vanotorera Mika vamwari vake
\p
\v 1 Zvino namazuva iwayo kwakange kusina mambo pakati pavaIsraeri; namazuva iwayo vaDhani vakazvitsvakira nhaka yokugaramo, nokuti kusvikira panguva iyo vakange vachigere kupiwa nhaka pakati pamarudzi avaIsraeri.
\v 2 Zvino pakati pavo vese vana vaDhani vakatuma varume vashanu veimba yavo, varume voumhare, vakabva Zora neEshitaori, kuzoshora nyika, nokuitarisisa; vakati kwavari, Endai, mundotarisisa nyika; ivo vakasvika kunyika yamakomo yaEfuremu, kuimba yaMika, vakavatapo.
\v 3 Zvino vakati vari paimba yaMika, vakaziva inzwi rejaya muRevhi; vakatsaukirako, vakati kwaari, Ndianiko wakakusvitsa pano? Unobatei pano? Unotsvakei pano?
\p
\v 4 Iye akati kwavari, Mika wakandiitira zvekuti nezvekuti, akandiripira, ndikava mupristi wake.
\v 5 Vakati kwaari, Zvino chitibvunzira hako Mwari, tizive kana tichafamba zvakanaka panzira yedu yatinofamba nayo.
\p
\v 6 mupristi akati kwavari, Endai norugare, nzira yenyu yamunofamba nayo inofadza Jehovha.
\p
\v 7 Zvino varume vashanu vakaenda, vakasvika Raishi, vakaona vanhu vakange varimo, kuti vagere pasine njodzi nomutowo wavaZidhoni, vakagarika, vane rugare; kwakange kusina munhu waiva nesimba rokuraira, waimanikidza vanhu pachinhu chipi nechipi; vakange vagere kure navaZidhoni, vasingafambidzani navamwe vanhu.
\v 8 Vakasvika kuhama dzavo paZora napaEshitaori; hama dzavo dzikati kwavari, Munoreveiko?
\v 9 Vakati, Simukai, tikwire, tindorwa navo; nokuti takatarira nyika, tikaona kuti yakanaka kwazvo; munogara sei musingaiti chinhu? Musava nousimbe hwokupinda, kuti nyika ive yenyu.
\v 10 Kana muchienda muchanosvika kuvanhu vagere pasine njodzi, uye nyika ihuru; nokuti Mwari wakakupai iyo mumaoko enyu; apo hapashaikwi chinhu chiri panyika.
\p
\v 11 Ipapo varume vana mazana matanhatu veimba yavaDhani vakange vakashonga nhumbi dzokurwa, vakaendako, vachibva Zora neEshitaori.
\v 12 Vakakwira, vakanodzika matende avo paKiriati-jearimi, paJudha; naizvozvo vakatumidza nzvimbo iyo Mahane-dhani kusvikira zuva ranhasi; tarirai, riri shure kweKiriati-jearimi.
\v 13 Vakabvapo, vakapfuura kusvikira panyika yamakomo yaEfuremu, vakasvika paimba yaMika.
\v 14 Zvino varume vashanu, vakange vanoshora nyika yeRaishi, vakapindura, vakati kuhama dzavo, Munoziva here kuti mudzimba idzi mune efodhi, neterafimi, nomufananidzo wakavezwa nomufananidzo wakaumbwa? Saka zvino fungai zvakanaka zvamunofanira kuita.
\v 15 Ipapo vakatsaukirako, vakasvika paimba yejaya muRevhi, iyo imba yaMika, vakabvunza mufaro.
\v 16 Zvino varume vana mazana matanhatu vakange vakashonga nhumbi dzavo dzokurwa nadzo, vaiva vavana vaDhani, vakamira panopindwa napo pasuwo,
\v 17 varume vashanu vakange vanoshora nyika vakakwira, vakapindamo, vakatora mufananidzo wakavezwa, neefodhi, neterafimi, nomufananidzo wakaumbwa; mupristi akamira panopindwa napo pasuwo kuvarume vana mazana matanhatu vakange vakashonga nhumbi dzokurwa nadzo.
\p
\v 18 Zvino ivo vakati vapinda mumba maMika, vakatora mufananidzo wakavezwa, neefodhi, neterafimi, nomufananidzo wakaumbwa, mupristi akati kwavari, Munoiteiko?
\v 19 Vakati kwaari, Nyarara, bata muromo wako, uende nesu, uve baba vedu nomupristi wedu; zviri nani kwauri ndezvipi, kuti uve mupristi paimba yomunhu umwe  chete, kana kuva mupristi worudzi rwose neimba yose yavaIsraeri here?
\v 20 Zvino moyo womupristi ukafara, akatora efodhi, neterafimi nomufananidzo wakavezwa, akapinda napakati pavanhu.
\v 21 Vakatsauka, ndokuenda, vakatungamidza vana vaduku, nezvipfuwo nenhumbi.
\v 22 Zvino vakati vafamba runhambo kubva paimba yaMika, varume vakange vagere padzimba dzaiva pedo neimba yaMika vakaunganidzwa, vakatevera vaDhani, vakavabata.
\v 23 Vakadanidzira kuvana vaDhani. Ivo vakacheuka, vakati kuna Mika, Unotsvakeiko, zvawauya neboka rakadai?
\p
\v 24 Iye akati, Manditorera vamwari vangu vandakange ndaita, nomupristi wangu, mukaenda navo, zvino ini ndasarirwa neiko? Mungataura sei kwandiri, muchiti, Unotsvakeiko?
\p
\v 25 Vana vaDhani vakati kwaari, inzwi rako ngarirege kunzwika pakati pedu, kuti varume vane shungu varege kukuwira, ukarasi  ikirwa noupenyu hwako pamwechete noupenyu hwevamwe veimba yako.
\v 26 Ipapo vana vaDhani vakaenda havo; zvino Mika wakati achiona kuti simba ravo rinokunda rake, akadzokera kumba kwake.
\p
\v 27 Ivo vakatora zvakange zvakaitwa naMika, nomupristi waakange anaye, vakasvika Raishi, kuvanhu vakange vakagarika, vagere pasine njodzi, vakavauraya neminondo inopinza, vakapisa guta ravo nomoto.
\v 28 Vakashaiwa unovarwira, nokuti vakange vari kure neZidhoni; vakange vasingafambidzani navamwe vanhu; guta rakange riri mumupata uri paBheti-rehobhi. Vakavaka guta, vakagaramo.
\v 29 Vakatumidza guta zita rinonzi Dhani, nezita rababa vavo Dhani, wakange akaberekerwa Israeri; asi zita reguta raiva Raishi pakutanga.
\v 30 Vana vaDhani vakazvimisira mufananidzo uyo wakavezwa; Jonatani, mwanakomana waGerishomi, mwanakomana waMozisi, iye navana vake vakava vapristi vorudzi rwavaDhani, kusvikira pazuva rokutapwa kwavanhu venyika iyo.
\v 31 Vakazvimisira mufananidzo wakavezwa naMika, waakange aita, ukavapo nguva yose yokugara kweimba yaMwari paShiro.

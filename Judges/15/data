\c 15
\s Kurwa kwaSamusoni naVaFirisitia
\p
\v 1 Zvino zvakaitika shure kwemazuva, pamazuva ekukohwa gorosi, kuti Samusoni wakanoshanyira mukadzi wake ane mbudzana; ndokuti: Ngandipinde kumukadzi wangu mumba. Asi baba vake havana kumutendera kupinda.
\v 2 Baba vake ndokuti: Zvirokwazvo ndakataura kuti wava kumuvenga zvekumuvenga; naizvozvo ndakamupa kushamwari yako. Munin'ina wake haamupfuuri kunaka here? Ngaave hake wako pachinzvimbo chake.
\p
\v 3 Zvino Samusoni wakati kwavari: Ikozvino handichina mhosva kuVaFirisitia kana ndikavaitira zvakaipa.
\v 4 Zvino Samusoni wakaenda ndokunobata makava mazana matatu, ndokutora mwenje, ndokuafuratidzanisa muswe wakatarisana nemuswe, ndokuisa mwenje pakati pemiswe miviri.
\v 5 Zvino wakatungidza mwenje moto, wakaregedza akapinda muzviyo zvakamira zveVaFirisitia ndokupisa kubva kumatutu kusvika kuzviyo zvimire, neminda yemizambiringa nemiorivhi.
\p
\v 6 Zvino VaFirisitia vakati: Ndiani waita izvi? Vakabva vati: Samusoni, mukwasha wemuTimuna, nokuti wakatora mukadzi wake ndokupa kushamwari yake. Zvino VaFirisitia vakakwira, ndokumupisa iye nababa vake nemoto.
\p
\v 7 Samusoni ndokuti kwavari: Kunyange maita saizvozvo, zvakadaro ndichatsiva kwamuri, uye pashure ndicharega.
\v 8 Zvino wakavarova pachidya nechiuno, kuuraya kukuru; ndokuburuka ndokunogara pabako redombo Etami.
\p
\v 9 Zvino VaFirisitia vakakwira ndokudzika matende paJudha, ndokupararira muRehi.
\v 10 Zvino varume vaJudha vakati: Makwirirei kuzorwa nesu. Ivo ndokuti: Takwira kuzosunga Samusoni, kuti timuitire sezvaakatiitira.
\v 11 Zvino varume vaJudha zvuru zvitatu vakaburukira kubako redombo Etami, ndokuti kuna Samusoni: Hauzivi kuti VaFirisitia vatongi pamusoro pedu here? Chii ichi chawatiitira? Iye ndokuti kwavari: Sezvavakaita kwandiri, ndaita saizvozvo kwavari.
\v 12 Zvino Vakati kwaari: Isu taburukira kukusunga, kuti tikupe muruoko rweVaFirisitia. Samusoni ndokuti kwavari: Pikai kwandiri, kuti imwi hamungawiri pandiri momene.
\v 13 Zvino vakataura kwaari, vachiti: Kwete; asi tichakusunga zvekukusunga ndokukupa muruoko rwavo, asi zvirokwazvo hatingakuurayi. Zvino vakamusunga netambo mbiri itsva, ndokumukwidza kubva padombo.
\p
\v 14 Zvino paakasvika Rehi, VaFirisitia vakamupurudzira. Zvino Mweya waJehovha akauya pamusoro pake nesimba; tambo dzaiva pamaoko ake ndokuva sedzikafanana nefirakisi* yakatsva nemoto, uye zvisungo zvake zvikanyauka pamaoko ake.
\v 15 Akawana rushaya rutsva rwembongoro, ndokutandavadza ruoko rwake, ndokurutora, ndokurova narwo varume mazana gumi.
\v 16 Samusoni ndokuti: Norushaya rwembongoro, murwi pamusoro pemirwi, nerushaya rwembongoro ndakarova varume mazana gumi.
\v 17 Zvino zvakaitika apedza kutaura, kuti wakakanda kure rushaya rwaiva muruoko rwake, ndokutumidza nzvimbo iyo Ramafirehi.
\p
\v 18 Zvino wakava nenyota kwazvo, ndokuchema kuna Jehovha, ndokuti: Imwi makapa nekusunungurwa kukuru neruoko rwemuranda wenyu; zvino ikozvino ndichafa nenyota, uye ndichawira muruoko rwevasina kudzingiswa.
\v 19 Asi Mwari wakapamura mukaha waiva paRehi, ndokubuda mvurapo; zvino wakati anwa, mweya wake wakadzokazve, akavandudzika; naizvozvo wakatumidza Enihakori riri paRehi kusvika zuva rino.
\v 20 Zvino wakatonga Israeri makore makumi maviri pamazuva eVaFirisitia.
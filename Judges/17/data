\c 17
\s Mika nezvifananidzo zvake
\p
\v 1 Zvino kwaiva nemurume wegomo raEfuremu, uye zita rake \add raiva\add* Mika.
\v 2 Zvino wakati kuna mai vake: Masirivha mazana gumi nezana rimwe akatorwa kwamuri, amakatuka nekuda kwawo, mukataurawo munzeve dzangu, tarirai, sirivha iyeyo ineni; ini ndakaitora. Zvino mai vake vakati: Ropafadzwa kuna Jehovha, mwanakomana wangu!
\v 3 Wakati adzosa masirivha mazana gumi nezana rimwe kuna mai vake, mai vake ndokuti: Ndapa zvirokwazvo sirivha iyi kuna Jehovha kubva muruoko rwangu kuva yemwanakomana wangu, kuti ndiite chifananidzo chakavezwa uye chifananidzo chakaumbwa nekunyungudusa. Zvino ikozvino ndichaidzosera kwauri.
\v 4 Asi wakadzosera mari kuna mai vake, mai vake ndokutora zvimedu zvesirivha mazana maviri, ndokuzvipa kumuumbi; iye ndokuita nazvo chifananidzo chakavezwa nechifananidzo chakaumbwa nekunyungudusa; zvikava mumba maMika.
\v 5 Zvino murume uyu Mika waiva ane imba yevamwari; ndokuita efodhi neterafimi, ndokuyeresa umwe wevanakomana vake kuti ave mupristi wake.
\v 6 Mumazuva iwayo kwaiva kusina mambo kwaIsraeri; munhu umwe neumwe waiita sezvakanaka pameso ake.
\p
\v 7 Zvino kwaiva nejaya raibva kuBheti-Rehemu-Judha, remhuri yaJudha; uye raiva muRevhi, uye rigerepo semutorwa.
\v 8 Zvino murume uyu wakabva kubuda muguta, kubva paBheti-Rehemu-Judha kunogara semutorwa paaiwana \add nzvimbo.\add* Zvino wakasvika panyika yegomo reEfuremu paimba yaMika, pakuita nzira yake.
\v 9 Mika ndokuti kwaari: Unobvepi? Iye ndokuti kwaari: Ndiri muRevhi weBheti-Rehemu-Judha, ndinoenda kunogara semutorwa pandingawana \add nzvimbo\add*.
\v 10 Mika ndokuti kwaari: Gara neni, ugova kwandiri baba uye uve mupristi. Zvino ini ndichakupa zvimedu zvesirivha gumi pagore nenguvo dzekupfeka nezvekudya zvako. MuRevhi ndokupinda.
\v 11 Zvino MuRevhi wakatenda kugara nemunhu uyu; jaya ndokuva kwaari seumwe wevanakomana vake.
\v 12 Mika ndokueresa muRevhi, jaya ndokuva mupristi wake, uye rakava mumba maMika.
\v 13 Zvino Mika wakati: Ikozvino ndinoziva kuti Jehovha achandiitira zvakanaka, zvandava neMuRevhi ari mupristi.
\c 22
\s Mufananidzo womuchato
\p
\v 1 Zvino Jesu wakapindura akataurazve navo nemifananidzo, achiti:
\v 2 Ushe hwokumatenga hwakafananidzwa nomumwe mambo, wakaitira mwanakomana wake mutambo wemuchato;
\v 3 akatuma varanda vake kundodana avo vakanga vakokwa kumuchato, asi havana kuda kuuya.
\v 4 Akatuma zvekare vamwe varanda, achiti: Udzai vakakokerwa \add muti\add*: Tarirai, ndagadzira chisvusvuro changu, nzombe dzangu nezvakakora zvabayiwa, uye zvinhu zvose zvagadzirwa; uyai kumuchato.
\v 5 Asi havana kuzvikoshesa, vakaenda, umwe kumunda wake, umwe kukutengeserana kwake;
\v 6 vakasara vakabata varanda vake, vaka\add va\add*itira zvakaipa, vaka\add va\add*uraya.
\v 7 Zvino mambo wakati a\add zvi\add*nzwa, wakatsamwa, akatuma hondo dzake, akaparadza mhondi idzo, akapisa guta ravo.
\v 8 Zvino akati kuvaranda vake: Muchato wagadzirwa, asi vakanga vakokwa vakanga vasina kufanira.
\v 9 Naizvozvo, endai kumharadzano dzenzira, mukokere kumuchato vose vamunowana.
\v 10 Varanda ivavo vakabudira kunzira, vakaunganidza vose nokuwanda kwavavakawana, zvose vakaipa nevakanaka; imba yomuchato ikazara nevagere pakudya.
\v 11 Zvino mambo wakati achipinda kuzoona vagere pakudya, akaona ipapo munhu usina kupfeka nguvo yomuchato;
\v 12 akati kwaari: Shamwari, wapinda sei pano usina nguvo yomuchato? Akashaya romuromo.
\v 13 Zvino mambo akati kuvaranda: Musungei makumbo namaoko, mumubvise, mumukandire kurima rokunze kokupedzisira; apo pachava nokuchema nokugeda-geda kwemeno.
\v 14 Nekuti vazhinji vakadamwa, asi vashoma vanosanangurwa.
\s Kuripira Kesari mutero
\p
\v 15 Zvino vaFarisi vakaenda vakandorangana kuti vangamuteya sei pakutaura.
\v 16 Vakatuma kwaari vadzidzi vavo vane vaHerodhe, vachiti: Mudzidzisi, tinoziva kuti ndimwi wechokwadi, uye munodzidzisa nzira yaMwari muchokwadi, musingarangariri zvomunhu, nekuti hamutariri chimiro chavanhu.
\v 17 Naizvozvo tiudzei: Imwi munofungei? Zvinotenderwa kuripira Kesari mutero here kana kwete?
\v 18 Asi Jesu wakaziva kuipa kwavo, akati: Munondiidzirei, vanyepedzeri?
\v 19 Ndiratidzei mari yomutero. Vakamuvigira dhenari.*
\v 20 Zvino akati kwavari: Mufananidzo uyu nechinyorwa ichi ndezvani?
\v 21 Vakati kwaari: ZvaKesari. Ipapo akati kwavari: Naizvozvo ipai Kesari zvinhu zvaKesari, naMwari zvinhu zvaMwari.
\v 22 Vakati vanzwa vakashamisika, vakamusiya, vakaenda.
\s Vanobvunza Jesu pamusoro pokumuka kwavakafa
\p
\v 23 Nezuva iroro kwakauya kwaari vaSadhusi, ivo vanoti hakuna kumuka kwavakafa, vakamubvunza,
\v 24 vachiti: Mudzidzisi, Mozisi wakati: Kana munhu akafa asina vana, munun'una wake uchawana mukadzi wake, agomutsira mukoma wake mbeu.
\v 25 Paiva pakati pedu nevanakomana vomunhu umwe vanomwe; wekutanga akawana mukadzi, akafa; uye asina chibereko, akasiya mukadzi wake kumunun'una wake;
\v 26 Saizvozvowo wechipiri, nowechitatu, kusvikira kunowechinomwe.
\v 27 Pakupedzisira kwevose mukadzi akafawo.
\v 28 Zvino pakumuka kwavakafa, uchava mukadzi waani pavanomwe? Nekuti vose vakava naye.
\v 29 Jesu akapindura, akati kwavari: Marashika, musingazivi magwaro, kana simba raMwari;
\v 30 nekuti pakumuka kwavakafa havawanani, havawaniswi; asi vakaita savatumwa vaMwari kudenga.
\v 31 Asi maererano nokumuka kwavakafa, hamuna kurava here zvakataurwa kwamuri naMwari, achiti:
\v 32 Ini ndiri Mwari waAbhurahamu, naMwari waIsaka, naMwari waJakobho? Mwari haazi Mwari wavakafa, asi wavapenyu.
\v 33 Zvino zvaunga zvichi\add zvi\add*nzwa, zvakashamiswa nedzidziso yake.
\s Murairo mukuru
\p
\v 34 VaFarisi vakati vachinzwa kuti washayisa vaSadhusi romuromo, vakaungana pamwe.
\v 35 Zvino umwe wavo, nyanzvi yomutemo, yaka\add mu\add*bvunza, ichimuidza, ichiti:
\v 36 Mudzidzisi, ndoupi mutemo mukuru pamurairo?
\v 37 Jesu akati kwaari: Ida Ishe Mwari wako, nomoyo wako wose, uye nomweya wako wose, uye nefungwa dzako dzose.
\v 38 Ndiwo murairo wokutanga uye mukuru.
\v 39 Wechipiri unofanana nawo, \add ndiwoyu\add*: Ida umwe wako se\add zvaunozvida\add* iwe.
\v 40 Murairo wose nevaporofita zvakaremberedzwa pamirairo iyi miviri.
\s Kristu Mwanakomana waDhavhidhi
\p
\v 41 Zvino vaFarisi vachakaungana, Jesu akavabvunza,
\v 42 achiti: Munofungei pamusoro paKristu? Mwanakomana waani? Vakati kwaari: WaDhavhidhi.
\v 43 Akati kwavari: Ko Dhavhidhi wakagomudana sei muMweya \add kuti\add* Ishe, achiti:
\v 44 Ishe wakati kuna She wangu: Gara kurudyi rwangu, kusvikira ndaita vavengi vako chitsiko chetsoka dzako?
\v 45 Zvino, kana Dhavhidhi achimuti Ishe, unogova mwanakomana wake sei?
\v 46 Zvino hakuna wakagona kumupindura shoko; uye kwakanga kusina munhu kubva pazuva iro wakatsunga kumubvunzazve.

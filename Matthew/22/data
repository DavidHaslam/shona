\c 22
\s Mufananidzo womutambo wokuwana
\p
\v 1 Zvino Jesu wakapindura, akataurazve navo nemifananidzo, akati:
\v 2 Ushe hwokumatenga hwakafananidzwa nomumwe mambo, wakaitira mwanakomana wake mutambo wokuwana;
\v 3 akatuma varanda vake kundodana avo vakanga vakokwa kumutambo wokuwana, vakaramba kuuya.
\v 4 Akatumazve vamwe varanda, akati: Udzai vakakokerwa \add muti\add*: Tarirai, ndagadzira chisvusvuro changu, nzombe dzangu nezvakakora zvabayiwa, zvinhu zvose zvagadzirwa; uyai kumutambo wokuwana.
\v 5 Asi havana kuzviisa mufungwa, vakaenda, mumwe kumunda wake, mumwe kukutengeserana kwake;
\v 6 vakasara vakabata varanda vake, vaka\add va\add*itira zvakaipa, vakavauraya.
\v 7 Zvino mambo wakati a\add zvi\add*nzwa, wakatsamwa, akatuma hondo dzake, akaparadza vaurayi avo, akapisa guta ravo.
\v 8 Zvino akati kuvaranda vake: Mutambo wokuwana wakagadzirwa, asi vakanga vakokwa vakanga vasina kufanirwa.
\v 9 Naizvozvo, endai kumharadzano dzenzira, mukokere kumutambo wokuwana vose vamunowana.
\v 10 Varanda ivavo vakabudira kunzira, vakaunganidza vose vavakawana, vakaipa navakanaka; imba yokuwana ikazara navagere pakudya.
\v 11 Zvino mambo wakati achipinda kuzoona vakokwa, akaona munhu usina kupfeka nguvo yomutambo wokuwana;
\v 12 akati kwaari: Shamwari, wapinda pano seiko, usinenguvo yomutambo wokuwana? Akashaya romuromo.
\v 13 Zvino mambo akati kuvaranda: Musungei makumbo namavoko, mumutore, mumukandire kurima rokunze; apo pachava nokuchema nokugeda-geda kwameno.
\v 14 Nokuti vazhinji vakadamwa, asi vakasanangurwa vashoma.
\s Kuripira Kesari mutero
\p
\v 15 Zvino vaFarisi vakaenda kundorangana kuti vangamubata sei pakutaura.
\v 16 Vakatuma kwaari vadzidzi vavo navaHerodhe, vachiti: Mudzidzisi, tinoziva kuti ndimwi wechchokwadi, munodzidzisa nzira yaMwari muchokwadi, musingarangariri zvomunhu, nokuti hamutariri chimiro chomunhu.
\v 17 Naizvozvo tiudzei, Imwi munofungei? Zvinotenderwa kuripira Kesari mutero here kana kwete?
\v 18 Asi Jesu wakaziva kuipa kwavo, akati: Munondiidzireiko, imwi vanyengeri?
\v 19 Ndiratidzei mari yomutero. Vakamuvigira dhenari.*
\v 20 Zvino akati kwavari: Mufananidzo uyu nechinyorwa ichi ndezvani?
\v 21 Vakati kwaari: ZvaKesari. Akati kwavari: Naizvozvo, ipai Kesari zvinhu zvaKesari, naMwari zvinhu zvaMwari.
\v 22 Vakati vanzwa vakashamiswa, vakamusiya, vakaenda.
\s Vanobunza Jesu pamusoro pokumuka kwavakafa
\p
\v 23 Nezuva iroro vaSadhusi vakasvika kwaari, ivo vanoti hakuna kumuka kwavakafa, vakamubvunza,
\v 24 vachiti: Mudzidzisi, Mozisi wakati, kana munhu akafa asina vana, munun'una wake ngaawane mukadzi wake, agomutsira mukoma wake vana.
\v 25 Takanga tine vanakomana vomunhu mumwe vanomwe; wedangwe akawana mukadzi, akafa asina vana, akasiyira munun'una wake mukadzi wake;
\v 26 Saizvozvovo wechipiri, nowechitatu, kusvikira kunowechinomwe.
\v 27 Pakupedzisira mukadzi akafavo.
\v 28 Zvino pakumuka kwavakafa, uchava mukadzi waaniko pavanomwe, nokuti vose vaiva naye.
\v 29 Jesu akapindura, akati kwavari: Marashika, nokusaziva magwaro, kana simba raMwari;
\v 30 nokuti pakumuka kwavakafa havawani, kana kuwaniswa; asi vakaita savatumwa vaMwari kudenga.
\v 31 Asi maererano nokumuka kwavakafa, hamuna kurava here zvakataurwa kwamuri naMwari, achiti:
\v 32 Ini ndiri Mwari waAbhurahamu, naMwari waIsaka, naMwari waJakobho? Mwari haazi Mwari wavakafa, asi wavapenyu.
\v 33 Zvino chaunga chichinzwa izvozvo, chakashamiswa nedzidziso yake.
\s Murairo mukuru
\p
\v 34 VaFarisi vakati vachinzwa kuti wapwisa vaSadhusi, vakaungana pamwe chete.
\v 35 Zvino mumwe wavo, nyanzvi yomutemo, yakamubvunza, ichimuidza, ikati:
\v 36 Mudzidzisi, ndoupiko murairo mukuru pamirairo?
\v 37 Jesu akati kwaari: Ida Ishe Mwari wako, nomoyo wako wose, nomweya wako wose, nefungwa dzako dzose.
\v 38 Ndiwo murairo wokutanga uye mukuru.
\v 39 Wechipiri unofanana nawo, \add ndiwoyu\add*: Ida muvakidzani wako se\add zvaunozvida\add* iwe.
\v 40 Murairo wose navaporofita zvakabatanidzwa pamirairo iyi miviri.
\s Kristu Mwanakomana waDhavhidhi
\p
\v 41 Zvino vaFarisi vachakaungana pamwechete, Jesu akavabvunza,
\v 42 akati: Munofungeiko pamusoro paKristu? Mwanakomana waaniko? Vakati kwaari: WaDhavhidhi,
\v 43 Akati kwavari: Dhavhidhi wakagomudana seiko muMweya \add kuti\add* Ishe, achiti:
\v 44 Ishe wakati kuna She wangu: Gara kurudyi rwangu, kusvikira ndaita vavengi vako chitsiko chetsoka dzako?
\v 45 Zvino, kana Dhavhidhi achimuti Ishe, ungagova mwanakomana wake seiko?
\v 46 Zvino kukashaikwa munhu wakagona kumupindura shoko; uye kwakanga kusinomunhu kubva pazuva iro wakatsunga kumubvunzazve.

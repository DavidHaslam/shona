\c 22
\s Mufananidzo womuchato
\p
\v 1 Zvino Jesu wakapindura akataurazve navo nemifananidzo, achiti:
\v 2 Ushe hwokumatenga hwakafananidzwa nomumwe mambo, wakaitira mwanakomana wake mutambo wemuchato;
\v 3 akatuma varanda vake kundodana avo vakanga vakokwa kumuchato, vakaramba kuuya.
\v 4 Akatuma zvekare vamwe varanda, achiti: Udzai vakakokerwa \add muti\add*: Tarirai, ndagadzira chisvusvuro changu, nzombe dzangu nezvakakora zvabayiwa, uye zvinhu zvose zvagadzirwa; uyai kumuchato.
\v 5 Asi havana kuzvikoshesa, vakaenda, mumwe kumunda wake, mumwe kukutengeserana kwake;
\v 6 vakasara vakabata varanda vake, vaka\add va\add*itira zvakaipa, vaka\add va\add*uraya.
\v 7 Zvino mambo wakati a\add zvi\add*nzwa, wakatsamwa, akatuma hondo dzake, akaparadza mhondi idzo, akapisa guta ravo.
\v 8 Zvino akati kuvaranda vake: muchato wagadzirwa, asi vakanga vakokwa vakanga vasina kufanira.
\v 9 Naizvozvo, endai kumharadzano dzenzira, mukokere kumuchato vose vamunowana.
\v 10 Varanda ivavo vakabudira kunzira, vakaunganidza pamwechete vose vavakawana, zvose vakaipa navakanaka; imba yomuchato ikazara navagere pakudya.
\v 11 Zvino mambo wakati achipinda kuzoona vakokwa, akaona munhu usina kupfeka nguvo yomuchato;
\v 12 akati kwaari: Shamwari, wapinda seiko pano usina nguvo yomuchato? Akashaya romuromo.
\v 13 Zvino mambo akati kuvaranda: Musungei makumbo namaoko, mumubvise, mumukandire kurima rokunze; apo pachava nokuchema nokugeda-geda kwemeno.
\v 14 Nokuti vazhinji vakadamwa, asi vashoma vanosanangurwa.
\s Kuripira Kesari mutero
\p
\v 15 Zvino vaFarisi vakaenda vakandorangana kuti vangamubata sei pakutaura.
\v 16 Vakatuma kwaari vadzidzi vavo vane vaHerodhe, vachiti: Mudzidzisi, tinoziva kuti ndimwi wechchokwadi, uye munodzidzisa nzira yaMwari muchokwadi, musingarangariri zvomunhu, nokuti hamutariri chimiro chomunhu.
\v 17 Naizvozvo tiudzei, Imwi munofungei? Zvinotenderwa kuripira Kesari mutero here kana kwete?
\v 18 Asi Jesu wakaziva kuipa kwavo, akati: Munondiidzireiko, vanyepedzeri?
\v 19 Ndiratidzei mari yomutero. Vakamuvigira dhenari.*
\v 20 Zvino akati kwavari: Mufananidzo uyu nechinyorwa ichi ndezvani?
\v 21 Vakati kwaari: ZvaKesari. Akati kwavari: Naizvozvo, ipai Kesari zvinhu zvaKesari, naMwari zvinhu zvaMwari.
\v 22 Vakati vanzwa vakashamisika, vakamusiya, vakaenda.
\s Vanobunza Jesu pamusoro pokumuka kwavakafa
\p
\v 23 Nezuva iroro kwakauya kwaari vaSadhusi, ivo vanoti hakuna kumuka kwavakafa, vakamubvunza,
\v 24 vachiti: Mudzidzisi, Mozisi wakati, kana munhu akafa asina vana, munun'una wake uchawana mukadzi wake, agomutsira mukoma wake vana.
\v 25 Takanga tine vanakomana vomunhu mumwe vanomwe; wekutanga akawana mukadzi, akafa asina vana, akasiyira mukadzi wake munun'una wake;
\v 26 Saizvozvowo wechipiri, nowechitatu, kusvikira kunowechinomwe.
\v 27 Pakupedzisira mukadzi akafawo.
\v 28 Zvino pakumuka kwavakafa, uchava mukadzi waaniko pavanomwe, nokuti vose vakava naye.
\v 29 Jesu akapindura, akati kwavari: Marashika, musingazivi magwaro, kana simba raMwari;
\v 30 nokuti pakumuka kwavakafa havawani, kana kuwaniswa; asi vakaita savatumwa vaMwari kudenga.
\v 31 Asi maererano nokumuka kwavakafa, hamuna kurava here zvakataurwa kwamuri naMwari, achiti:
\v 32 Ini ndiri Mwari waAbhurahamu, naMwari waIsaka, naMwari waJakobho? Mwari haazi Mwari wavakafa, asi wavapenyu.
\v 33 Zvino zvaunga zvichinzwa izvozvo, zvakashamiswa nedzidziso yake.
\s Murairo mukuru
\p
\v 34 VaFarisi vakati vachinzwa kuti wapwisa vaSadhusi, vakaungana pamwechete.
\v 35 Zvino mumwe wavo, nyanzvi yomutemo, yakamubvunza, ichimuidza, ichiti:
\v 36 Mudzidzisi, ndoupiko mutemo mukuru pamurairo?
\v 37 Jesu akati kwaari: Ida Ishe Mwari wako, nomoyo wako wose, uye nomweya wako wose, uye nefungwa dzako dzose.
\v 38 Ndiwo murairo wokutanga uye mukuru.
\v 39 Wechipiri unofanana nawo, \add ndiwoyu\add*: Ida muvakidzani wako se\add zvaunozvida\add* iwe.
\v 40 Murairo wose navaporofita zvakabatanidzwa pamirairo iyi miviri.
\s Kristu Mwanakomana waDhavhidhi
\p
\v 41 Zvino vaFarisi vachakaungana pamwechete, Jesu akavabvunza,
\v 42 achiti: Munofungeiko pamusoro paKristu? Mwanakomana waaniko? Vakati kwaari: WaDhavhidhi,
\v 43 Akati kwavari: Dhavhidhi wakagomudana seiko muMweya \add kuti\add* Ishe, achiti:
\v 44 Ishe wakati kuna She wangu: Gara kurudyi rwangu, kusvikira ndaita vavengi vako chitsiko chetsoka dzako?
\v 45 Zvino, kana Dhavhidhi achimuti Ishe, ungagova mwanakomana wake seiko?
\v 46 Zvino kukashaikwa munhu wakagona kumupindura shoko; uye kwakanga kusina munhu kubva pazuva iro wakatsunga kumubvunzazve.

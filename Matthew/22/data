\c 22
\s Mufananidzo womutambo wokuwana.
\p
\v 1 Zvino Jesu wakapindura, akataurazve navo nemifananidzo, akati:
\v 2 Vushe bwokudenga bwungafananidzwa nomumwe mambo, wakaitira mwanakomana wake mutambo wokuwana;
\v 3 akatuma varanda vake kundodana avo vakanga vakokerwa kumutambo wokuwana, vakaramba kuvuya.
\v 4 Akatumazve vamwe varanda, akati: Vudzai vakakokerwa muti: Tarirai, ndagadzira chisvusvuro changu, nzombe dzangu nezvakakora zvangu zvabayiwa zvinhu zvose zvagadzirwa; vuyai imwi kumutambo wokuwana.
\v 5 Asi havana kuzviisa mufunga, vakaenda, mumwe kumunda wake, mumwe kukutengeserana kwake;
\v 6 vamwe vakabata varanda vake, vakavaitira zvakaipa, vakavavuraya.
\v 7 Zvino mambo wakati a\add zvi\add*nzwa, wakatsamwa, akatuma hondo dzake, akaparadza vavurayi avo, akapisa guta ravo.
\v 8 Zvino akati kuvaranda vake: Mutambo wokuwana wakagadzirwa, asi vakanga vakokerwa vakanga vasina kufanirwa.
\v 9 Naizvozvo, endai kumharadzano dzenzira, mukokere kumutambo wokuwana vose vamunowana.
\v 10 Varanda ivavo vakabudira kunzira, vakavunganidza vose vavakawana, vakaipa navakanaka; imba yokuwana ikazara navagere pakudya.
\v 11 Zvino mambo wakati achipinda kuzovona vagere pakudya, akavona munhu usina kupfeka nguvo yomutambo wokuwana;
\v 12 akati kwaari: Shamwari, wapinda pano seiko, usinenguvo yomutambo wokuwana? Akashaya romuromo.
\v 13 Zvino mambo akati kuvaranda: Mumusungei makumbo namavoko, mumutore, mumukandirei kurima rokunze; apo pachava nokuchema nokugeda-geda kwameno.
\v 14 Nokuti vazhinji vakadanwa, asi vakasanangurwa vashoma.
\s Kuripira Kesari mutero
\p
\p
\v 15 Zvino vaFarisi vakaenda kundorangana kuti vangamubata sei pakutaura.
\v 16 Vakatuma kwaari vadzidzi vavo navaHerodhe, vachiti: Mudzidzisi, tinoziva kuti ndimi wozvokwadi, munodzidzisa nzira yaMwari nezvokwadi, musingarangariri zvinovonekwa zvomunhu, nokuti hamutariri chimiro chomunhu.
\v 17 Naizvozvo tivudzei, Imwi munofungei? Zvinotenderwa kuripira Kesari mutero here kana kwete?
\v 18 Asi Jesu wakaziva kuipa kwavo, akati: Munondiidzireiko, imwi vanyengeri?
\v 19 Ndiratidzei mari yomutero. Vakavuya kwaari nedhenari.*
\v 20 Zvino akati kwavari: Mufananidzo uyu norunyoro urwu ndezvani?
\v 21 Vakati kwaari; ZvaKesari. Akati kwavari: Naizvozvo, ipai Kesari zvaKesari, naMwari zvaMwari.
\v 22 Vakati vachinzwa izvozvo, vakashamiswa, vakamusiya, vakaenda.
\s Vanobvunza Jesu pamusoro pokumuka kwavakafa.
\p (Mar. 12. 18-27; Ruka 20. 27-40.)
\p
\v 23 Nezuva iro vaSajusi vakasvika kwaari, ivo vanoti hakuna kumuka kwavakafa, vakamubvunza,
\v 24 vachiti: Mudzidzisi, Mozisi wakati, kana munhu akafa asina vana, munun'una wake ngaawane mukadzi wake, agomutsira mukoma wake vana.
\v 25 Kwatiri kwakanga kunavanakomana vomunhu mumwe vanomwe; wedangwe akawana mukadzi, akafa asina vana, akasiyira munun'una wake mukadzi wake;
\v 26 nokudaro vo wechipiri, nowechitatu, kusvikira kunowechinomwe.
\v 27 Shure kwavose mukadzi akafa vo.
\v 28 Zvino pakumuka kwavakafa, uchava mukadzi waniko wavanomwe avo, nokuti vose vaiva naye.
\v 29 Jesu akapindura, akati kwavari: Marashika, nokusaziva Magwaro, kana simba raMwari.
\v 30 Nokuti pakumuka kwavakafa havawani, kana kuwaniswa; asi vakaita savatumwa vaMwari kudenga.
\v 31 Asi kana kuri kumuka kwavakafa, hamuna kurava here zvamakavudzwa naMwari, paakati:
\v 32 Ini ndiri Mwari waAbhurahamu, naMwari waIsaka, naMwari waJakobho? Haazi Mwari wavakafa, asi wavapenyu.
\v 33 Vanhu vazhinji vachinzwa izvozvo, vakashamiswa nedzidziso yake.
\s Murairo mukuru
\p (Mar. 12. 28-34; Ruka 10. 25-27.)
\p
\v 34 VaFarisi vakati vachinzwa kuti wapwisa vaSajusi, vakavungana pamwe chete.
\v 35 Mumwe wavo, mududziri womurairo, akamubvunza, achimuidza, akati:
\v 36 Mudzidzisi, murairo mukuru pamirairo ndoupiko?
\v 37 Akati kwaari: Ida Ishe, Mwari wako, nomoyo wako wose, nomweya wako wose, nokufunga kwako kose.
\v 38 Ndiwo murairo mukuru nowokutanga.
\v 39 Wechipiri unofanana nawo, ndiwoyu: Ida wakwako; sezvaunozvida iwe.
\v 40 Murairo wose navaporofita zvakabatanidzwa pamirairo iyi miviri.
\s Kristu Mwanakomana waDhavhidhi.
\p (Mar. 12. 35-37; Ruka 20. 41-44.)
\p
\v 41 Zvino vaFarisi vachakavungana, Jesu akavabvunza,
\v 42 akati: Munofungeiko pamusoro paKristu? Mwanakomana waniko? Vakati kwaari: WaDhavhidhi,
\v 43 Akati kwavari: Dhavhidhi wakagomutumidza seiko noMweya, Ishe wake, achiti:
\v 44 Ishe wakati kunaShe wangu: Gara kurudyi rwangu, Kusvikira ndaisa vavengi vako pasi petsoka dzako?
\v 45 Zvino, kana Dhavhidhi achimutumidza Ishe, ungagova mwanakomana wake seiko?
\v 46 Kwakanga kusinomunhu wakagona kumupindura shoko, vuye kwakanga kusinomunhu wakatsunga kumubvunza chinhu pazuva iro.

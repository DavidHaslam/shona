\c 22
\s Mufananidzo wemuchato
\p
\v 1 Zvino Jesu wakapindura akataurazve navo nemifananidzo, achiti:
\v 2 Ushe hwekumatenga hwakafananidzwa neumwe mambo, wakaitira mwanakomana wake mutambo wemuchato;
\v 3 akatuma varanda vake kunodana avo vakange vakokwa kumuchato, asi havana kuda kuuya.
\v 4 Akatuma zvekare vamwe varanda, achiti: Udzai vakakokerwa \add muti\add*: Tarirai, ndagadzira chisvusvuro changu, nzombe dzangu nezvakakora zvabayiwa, uye zvinhu zvose zvagadzirwa; uyai kumuchato.
\v 5 Asi havana kuzvikoshesa, vakaenda, umwe kumunda wake, umwe kukutengeserana kwake;
\v 6 vakasara vakabata varanda vake, vaka\add va\add*itira zvakaipa, vaka\add va\add*uraya.
\v 7 Zvino mambo wakati a\add zvi\add*nzwa, wakatsamwa, akatuma hondo dzake, akaparadza mhondi idzo, akapisa guta ravo.
\v 8 Zvino akati kuvaranda vake: Muchato wagadzirwa, asi vakange vakokwa vakange vasina kufanira.
\v 9 Naizvozvo, endai kumharadzano dzenzira, mukokere kumuchato vose vamunowana.
\v 10 Varanda ivavo vakabudira kunzira, vakaunganidza vese nekuwanda kwevavakawana, zvose vakaipa nevakanaka; imba yemuchato ikazara nevagere pakudya.
\v 11 Zvino mambo wakati achipinda kuzoona vagere pakudya, akaona ipapo munhu usina kupfeka nguvo yemuchato;
\v 12 akati kwaari: Shamwari, wapinda sei pano usina nguvo yemuchato? Akashaya remuromo.
\v 13 Zvino mambo akati kuvaranda: Musungei makumbo nemaoko, mumubvise, mumukandire kurima rekunze kwekupedzisira; apo pachava nekuchema nekugeda-geda kwemeno.
\v 14 Nekuti vazhinji vakadamwa, asi vashoma vanosanangurwa.
\s Kuripira Kesari mutero
\p
\v 15 Zvino vaFarisi vakaenda vakanorangana kuti vangamuteya sei pakutaura.
\v 16 Vakatuma kwaari vadzidzi vavo vane vaHerodhe, vachiti: Mudzidzisi, tinoziva kuti ndimwi wechokwadi, uye munodzidzisa nzira yaMwari muchokwadi, musingarangariri zvemunhu, nekuti hamutariri chimiro chevanhu.
\v 17 Naizvozvo tiudzei: Imwi munofungei? Zvinotenderwa kuripira Kesari mutero here kana kwete?
\v 18 Asi Jesu wakaziva kuipa kwavo, akati: Munondiidzirei, vanyepedzeri?
\v 19 Ndiratidzei mari yemutero. Vakamuvigira dhenari.*
\v 20 Zvino akati kwavari: Mufananidzo uyu nechinyorwa ichi ndezvani?
\v 21 Vakati kwaari: ZvaKesari. Ipapo akati kwavari: Naizvozvo ipai Kesari zvinhu zvaKesari, naMwari zvinhu zvaMwari.
\v 22 Vakati vanzwa vakashamisika, vakamusiya, vakaenda.
\s Vanobvunza Jesu pamusoro pekumuka kwevakafa
\p
\v 23 Nezuva iroro kwakauya kwaari vaSadhusi, ivo vanoti hakuna kumuka kwevakafa, vakamubvunza,
\v 24 vachiti: Mudzidzisi, Mozisi wakati: Kana munhu akafa asina vana, munun'una wake uchawana mukadzi wake, agomutsira mukoma wake mbeu.
\v 25 Paiva pakati pedu nevanakomana vemunhu umwe vanomwe; wekutanga akawana mukadzi, akafa; uye asina chibereko, akasiya mukadzi wake kumunun'una wake;
\v 26 Saizvozvowo wechipiri, newechitatu, kusvikira kune wechinomwe.
\v 27 Pakupedzisira kwevose mukadzi akafawo.
\v 28 Zvino pakumuka kwevakafa, uchava mukadzi waani pavanomwe? Nekuti vese vakava naye.
\v 29 Jesu akapindura, akati kwavari: Marashika, musingazivi magwaro, kana simba raMwari;
\v 30 nekuti pakumuka kwevakafa havawanani, havawaniswi; asi vakaita savatumwa vaMwari kudenga.
\v 31 Asi maererano nekumuka kwevakafa, hamuna kuverenga here zvakataurwa kwamuri naMwari, achiti:
\v 32 Ini ndiri Mwari waAbhurahamu, naMwari waIsaka, naMwari waJakobho? Mwari haazi Mwari wevakafa, asi wevapenyu.
\v 33 Zvino zvaunga zvichi\add zvi\add*nzwa, zvakashamisika nedzidziso yake.
\s Murairo mukuru
\p
\v 34 VaFarisi vakati vachinzwa kuti washayisa vaSadhusi remuromo, vakaungana pamwe.
\v 35 Zvino umwe wavo, nyanzvi yemutemo, yaka\add mu\add*bvunza, ichimuidza, ichiti:
\v 36 Mudzidzisi, ndeupi mutemo mukuru pamurairo?
\v 37 Jesu akati kwaari: Ida Ishe Mwari wako, nemoyo wako wose, uye nemweya wako wose, uye nefungwa dzako dzose.
\v 38 Ndiwo murairo wekutanga uye mukuru.
\v 39 Wechipiri unofanana nawo, \add ndiwoyu\add*: Ida umwe wako se\add zvaunozvida\add* iwe.
\v 40 Murairo wose nevaporofita zvakaremberedzwa pamirairo iyi miviri.
\s Kristu Mwanakomana waDhavhidhi
\p
\v 41 Zvino vaFarisi vachakaungana, Jesu akavabvunza,
\v 42 achiti: Munofungei pamusoro paKristu? Mwanakomana waani? Vakati kwaari: WaDhavhidhi.
\v 43 Akati kwavari: Ko Dhavhidhi wakagomudana sei muMweya \add kuti\add* Ishe, achiti:
\v 44 Ishe wakati kuna Ishe wangu: Gara kurudyi rwangu, kusvikira ndaita vavengi vako chitsiko chetsoka dzako?
\v 45 Zvino, kana Dhavhidhi achimuti Ishe, unogova mwanakomana wake sei?
\v 46 Zvino hakuna wakagona kumupindura shoko; uye kwakange kusina munhu kubva pazuva iro wakatsunga kumubvunzazve.

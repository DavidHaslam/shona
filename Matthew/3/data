\c 3
\s Kuparidza kwaJohwani Mubhabhatidzi
\p
\v 1 Pamazuva iwayo kwakauya Johwani Mubhabhatidzi, achiparidza murenje reJudhiya,
\v 2 achiti: Tendeukai; nekuti ushe hwematenga hwaswedera.
\v 3 Nekuti uyu ndiye wakarehwa nezvake naIsaya muporofita, achiti: Inzwi reanodanidzira murenje: Gadzirirai mugwagwa waIshe, ruramisai nzira dzake.
\v 4 Iyezve Johwani waiva nechipfeko chake chemakushe ekamera nebhanhire rechikumba rakapoteredza chiuno chake; nekudya kwake kwaiva mhashu neuchi hwedondo.
\v 5 Zvino kwakabudira kwaari Jerusarema neJudhiya rose nedunhu rose rakapoteredza Joridhani;
\v 6 vakabhabhatidzwa naye muna Joridhani vachireurura zvivi zvavo.
\p
\v 7 Asi wakati achiona vazhinji vevaFarisi nevaSadhusi vachiuya kurubhabhatidzo rwake akati kwavari: Zvizvarwa zvenyoka, ndiani wakakutaridzirai kuti mutize hasha dzinouya?
\v 8 Naizvozvo berekai zvibereko zvakafanira kutendeuka.
\v 9 Musafunga kutaura mukati menyu \add muchiti\add*: Tina Abhurahamu anova baba; nekuti ndinoti kwamuri: Mwari anokwanisa kubva pamabwe awa kumutsira Abhurahamu vana.
\v 10 Uye sanhuwo ratoiswa pamudzi wemiti, naizvozvo muti umwe neumwe usingabereki zvibereko zvakanaka unotemwa ugokandirwa mumoto.
\v 11 Ini zvirokwazvo ndinokubhabhatidzai nemvura \add mupinde\add* mukutendeuka; asi uyo anouya shure kwangu ane simba kupfuura ini, wandisina kufanira kutakura shangu dzake; iye uchakubhabhatidzai neMweya Mutsvene nemoto.
\v 12 Une rusero rwuri muruoko rwake, uchachenesa buriro rake kwazvo, agounganidzira zviyo zvake mudura, asi hundi uchaipisa nemoto usingadzimiki.
\s Kubhabhatidzwa kwaJesu
\p
\v 13 Ipapo Jesu wakabva Garirea akasvika paJoridhani kuna Johwani, kuti abhabhatidzwe naye.
\v 14 Asi Johwani wakamurambidza achiti: Ini kunodikamwa \add kuti\add* ndibhabhatidzwa nemwi, asi imwi mouya kwandiri?
\v 15 Asi Jesu achipindura wakati kwaari: Tenda ikozvino, nekuti saizvozvo zvakatifanira kuti tizadzise kururama kose. Ipapo akamutendera.
\v 16 Asi Jesu, wakati abhabhatidzwa, akakwira pakarepo \add achibva\add* mumvura; zvino tarira, matenga akamuzarukira, akaona Mweya waMwari achiburuka senjiva, achiuya pamusoro pake.
\v 17 Zvino tarira, inzwi richibva kumatenga richiti: Uyu ndiye Mwanakomana wangu anodikamwa, wandinofara naye kwazvo.

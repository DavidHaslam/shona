\c 3
\s Johwani Mubhabhatidzi.
\p
\v 1 Pamazuva iwayo kwakauya Johwani Mubhabhatidzi, achiparidza murenje reJudhiya,
\v 2 achiti, tendevukai imwi: nokuti vushe bwokudenga bwava pedo.
\v 3 Nokuti uyu ndiye wakarebwa nezvake naIsaya muporofita, achiti, Inzwi rounodana murenje, gadzirirai mugwagwa yaShe, ruramisai nzira yake.
\v 4 Iyezve Johwani waiva nenguvo yamakushe ekamera nebhanhire redebwe pachivuno chake; zvokudya zvake zvaiva mhashu novuchi bwedondo.
\v 5 Zvino kwakabudira kwaari veJerusarema neJudhiya rose nedunhu rose rakapoteredza Jorodhani,
\v 6 vakabhabhatidzwa naye muna Joridhani vachirevurura zvivi zvavo.
\v 7 Asi wakati achivona vazhinji vavaFarisi navaSajusi vachivuya kurubhabhatidzo rwake, akati kwavari, Vana venyoka, ndianiko wakakunyeverai kuti mutize kutsamwa kunovuya?
\v 8 Naizvozvo berekai zvibereko zvakafanira kutendevuka.
\v 9 Musafunga kutaura mukati menyu \add muchiti\add*: Tina Abhurahamu baba \add vedu\add*, nokuti ndinoti kwamuri, Mwari unokwanisa kubva pamabwe awa kumutsira Abhurahamu vana.
\v 10 Zvinovo sanhu ratoiswa pamudzi wemiti, naizvozvo muti mumwe nomumwe usingabereki zvibereko zvakanaka unotemwa ukakandirwa mumoto.
\v 11 Ini zvirokwazvo ndinokubhabhatidzai nemvura mukutendevuka, asi uyo unovuya shure kwangu unesimba kupfuvureni, neshangu dzake handina kufanira kudzitakura, Iye uchakubhabhatidzai noMweya Mutsvene nomoto.
\v 12 Rusero rwake \add ruri\add* muruvoko rwake, uchatsvaira buriro rake kwazvo, uchavunganidzira zviyo mudura, Asi hundi uchaipisa nemoto usingadzimwi.
\s Kubhabhatidzwa kwaJesu
\p (Mar. 1. 9-11; Ruka 3. 21-22; Joh. 1. 31-34.)
\p
\v 13 Zvino Jesu wakabva Garirea akasvika paJoridhani kuna Johwani kuzobhabhatidzwa naye.
\v 14 Asi Johwani wakaidza kumudzivisa akati, ndini ndinofanira kubhabhatidzwa nemi, ko movuya kwandiri sei?
\v 15 Asi Jesu wakapindura akati kwaari, chirega hako zvino nokuti saizvozvo zvakafanira kuti tizadzise kururama kose. Ipapo akamurega.
\v 16 Jesu wakati abhabhatidzwa, Pakarepo akabuda mumvura. Zvino tarira denga rakamuzarurirwa akavona Mweya waMwari achiburuka senjiva. Akavuya pamusoro pake.
\v 17 Zvino tarira inzwi rakabva kudenga richiti, Uyu ndiye Mwanakomana wangu unodikanwa wandinofarira!

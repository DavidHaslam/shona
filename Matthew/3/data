\c 3
\s Johwani Mubhabhatidzi unoparidza rubhabhatidzo rwokutendeuka
\p
\v 1 Pamazuva iwayo kwakauya Johwani Mubhabhatidzi, achiparidza murenje reJudhiya,
\v 2 achiti: Tendeukai; nokuti ushe hwekumatenga hwaswedera.
\v 3 Nokuti uyu ndiye wakarehwa nezvake naIsaya muporofita, achiti: Inzwi rounodanidzira murenje: Gadzirirai mugwagwa waShe, ruramisai nzira dzake.
\v 4 Iyezve Johwani waiva nenguvo yake yamambava ekamera nebhanhire redehwe pachiuno chake; nezvokudya zvake zvaiva mhashu nouchi hwedondo.
\v 5 Zvino kwakabudira kwaari Jerusarema neJudhiya rose nedunhu rose rakapoteredza Jorodhani;
\v 6 vakabhabhatidzwa naye muna Joridhani vachireurura zvivi zvavo.
\p
\v 7 Asi wakati achiona vazhinji vavaFarisi navaSadhusi vachiuya kurubhabhatidzo rwake, akati kwavari: Zvizvarwa zvenyoka, ndianiko wakakutendekerai kuti mutize hasha dzinouya?
\v 8 Naizvozvo berekai zvibereko zvakafanira kutendeuka.
\v 9 Musafunga kutaura mukati menyu \add muchiti\add*: Tina Abhurahamu baba, nokuti ndinoti kwamuri: Mwari unokwanisa kubva pamabwe awa kumutsira Abhurahamu vana.
\v 10 Ikozvino sanhuwo ratoiswa pamudzi wemiti, naizvozvo muti mumwe nomumwe usingabereki zvibereko zvakanaka unotemwa ugokandirwa mumoto.
\v 11 Ini zvirokwazvo ndinokubhabhatidzai nemvura \add mupinde\add* mukutendeuka; asi uyo unouya shure kwangu unesimba kupfuura ini, wandisina kufanira kutakura shangu dzake; iye uchakubhabhatidzai noMweya Mutsvene nomoto.
\v 12 Une rusero \add rwuri\add* muruoko rwake, uchatsvaira buriro rake kwazvo, agounganidzira zviyo mudura, asi hundi ucha\add i\add*pisa nemoto usingadzimwi.
\s Kubhabhatidzwa kwaJesu
\p
\v 13 Zvino Jesu wakabva Garirea akasvika paJoridhani kuna Johwani, kuzobhabhatidzwa naye.
\v 14 Asi Johwani wakamudzivisa achiti: Ndini ndinofanira kubhabhatidzwa nemwi, asi mouya kwandiri?
\v 15 Asi Jesu achipindura wakati kwaari: Tenda ikozvino, nokuti saizvozvo zvakafanira kuti tizadzise kururama kose. Ipapo akamutendera.
\v 16 Asi Jesu, wakati abhabhatidzwa, akabuda pakarepo mumvura; zvino tarira, matenga akamuzarukira, akaona Mweya waMwari achiburuka senjiva, achiuya pamusoro pake.
\v 17 Zvino tarira, inzwi rakabva kudenga richiti: Uyu ndiye Mwanakomana wangu unodikamwa, wandinofara maari kwazvo!

\c 3
\s Kuparidza kwaJohwani Mubhabhatidzi
\p
\v 1 Pamazuva iwayo kwakauya Johwani Mubhabhatidzi, achiparidza murenje reJudhiya,
\v 2 achiti: Tendeukai; nekuti ushe hwekumatenga hwaswedera.
\v 3 Nekuti uyu ndiye wakarehwa nezvake naIsaya muporofita, achiti: Inzwi reunodanidzira murenje: Gadzirirai mugwagwa waIshe, ruramisai nzira dzake.
\v 4 Iyezve Johwani waiva nechipfeko chake chemakushe ekamera nebhanhire rechukumba rakapoteredza pachiuno chake; nechikafu chake chaiva mhashu neuchi hwedondo.
\v 5 Zvino kwakabudira kwaari Jerusarema neJudhiya rose nedunhu rose rakapoteredza Jorodhani;
\v 6 vakabhabhatidzwa naye muna Joridhani vachipupura zvivi zvavo.
\p
\v 7 Asi wakati achiona vazhinji vevaFarisi nevaSadhusi vachiuya kurubhabhatidzo rwake akati kwavari: Zvizvarwa zvenyoka, ndiani wakakutaridzirai kuti mutize hasha dzinouya?
\v 8 Naizvozvo berekai zvibereko zvakafanira kutendeuka.
\v 9 Musafunga kutaura mukati menyu \add muchiti\add*: Tina Abhurahamu unova baba; nekuti ndinoti kwamuri: Mwari unokwanisa kubva pamabwe awa kumutsira Abhurahamu vana.
\v 10 Ikozvino sanhuwo ratoiswa pamudzi wemiti, naizvozvo muti umwe neumwe usingabereki zvibereko zvakanaka unotemwa ugokandirwa mumoto.
\v 11 Ini zvirokwazvo ndinokubhabhatidzai nemvura \add mupinde\add* mukutendeuka; asi uyo unouya shure kwangu une simba kupfuura ini, wandisina kufanira kutakura shangu dzake; iye uchakubhabhatidzai neMweya Mutsvene nemoto.
\v 12 Une rusero \add rwuri\add* muruoko rwake, uchachenesa buriro rake kwazvo, agounganidzira zviyo zvake mudura, asi hundi ucha\add i\add*pisa nemoto usingadzimiki.
\s Kubhabhatidzwa kwaJesu
\p
\v 13 Ipapo Jesu wakabva Garirea akasvika paJoridhani kuna Johwani, kuti abhabhatidzwe naye.
\v 14 Asi Johwani wakamurambidza achiti: Ini kunodikamwa \add kuti\add* ndibhabhatidzwa nemwi, asi imwi mouya kwandiri?
\v 15 Asi Jesu achipindura wakati kwaari: Tenda ikozvino, nekuti saizvozvo zvakatifanira kuti tizadzise kururama kose. Ipapo akamutendera.
\v 16 Asi Jesu, wakati abhabhatidzwa, akakwira pakarepo \add achibva\add* mumvura; zvino tarira, matenga akamuzarukira, akaona Mweya waMwari achiburuka senjiva, achiuya pamusoro pake.
\v 17 Zvino tarira, inzwi richibva kumatenga richiti: Uyu ndiye Mwanakomana wangu unodikamwa, wandinofara naye.

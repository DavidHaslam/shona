\c 15
\s Jesu unotuka vanyori navaFarisi pamusoro petsika dzavo.
\p
\v 1 Zvino vakavuya kuna Jesu, vaFarisi navanyori vachibva Jerusarema vakati;
\v 2 Vadzidzi venyu vanodarikireiko tsika dzavakuru? Nokuti havashambi mavoko, kana vachidya zvokudya?
\v 3 Akapindura akati kwavari: Nemwivo munodarikireiko murairo waMwari nokuda kwetsika dzenyu?
\v 4 Nokuti Mwari wakaraira \add kuti\add*: Kudza baba vako namai vako; nokuti: Unotuka baba kana mai, ngaafe rufu.
\v 5 Asi imwi munoti: Aninani unoti kuna baba kana mai: Chipi nechipi chamungabatsirwa neni Chibayiro,
\v 6 naizvozvo usingakudzi baba vake kana mai vake uchasunungurwa asi, makatorera murairo waMwari simba netsika dzenyu.
\v 7 Imi vanyengeri, Isaya wakaporofita kwazvo pamusoro penyu achiti:
\v 8 Vanhu ava vanoswedera kwandiri nemiromo yavo, vachindikudza nemiromo; asi moyo wavo iri kure neni.
\v 9 Asi vanondinamata pasina, vachidzidzisa dzidziso dzemirairo yavanhu.
\v 10 Zvino akadanira gurumwandira pedo, akati kwariri: Teererai munzwisise.
\v 11 Izvo zvinopinda mumuromo, hazvisvibisi munhu; asi zvinobuda mumuromo, ndizvo zvinosvibisa munhu.
\v 12 Zvino vadzidzi vakaswedera kwaari vakati: Munoziva kuti vaFarisi vakagumburwa vanzwa shoko iri here?
\v 13 Asi wakapindura akati: Muti mumwe nomumwe, usina kusimwa naBaba vangu vokudenga uchadzurwa.
\v 14 Varegei; mapofu anotungamirira mapofu; Zvino kana bofu richitungamiraira bofu, vose achawira mugomba.
\v 15 Petro akapindura akati kwaari: Tidudzireivo mufananidzo uyu.
\v 16 Zvino Jesu akati: Nazvino nemwivo muchigere kunzwisisa here?
\v 17 Hamunzwisisi here, kuti zvose zvinopinda mumuromo, zvinoenda mudumbu, zvichizorashwa kunze?
\v 18 Asi zvinhu zvinobuda mumuromo zvinobva mumoyo; ndizvo zvinosvibisa munhu.
\v 19 Nokuti mumoyo munobuda ndangariro dzakaipa, kuvuraya, vufeve, vupombwe, kuba, kupupura nhema, nokumhura Mwari.
\v 20 Izvi ndizvo zvinosvibisa munhu; asi kudya namavoko asati ashambwa hazvisvibisi munhu.
\s Jesu unoporesa Mwanasikana womukadzi wekenani.
\p
\p
\v 21 Zvino Jesu wakabvapo akaenda kumiganhu yenyika yeTire neSidhoni.
\v 22 Zvino tarira, mukadzi muKanani wakabva kumiganhu iyo akadana achiti: Ndinzvirei ngoni, Ishe Mwanakomana waDhavhidhi, mwanasikana wangu wakabatwa zvakasimba nomweya wakaipa.
\v 23 Asi haana kumupindura kana shoko rimwe. Ipapo vadzidzi vake vakavuya kwaari vakakumbira vachiti: Mumuendisei, nokuti unodanidzira shure kwedu.
\v 24 Asi wakapindura akati: Handina kutumwa \add zvimwe\add*, asi kumakwai akarashika eimba yavaIsraeri.
\v 25 Zvino akavuya akamunamata akati: Ishe, dondibatsirai henyu.
\v 26 Akapindura akati: Hazvina kunaka kutora chingwa chavana, ndokukandira imbwanana.
\v 27 Asi iye akati: Hongu, Ishe, kunyange nebwananavo dzinodya zvimedu zvinowa patafura yavatenzi vadzo.
\v 28 Zvino Jesu akapindura akati kwaari: Haiwa mukadzi, kutenda kwako kukuru! ngazviitwe kwauri zvaunoda. Mwanasikana wake akapora kubva paora iroro;.
\s Jesu unoporesa vazhinji.
\p
\p
\v 29 Jesu wakati achibva ipapo akaenda pedo negungwa reGariri; Akakwira mugomo, akagarapo pasi ipapo.
\v 30 Zvino gurumwandira guru; rikavuya kwaari navanokamhina, nezvirema, namapofu nembeveve navamwe vazhinji vakavaisa patsoka dzaJesu; akavaporesa.
\v 31 Naizvozvo gurumwandira rakashamisika richivona mbeveve dzichitaura, nezvirema zvichiporeswa, navanokamhina vachifamba, namapofu achivona; vakarumbidza Mwari wavaIsraeri.
\s Vanezvuru zvina vanopiwa zvokudya naJesu.
\p
\p
\v 32 Zvino Jesu wakadana vadzidzi vake akati: Ndinetsitsi negurumwandira, nokuti vakagara neni mazuva matatu, vasina chavakadya; hangavaindisi vasina kudya, zvimwe vangaziya panzira.
\v 33 Vadzidzi vake vakati kwaari: Ticha\add wane\add*piko zvingwa zvakawanda zvakadaro murenje, kuti tigutise gurumwandira rakadai?
\v 34 Jesu akati kwavari: Munezvingwa zvinganiko? Vakati: Zvinomwe, nehove duku shomanene.
\v 35 Zvino akaraira gurumwandira kuti rigare pasi pavhu.
\v 36 Akatora zvingwa zvinomwe nehove, akavonga, akamedura, ndokupa vadzidzi vake, vadzidzi \add vakapa\add* gurumwandira.
\v 37 Vakadya vose vakaguta; vakanonga zvimedu zvakasara, matengu manomwe azere.
\v 38 Zvino avo vakadya vakanga vari varume vane zvuru zvina vakadzi navana vasingaverengwi.
\v 39 Zvino wakati aendisa vanhu vazhinji, akapinda muchikepe, akasvika kumiganhu yeMagadhani.

\c 15
\s Jesu unotuka vanyori navaFarisi pamusoro petsika dzavo
\p
\v 1 Ipapo kwakauya kuna Jesu vanyori navaFarisi vachibva Jerusarema vachiti:
\v 2 Seiko vadzidzi venyu vachidarika tsika dzavakuru? Nokuti havashambi maoko avo kana vachidya chingwa?
\v 3 Asi akapindura akati kwavari: Nemhaka yeiko imwiwo muchidarika murairo waMwari nokuda kwetsika dzenyu?
\v 4 Nokuti Mwari wakaraira achiti: Kudza baba namai vako; uye \add kuti\add*: Unotuka baba kana mai, unofanira kufa rufu.
\v 5 Asi imwi munoti: Ani nani unoti kuna baba kana mai: Chipi nechipi chamungabatsirwa neni chibayiro,
\v 6 naizvozvo haachatongokudzi baba vake kana mai vake; naizvozvo mashayisa murairo waMwari maturo netsika dzenyu.
\v 7 Vanyepedzeri, Isaya wakaporofita zvakanaka pamusoro penyu achiti:
\v 8 Vanhu ava vanoswedera kwandiri nemuromo wavo, vachindikudza nemiromo; asi moyo wavo uri kure neni.
\v 9 Asi vanondinamata pasina, vachidzidzisa dzidziso \add dze\add*mirairo yavanhu.
\v 10 Zvino akadanira chaunga kwaari, akati kwavari: Teererai munzwisise.
\v 11 Hazvisi zvinopinda mumuromo zvinosvibisa munhu; asi izvo zvinobuda mumuromo, ndizvo zvinosvibisa munhu.
\p
\v 12 Zvino vadzidzi vakaswedera vakati kwaari: Munoziva kuti vaFarisi vakati vachinzwa shoko iri vakagumbuka here?
\v 13 Asi wakapindura akati: Chinomera chimwe nechimwe Baba vangu vokudenga chavasina kusima chichadzurwa.
\v 14 Varegei; vatungamiriri mapofu; zvino kana bofu richitungamiraira bofu, ose achawira mugomba.
\p
\v 15 Petro akapindura akati kwaari: Tidudzirei mufananidzo uyu.
\v 16 Zvino Jesu akati: Imwiwo muchigere kunzwisisa here?
\v 17 Nazvino hamunzwisisi here, kuti zvose zvinopinda mumuromo zvinoenda mudumbu, zvichizorashwa kunze?
\v 18 Asi zvinhu izvo zvinobuda mumuromo zvinobva mumoyo; uye izvozvo zvinosvibisa munhu.
\v 19 Nokuti mumoyo munobuda ndangariro dzakaipa, umhondi, ufeve, upombwe, umbavha, uchapupu hwenhema, kumhura Mwari.
\v 20 Izvi ndizvo zvinosvibisa munhu; asi kudya namaoko asina kushambwa hazvisvibisi munhu.
\s Jesu unoporesa mwanasikana womukadzi weKanani
\p
\v 21 Zvino Jesu wakabvapo akaenda kumiganhu yeTire neSidhoni.
\v 22 Zvino tarira, mukadzi muKanani wakabva kumiganhu iyoyo akadanidzira kwaari achiti: Ndinzwirei ngoni! Haiwa Ishe, Mwanakomana waDhavhidhi, mwanasikana wangu wakabatwa zvakaipa nedhimoni.
\v 23 Asi haana kumupindura \add kana\add* shoko. Vadzidzi vake ndokuuya kwaari vakamugombedzera vachiti: Muindisei, nokuti unodanidzira shure kwedu.
\v 24 Asi wakapindura akati: Handina kutumwa \add zvimwe\add*, kunze kwekumakwai akarashika eimba yaIsraeri.
\v 25 Zvino akauya akamugombedzera achiti: Ishe, ndibatsirei henyu.
\v 26 Asi wakapindura akati: Hazvina kunaka kutora chingwa chavana ndokukandira imbwanana.
\v 27 Asi iye akati: Hongu, Ishe, asi imbwanana dzinodya zvezvimedu zvinowa patafura yavatenzi vadzo.
\v 28 Zvino Jesu akapindura akati kwaari: Haiwa mukadzi, rutendo rwako rukuru! ngazvive kwauri sezvaunoda. Mwanasikana wake akaporeswa kubva panguva iyoyo.
\s Jesu unoporesa vazhinji
\p
\v 29 Jesu ndokubva ipapo akauya pedo negungwa reGarirea; akakwira mugomo, akagara ipapo.
\v 30 Zvino zvaunga zvikuru zvikauyisa kwaari, vanokamhina, mapofu, zvimumumu zvirema, navamwe vazhinji, vakavakanda patsoka dzaJesu; akavaporesa;
\v 31 zvokuti zvaunga zvakashamisika zvichiona zvimumumu zvichitaura, zvirema zvichigwinyiswa, nezvirema zvichifamba, namapofu achiona; vakarumbidza Mwari waIsraeri.
\s Vanodarika zvuru zvina vanopiwa chikafu naJesu
\p
\v 32 Jesu ndokudanira vadzidzi vake kwaari akati: Ndinonzwa tsitsi nechaunga, nokuti vakagara neni zvino mazuva matatu vasina chinhu chokudya, uye handingavaindisi vasina kudya, zvimwe vangaziya panzira.
\v 33 Vadzidzi vake ndokuti kwaari: Ticha\add wane\add*piko zvingwa zvakawanda zvakadaro murenje, kuti tigutise chaunga chikuru chakadai?
\v 34 Jesu ndokuti kwavari: Mune zvingwa zvingani? Vakati: Zvinomwe, nehove duku shomanene.
\v 35 Ndokuraira zvaunga kuti zvigare pasi pavhu.
\v 36 Akatora zvingwa zvinomwe nehove, akavonga, akamedura, ndokupa vadzidzi vake, vadzidzi \add vakapa\add* chaunga.
\v 37 Vakadya vose vakaguta; vakanonga zvimedu zvakasara, matengu manomwe azere.
\v 38 Zvino avo vakadya vakanga vari varume zvuru zvina pasina vakadzi navana vaduku.
\v 39 Zvino wakati aregera zvaunga zvichienda, akapinda muchikepe, akasvika kumiganhu yeMagidhara.

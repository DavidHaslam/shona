\c 15
\s Jesu unotuka vanyori navaFarisi pamusoro petsika dzavo
\p
\v 1 Kwakauya kuna Jesu, vanyori navaFarisi vachibva Jerusarema vachiti:
\v 2 Seiko vadzidzi venyu vachidarika tsika dzavakuru? Nokuti havashambi maoko kana vachidya chingwa?
\v 3 Akapindura akati kwavari: Nemhaka yeiko nemwiwo muchidarika murairo waMwari nokuda kwetsika dzenyu?
\v 4 Nokuti Mwari wakaraira achiti: Kudza baba namai vako; uye unotuka baba kana mai, ngaafe rufu.
\v 5 Asi imwi munoti: Ani nani unoti kuna baba kana mai: Chipi nechipi chamungabatsirwa neni chibayiro,
\v 6 naizvozvo haachakudzi baba vake kana mai vake; naizvozvo mashayisa murairo waMwari simba netsika dzenyu.
\v 7 Vanyepedzeri, Isaya wakaporofita kwazvo pamusoro penyu achiti:
\v 8 Vanhu ava vanoswedera kwandiri nemiromo yavo, vachindikudza nemiromo; asi moyo wavo uri kure neni.
\v 9 Asi vanondinamata pasina, vachidzidzisa dzidziso \add dze\add*mirairo yavanhu.
\v 10 Zvino akadanira chaunga kwaari, akati kwachiri: Teererai munzwisise.
\v 11 Hazvisi zvinopinda mumuromo zvinosvibisa munhu; asi izvo zvinobuda mumuromo, ndizvo zvinosvibisa munhu.
\p
\v 12 Zvino vadzidzi vakaswedera vakati kwaari: Munoziva kuti vaFarisi vakagumburwa vanzwa shoko iri here?
\v 13 Asi wakapindura akati: Chinomera chimwe nechimwe chisina kusimwa naBaba vangu vokudenga chichadzurwa.
\v 14 Varegei vakadaro; mapofu anotungamirira mapofu; zvino kana bofu richitungamiraira bofu, ose achawira mugomba.
\p
\v 15 Petro akapindura akati kwaari: Titsanangurirei mufananidzo uyu.
\v 16 Zvino Jesu akati: Nemwiwo muchigere kunzwisisa here?
\v 17 Nazvino hamunzwisisi here, kuti zvose zvinopinda mumuromo zvinoenda mudumbu, zvichizorashwa kunze?
\v 18 Asi zvinhu izvo zvinobuda mumuromo zvinobva mumoyo; uye zvinosvibisa munhu.
\v 19 Nokuti mumoyo munobuda ndangariro dzakaipa, umhondi, ufeve, upombwe, umbavha, uchapupu hwenhema, nokumhura Mwari.
\v 20 Izvi ndizvo zvinosvibisa munhu; asi kudya namaoko asina kushambwa hazvisvibisi munhu.
\s Jesu unoporesa Mwanasikana womukadzi weKanani
\p
\v 21 Zvino Jesu wakabvapo akaenda kumiganhu yeTire neSidhoni.
\v 22 Zvino tarira, mukadzi muKanani wakabva kumiganhu iyoyo akadanidzira kwaari achiti: Ndinzwirei ngoni! Haiwa Ishe, Mwanakomana waDhavhidhi, mwanasikana wangu wakabatwa zvakasimba nedhimoni.
\v 23 Asi haana kumupindura \add kana\add* shoko. Vadzidzi vake ndokuuya kwaari vakamugombedzera vachiti: Mudzingei, nokuti unodanidzira shure kwedu.
\v 24 Asi wakapindura akati: Handina kutumwa \add zvimwe\add*, kunze kwekumakwai akarashika eimba yaIsraeri.
\v 25 Zvino akauya akamugombedzera achiti: Ishe, ndibatsirei henyu.
\v 26 Asi wakapindura akati: Hazvina kunaka kutora chingwa chavana ndokukandira imbwanana.
\v 27 Asi iye akati: Hongu, Ishe, nokuti kunyange nembwananawo dzinodya zvimedu zvinowa patafura yavatenzi vadzo.
\v 28 Zvino Jesu akapindura akati kwaari: Haiwa mukadzi, kutenda kwako kukuru! ngazvive kwauri sezvaunoda. Mwanasikana wake akapora kubva panguva iyoyo.
\s Jesu unoporesa vazhinji
\p
\v 29 Jesu ndokubva ipapo akauya pedo negungwa reGarirea; Akakwira mugomo, akagara pasi ipapo.
\v 30 Zvino zvaunga zvikuru zvikauya kwaari nemhetamakumbo, mapofu zvimumumu zvirema, navamwe vazhinji vakavakanda patsoka dzaJesu; akavaporesa.
\v 31 Zvokuti zvaunga zvakashamisika zvichiona zvimumumu zvichitaura, zvirema zvichiporeswa, nemhetamakumbo dzichifamba, namapofu achiona; vakarumbidza Mwari waIsraeri.
\s Vanodarika zvuru zvina vanopiwa chikafu naJesu
\p
\v 32 Jesu ndokudanira vadzidzi vake kwaari akati: Ndinetsitsi nechaunga, nokuti vakagara neni zvino mazuva matatu vasina chinhu chokudya uye handingavaindisi vasina kudya, zvimwe vangaziya panzira.
\v 33 Vadzidzi vake ndokuti kwaari: Ticha\add wane\add*piko zvingwa zvakawanda zvakadaro murenje, kuti tigutise chaunga chikuru chakadai?
\v 34 Jesu ndokuti kwavari: Mune zvingwa zvingani? Vakati: Zvinomwe, nehove duku shomanene.
\v 35 Ndokuraira zvaunga kuti zvigare pasi pavhu.
\v 36 Akatora zvingwa zvinomwe nehove, akavonga, akamedura ndokupa vadzidzi vake, vadzidzi \add vakapa\add* chaunga.
\v 37 Vakadya vose vakaguta; vakanonga zvimedu zvakasara, matengu manomwe azere.
\v 38 Zvino avo vakadya vakanga vari varume zvuru zvina pasina vakadzi navana vaduku.
\v 39 Zvino wakati aendisa zvaunga, akapinda muchikepe, akasvika kumiganhu yeMagidhara.

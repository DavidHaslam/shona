\c 23
\s Jesu unotuka vanyori navaFarisi
\p
\v 1 Ipapo Jesu wakataura kuzvaunga nokuvadzidzi vake,
\v 2 achiti: Vanyori navaFarisi vagere pachigaro chaMozisi;
\v 3 saka zvose zvavanokuudzai kuti muzvichengete, chengetai nokuita, asi musaita samabasa avo; nokuti vanotaura, asi havaiti.
\v 4 Nokuti vanosunga mitoro inorema uye inorwadza kutakura, vachiisa pamafudzi avanhu, asi ivo havadi kuisudurusa nemumwe wavo.
\v 5 Asi mabasa avo ose vanoaita kuti vaonekwe navanhu; nokuti vanofarisa mafirakitera* avo, vanorebesa mipendero yenguvo dzavo,
\v 6 vanoda zvigaro zvapamusoro pamabiko, nezvigaro zvikuru mumasinagoge,
\v 7 nekwaziso pamisika, nokuidzwa navanhu mudzidzisi, mudzidzisi.
\p
\v 8 Asi imwi musaidzwa mudzidzisi, nokuti umwe ndiye mudzidzisi wenyu, Kristu; imwi mose muri hama.
\v 9 Musaidza uri panyika baba venyu; nokuti umwe ndiBaba venyu vari kumatenga.
\v 10 Musaidzwawo vadzidzisi; nokuti umwe ndiye mudzidzisi wenyu, \add iye\add* Kristu.
\v 11 Asi mukuru pakati penyu uchava muranda wenyu.
\v 12 Ani nani unozvikudza uchaninipiswa; ani nani unozvininipisa, uchakudzwa.
\p
\v 13 Asi mune nhamo, vanyori navaFarisi, vanyepedzeri! Nokuti munopfigira vanhu ushe hwokumatenga; nokuti imwi hamupindi, zvekare hamutenderi avo vanopinda kupinda.
\v 14 Mune nhamo, vanyori navaFarisi, vanyepedzeri, nokuti munoparadza dzimba dzechirikadzi muchiita mano-mano eminyengetero mirefu; naizvozvo muchatongerwa kurashiwa nokupfuurisa.
\v 15 Mune nhamo , vanyori navaFaisi, vanyepedzeri, nokuti munopota pagungwa napanyika kuzoita umwe ave muJudha; kana awanikwa, munomuita mwanakomana wegehena kukunda imwi kaviri.
\p
\v 16 Mune nhamo, vatungamiriri vakapofumara, munoti: Ani nani unopika netembere, hachizi chinhu, asi ani nani unopika nendarama yetembere, unemhosva.
\v 17 Mapenzi namapofu! Nokuti chikuru ndechipiko, ndarama kana tembere inoita ndarama ive tsvene?
\v 18 Uye: Ani nani unopika nearitari, hachizi chinhu; asi ani nani unopika nechipo chiri pamusoro payo, une mhosva.
\v 19 Mapenzi namapofu! Nokuti chikuru ndechipiko, chipo kana aritari inoita chipo chive chitsvene?
\v 20 Naizvozvo unopika nearitari, unopika nayo nezvose zviri pamusoro payo.
\v 21 Nounopika netembere, unopika nayo, nounogara mairi,
\v 22 Nounopika nedenga, unopika nechigaro choushe chaMwari, nounogara pamusoro pacho.
\p
\v 23 Mune nhamo, vanyori navaFarisi, vanyepedzeri, nokuti munopa chegumi cheminte*, neanise*, nekumini*, muchirega zvikuru zvomurairo \add zvinoti\add*: Kutonga, ngoni, nokutendeka; izvi zvamaifanira kuita nokusarega kuita zvimwe.
\v 24 vatungamiriri vakapofumara, munomimina rutunga, muchimedza kamera.
\v 25 Mune nhamo, vanyori navaFarisi, vanyepedzeri! Nokuti munonatsa kunze komukombe nekwendiro, asi mukati muzere nokupamba noudyire.
\v 26 MuFarisi wakapofumara, tanga kunatsa mukati momukombe nendiro, kuti kunze kwazvo kugochenawo.
\p
\v 27 Mune nhamo, vanyori navaFarisi, vanyepedzeri! Nokuti makafanana namarinda akacheneswa, anoonekwa saakanaka zvirokwazvo kunze kwawo, asi mukati muzere namafupa a\add va\add*kafa netsvina yose.
\v 28 Saizvozvo nemwiwo munoonekwa kunze semakarurama navanhu, asi mukati muzere nokunyengera nokuipa.
\p
\v 29 Mune nhamo, vanyori navaFarisi vanyepedzeri! Nokuti munovaka marinda avaporofita, nokushongedza marinda avakarurama,
\v 30 muchiti: Dai taivapo pamazuva amadzibaba edu, tingadai tisina kuvabatsira paropa ravaporofita.
\v 31 Saka munozvipupurira kuti muri vanakomana vaavo vakauraya vaporofita.
\v 32 Imwi chizadzisai chiyero chamadzibaba enyu,
\v 33 \add Imwi\add* nyoka; chizvarwa chenyoka, muchatiza seiko kutonga kwegehena?
\p
\v 34 Naizvozvo, tarirai, ndinotumira kwamuri vaporofita, navakachenjera, navanyori; \add vamwe\add* vavo vamuchauraya nokuvarovera; \add vamwe\add* vavo vamucharovesa mumasinagoge enyu, nokuteverera mumaguta nomumaguta.
\v 35 Kuti kuburukire pamusoro penyu ropa rose ravakarurama, rakateurirwa panyika, kubva paropa raAberi wakarurama, kusvikira paropa raZakaria, mwanakonana waBharakia, wamakashinja pakati petembere nearitari.
\v 36 Zvirokwazvo ndinoti kwamuri: Izvi zvose zvichauya pamusoro pezera iri.
\s Jesu unochema pamusoro peJerusarema
\p
\v 37 Haiwa; Jerusarema! Jerusarema! Iwe unouraya vaporofita, nokutaka namabwe avo vanotumwa kwauri! Ndakanga ndichida kazhinji sei kuunganidza pamwechete vana vako, semhambo inounganidza hukwana dzayo munyasi mamapapiro, asi mukaramba!
\v 38 Tarirai, imba yenyu yasiiwa riri dongo.
\v 39 Nokuti ndinoti kwamuri: Hamuchazondioni kubva zvino, kusvikira muchiti: Wakaropafadzwa unouya nezita raShe.

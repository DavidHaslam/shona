\c 23
\s Jesu unotuka vanyori navaFarisi
\p
\v 1 Zvino Jesu wakataura kuchaunga navadzidzi vake,
\v 2 akati: Vanyori navaFarisi vagere pachigaro chaMozisi;
\v 3 saka zvose zvavanokuudzai kuti muzvichengete, muzvichengete nokuzviita, asi musatevera mabasa avo; nokuti vanotaura, asi havaiti.
\v 4 Vanosunga mitoro inorema, inorwadza kutakura, vachiisa pamafudzi avanhu, asi ivo havadi kuibata nemimwe yavo.
\v 5 Asi mabasa avo ose vanoaita kuti vavonekwe navanhu; nokuti vanofarisa mafirakitera* avo, vanorebesa mipendero yenguvo dzavo,
\v 6 vanofarira zvigaro zvapamusoro pamabiko, nezvigaro zvikuru mumasinagoge,
\v 7 nokukwaziswa pamisika, nokuidzwa mudzidzisi, mudzidzisi navanhu.
\p
\v 8 Asi imwi musaidzwa mudzidzisi, nokuti Mudzidzisi wenyu ndomumwe, Kristi; imwi mose muri hama.
\v 9 Musaidza uri panyika baba venyu; nokuti mumwe chete ndiBaba venyu, ivo vari kudenga.
\v 10 Musaidzwavo vatenzi; nokuti mumwe chete ndiTenzi wenyu, \add iye\add* Kristu.
\v 11 Asi mukuru pakati penyu uchava muranda wenyu.
\v 12 Ani nani unozvikudza uchaninipiswa; ani nani unozvininipisa, uchakudzwa.
\p
\v 13 Asi
\v 13 Asi Urombo kwamuri, imwi vanyori navaFarisi, vanyengeri! Nokuti munopfigira vanhu ushe hwokudenga; nokuti imwi hamupindi, naivo, vanopinda, hamuvatenderi kupinda.
\v 14 Urombo kwamuri, imwi vanyori navaFarisi, vanyengeri, nokuti munoparadza dzimba dzechirikadzi muchiita mano-mano eminyengetero mirefu; naizvozvo muchatongerwa kurashiwa nokupfuurisa.
\v 15 Urombo kwamuri, imwi vanyori navaFaisi, vanyengeri, nokuti munofamba pagungwa napanyika kuzoita mumwe ave muJudha; kana awanikwa, munomuita mwanakomana wegehena kukunda imwi kaviri.
\p
\v 16 Urombo kwamuri, imwi vatungamiriri vakapofumara, munoti: Ani nani unopika netembere, hachizi chinhu asi ani nani unopika nendarama yetembere, ndiye unemhosva.
\v 17 Imwi mapenzi namapofu! Chikuru ndechipiko, ndarama kana tembere, inoita ndarama ive tsvene?
\v 18 Uyezve; ani nani unopika nearitari, hachizi chinhu; asi ani nani unopika nechipo chiri pamusoro payo, ndiye unemhosva.
\v 19 Mapenzi namapofu! Chikuru ndechipiko, chipo kana aritari, inoita chipo chive chitsvene?
\v 20 Naizvozvo, unopika nearitari, unopika nayo nezvose zviri pamusoro payo.
\v 21 Nounopika netembere, unopika nayo, nounogara mairi,
\v 22 Nounopika nokudenga, unopika nechigaro choushe chaMwari, nounogara pamusoro pacho.
\p
\v 23 Urombo kwamuri, imwi vanyori navaFarisi, vanyengeri! Nokuti munopa chegumi cheminte*, neanise*, nekumini*, muchirega zvikuru zvomurairo \add zvinoti\add*: Kutonga, nengoni, nokutendeka; maifanira kuzviita izvi nokusarega kuita zvimwe.
\v 24 imwi vatungamiriri vakapofumara, munomimina rutunga, muchimedza kamera.
\v 25 Urombo kwamuri, imwi vanyori navaFarisi, vanyengeri! Nokuti munonatsa kunze komukombe nendiro, asi mukati muzere nokupamba nokusazvidzora.
\v 26 MuFarisi wakapofumara, tanga kunatsa mukati momukombe, nendiro, kuti kunze kwazvo kugochenavo.
\p
\v 27 Urombo kwamuri, imwi vanyori navaFarisi, vanyengeri! Nokuti makafanana namarinda akacheneswa, anovonekwa saakanaka zvirokwazvo kunze kwawo, asi mukati muzere namafupa a\add va\add*kafa netsvina yose.
\v 28 Saizvozvo nemwivo munovonekwa navanhu kunze kwenyu makaita semakarurama, asi mukati muzere nokunyengera nokuipa.
\p
\v 29 Urombo kwamuri, imwi vanyori navaFarisi vanyengeri! Nokuti munovaka marinda avaporofita, nokushongedza marinda avakarurama,
\v 30 muchiti: Dai taivapo pamazuva amadzibaba edu, tingadai tisina kuvabatsira paropa ravaporofita.
\v 31 Saka munozvipupurira kuti muri vanakomana vavakauraya vaporofita.
\v 32 Zvino chizadzisai chiyero chamadzibaba enyu,
\v 33 \add Imwi\add* nyoka; vana venyoka, muchatiza seiko kutonga kwegehena?
\p
\v 34 Saka, tarirai, ndinotumira kwamuri vaporofita, navakachenjera, navanyori; muchauraya \add vamwe\add* vavo, nokuvarovera pamuchinjikwa; mucharovesa \add vamwe\add* vavo mumasinagoge enyu, nokuvatambudza mumaguta ose.
\v 35 Kuti ropa rose ravakarurama, rakateurirwa panyika, riuye pamusoro penyu, kubva paropa raAberi wakanga akarurama, kusvikira paropa raZakaria, mwanakonana waBarakia, wamakauraya pakati petembere nearitari.
\v 36 Zvirokwazvo ndinoti kwamuri: Izvi zvose zvichavuya pamusoro porudzi urwu.
\s Jesu unochema pamusoro peJerusarema
\p
\v 37 Jerusarema! Jerusarema! Iwe unovuraya vaporofita, nokutaka namabwe avo vakatumwa kwauri! Ndakanga ndichida kazhinji sei kuvunganidza vana vako pamwechete, semhambo inovunganidza hukwana dzayo munyasi mamapapiro, asi mukaramba!
\v 38 Tarirai, masiirwa imba yenyu rava dongo.
\v 39 Nokuti ndinoti kwamuri: Kubva zvino hamuchazondivoni, kusvikira muchiti: Wakaropafadzwa iye unovuya nezita raShe.

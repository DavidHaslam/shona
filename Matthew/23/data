\c 23
\s Jesu unotuka vanyori navaFarisi
\p
\v 1 Ipapo Jesu wakataura kuzvaunga nokuvadzidzi vake,
\v 2 achiti: Vanyori navaFarisi vagere pachigaro chaMozisi;
\v 3 saka zvose chero zvipi zvavanokuudzai kuti muzvichengete, chengetai nokuita; asi musaita samabasa avo; nokuti vanotaura, asi havaiti.
\v 4 Nokuti vanosunga mitoro inorema uye inorwadza kutakura, vachiisa pamafudzi avanhu, asi havadi kuisudurusa nemumwe wavo.
\v 5 Asi mabasa avo ose vanoaita kuti vaonekwe navanhu; nokuti vanofarisa mafirakitera* avo, vanorebesa mipendero yenguvo dzavo;
\v 6 vanoda zvigaro zvapamusoro pamabiko, nezvituro zvikuru mumasinagoge,
\v 7 nekwaziso pamisika, nokuidzwa navanhu \add kuti\add*: Mudzidzisi, Mudzidzisi.
\p
\v 8 Asi imwi musaidzwa mudzidzisi, nokuti umwe ndiye mudzidzisi wenyu, Kristu; imwi mose muri hama.
\v 9 Musaidza munhu panyika baba venyu; nokuti umwe ndiBaba venyu, ivo vari kumatenga.
\v 10 Musaidzwawo vadzidzisi; nokuti umwe ndiye mudzidzisi wenyu, \add iye\add* Kristu.
\v 11 Asi mukurusa pamuri uchava muranda wenyu.
\v 12 Ani nani unozvikwiridzira uchaderedzwa; ani nani unozvideredza, uchakwiridzirwa.
\p
\v 13 Asi mune nhamo, vanyori navaFarisi, vanyepedzeri! Nokuti munopfigira vanhu ushe hwokumatenga; nokuti imwi hamupindi, zvekare hamutenderi avo vanopinda kupinda.
\v 14 Mune nhamo, vanyori navaFarisi, vanyepedzeri, nokuti munodya dzimba dzechirikadzi, uye muchiita mano-mano eminyengetero mirefu; naizvozvo muchagamuchira kutongwa nokupfuurisa.
\v 15 Mune nhamo, vanyori navaFarisi, vanyepedzeri, nokuti munopoteredza gungwa nenyika kuzoita umwe atendeuke kuva muJudha; kana awanikwa, munomuita mwanakomana wegehena kukunda imwi kaviri.
\p
\v 16 Mune nhamo, vatungamiriri vakapofumara, munoti: Ani nani unopika netembere, hachizi chinhu, asi ani nani unopika nendarama yetembere, une mhosva.
\v 17 Mapenzi namapofu! Nokuti chikuru ndechipi, ndarama kana tembere inoita ndarama ive tsvene?
\v 18 Uye: Ani nani unopika nearitari, hachizi chinhu; asi ani nani unopika nechipo chiri pamusoro payo, une mhosva.
\v 19 Mapenzi namapofu! Nokuti chikuru ndechipiko, chipo kana aritari inoita chipo chive chitsvene?
\v 20 Naizvozvo unopika nearitari, unopika nayo nezvose zviri pamusoro payo.
\v 21 Nounopika netembere, unopika nayo, nounogara mairi;
\v 22 nounopika nedenga, unopika nechigaro choushe chaMwari, nounogara pamusoro pacho.
\p
\v 23 Mune nhamo, vanyori navaFarisi, vanyepedzeri, nokuti munopa chegumi cheminte*, neadhiri*, nekumini*, muchirega zvakakosha zvomurairo \add zvinoti\add*: Kutonga, nengoni, nokutendeka; izvi zvamaifanira kuita nokusarega zvimwe.
\v 24 Vatungamiriri mapofu, munomimina rutunga, muchimedza kamera.
\v 25 Mune nhamo, vanyori navaFarisi, vanyepedzeri! Nokuti munonatsa kunze komukombe nekwendiro, asi mukati vazere noupambi nokusazvidzora.
\v 26 MuFarisi wakapofumara, tanga kunatsa mukati momukombe nendiro, kuti kunze kwazvo kugochenawo.
\p
\v 27 Mune nhamo, vanyori navaFarisi, vanyepedzeri! Nokuti makafanana namarinda akadzudzurwa akaita machena, anoonekwa akanaka zvirokwazvo kunze, asi mukati muzere namafupa avakafa netsvina yose.
\v 28 Saizvozvo nemwiwo munoonekwa kunze makarurama kuvanhu, asi mukati muzere nokunyengera nokuipa.
\p
\v 29 Mune nhamo, vanyori navaFarisi, vanyepedzeri! Nokuti munovaka marinda avaporofita, nokushongedza makuva avakarurama,
\v 30 muchiti: Dai taiva pamazuva amadzibaba edu, tingadai tisina kugoverana navo paropa ravaporofita.
\v 31 Saka munozvipupurira kuti muri vanakomana vaavo vakauraya vaporofita.
\v 32 Nemwi chizadzisai chiyero chamadzibaba enyu!
\v 33 \add Imwi\add* nyoka, chizvarwa chezviva, muchatiza sei kutonga kwegehena?
\p
\v 34 Naizvozvo, tarirai, ini ndinotumira kwamuri vaporofita, navakachenjera, navanyori; \add vamwe\add* vavo vamuchauraya nokuvaroverera pamuchinjikwa; \add vamwe\add* vavo vamucharova netyava mumasinagoge enyu, nokuteverera muguta nomuguta.
\v 35 Kuti kuuye pamusoro penyu ropa rose ravakarurama, rakateurirwa panyika, kubva paropa raAberi wakarurama, kusvikira paropa raZakaria, mwanakonana waBharakia, wamakaponda pakati petembere nearitari.
\v 36 Zvirokwazvo ndinoti kwamuri: Izvi zvose zvichauya pamusoro pezera iri.
\s Jesu unochema pamusoro peJerusarema
\p
\v 37 Jerusarema! Jerusarema! Iwe unouraya vaporofita, nokutaka namabwe avo vanotumwa kwauri! Ndakanga ndichida kazhinji sei kuunganidza vana vako, semhambo inounganidza hukwana dzayo munyasi mamapapiro, asi hamuna kuda.
\v 38 Tarirai, imba yenyu yasiiwa kwamuri riri dongo.
\v 39 Nokuti ndinoti kwamuri: Hamuchazondioni kubva zvino, kusvikira muchiti: Wakaropafadzwa unouya nezita raShe.

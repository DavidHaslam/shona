\c 20
\s Mufananidzo wevabati pamunda
\p
\v 1 Nekuti ushe hwekumatenga hwakafanana nemunhu, mwene weimba, wakabuda mangwanani-ngwanani kunopinza basa vashandi mumunda wake wemizambiringa.
\v 2 Wakati atenderana nevabati padhenari* pazuva, akavatuma kumunda wake wemizambiringa.
\v 3 Akabuda neawa inenge yechitatu, akaona vamwe vamire pamusika, vasina chekuita;
\v 4 akati kwavariwo: Endai imwiwo mumunda wemizambiringa, ndigokupai chero zvakafanira. Vakaendawo.
\v 5 Akabudazve neawa inenge yechitanhatu neyepfumbamwe, akaita saizvozvo.
\v 6 Zvino neawa inenge yegumi neimwe wakabuda, akawana vamwe vamire vasina chekuita, akati kwavari: Makamirirei pano zuva rose musina chekuita?
\v 7 Vakati kwaari: Nekuti hapana munhu wakatipinza basa. Akati kwavari: Endai nemwiwo mumunda wemizambiringa, muchagamuchira zvose zvakafanira.
\v 8 Kuzoti ava madekwana, mwene wemunda wemizambiringa wakati kumutariri wake: Dana vabati, uvape mubairo, uchitanga kune vekupedzisira, kusvikira kune vekutanga.
\v 9 Zvino vakati vachiuya veawa inenge yegumi neimwe, vakagamuchira umwe neumwe dhenari*.
\v 10 Asi vekutanga vakati vachiuya, vakafunga kuti vachagamuchira zvakapfuura; asi ivo vakagamuchira umwe neumwe dhenari*.
\v 11 Vakati vagamuchira vakagunununira mwene weimba,
\v 12 vachiti: Ava vekupedzisira, vakabata awa imwe chete, asi mavaenzanisa nesu takatakura mutoro wezuva nekupisa.
\v 13 Asi wakapindura akati kune umwe wavo: Shamwari, handikuitiri zvisakarurama; hauna kutenderana here neni padhenari*?
\v 14 Tora zvako uende; ndinoda kupa kune uyu wokupedzisira sewewo.
\v 15 Ko handitenderwi kuita zvandinoda nezvangu here? Ziso rako rakaipa, nekuti ini ndakanaka here?
\v 16 Saizvozvo vekupedzisira vachava vekutanga, nevekutanga vekupedzisira; nekuti vazhinji vakadamwa, asi vashoma vachasarudzwa.
\s Jesu unovaudza zverufu rwake nekumuka kwake
\p
\v 17 Jesu wakati okwira kuJerusarema wakatora vadzidzi gumi nevaviri vari vega munzira, akati kwavari:
\v 18 Tarirai, tinokwira kuJerusarema, zvino Mwanakomana wemunhu uchakumikidzwa kuvapristi vakuru nevanyori, vachamutongera rufu.
\v 19 Vachamukumikidza kuvahedheni, kuti vasveveredze, varove netyava, nekuroverera pamuchinjikwa; asi nezuva retatu uchamuka.
\s Vana vaZebhedhi vanokumbira kuva vakuru
\p
\v 20 Zvino kwakauya kwaari mai vevanakomana vaZebhedhi nevanakomana vavo, vakagwadama vachikumbira chimwe chinhu kwaari.
\v 21 Akati kwavari: Munodei? Vakati kwaari: Rairai kuti vanakomana vangu ava vaviri vagare, umwe kuruoko rwenyu rwerudyi, umwe kuruboshwe, muushe hwenyu.
\v 22 Asi Jesu akapindura, akati: Hamuzivi chamunokumbira. Mungagona kumwa mukombe wandichamwa ini here, uye kubhabhatidzwa nerubhabhatidzo rwandinobhabhatidzwa narwo ini? Vakati kwaari: Tinogona.
\v 23 Akati kwavari: Muchamwa zvirokwazvo mukombe wangu, nekubhabhatidzwa nerubhabhatidzo rwandinobhabhatidzwa narwo ini; asi kugara kuruoko rwangu rwerudyi, nekuruboshwe rwangu, hazvisi zvangu kuti ndipe, asi ndekwe vakakugadzirirwa naBaba vangu.
\p
\v 24 Vanegumi vakati vanzwa, vakatsamwira avo mukoma nemunun'una vaviri.
\v 25 Asi Jesu akavadanira kwaari, akati: Munoziva kuti vatungamiriri vechirudzi vanovatsikirira, nevakuru vanoratidza simba pamusoro pavo.
\v 26 Asi hazvingazodaro pakati penyu; asi ani nani unoda kuva mukuru pakati penyu, ngaave mushandiri wenyu.
\v 27 Ani nani unoda kuva wekutanga pakati penyu, ngaave muranda wenyu.
\v 28 SeMwanakomana wemunhu usina kuuya kuzoshandirwa, asi kuzoshandira, nekupa upenyu hwake \add ruve\add* rudzikinuro rwavazhinji.
\s Jesu unosvunudza mapofu maviri paJeriko
\p
\v 29 Vakati vachibuda Jeriko, chaunga chikuru chikamutevera.
\v 30 Zvino tarira, mapofu maviri agere parutivi rwenzira, akati achinzwa kuti Jesu wopfuura, akadanidzira, achiti: Tinzwirei ngoni, Ishe, Mwanakomana waDhavhidhi!
\v 31 Chaunga chikaatsiura kuti anyarare; asi akanyanya kudanidzira, achiti: Tinzwirei ngoni, Ishe, Mwanakomana waDhavhidhi!
\v 32 Jesu ndokumira, akaadana, akati: Munoda kuti ndikuitirei?
\v 33 Akati kwaari: Ishe, kuti meso edu asvinudzwe:
\v 34 Jesu akanzwa tsitsi, akabata meso awo; pakarepo meso awo akaonazve, akamutevera.

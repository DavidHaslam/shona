\c 20
\s Mufananidzo wavabati pamunda
\p
\v 1 Nokuti ushe hwokumatenga hwakafanana nomunhu, mwene weimba, wakabuda mangwanani-ngwanani kundotsvakira munda wake wemizambiringa vabati.
\v 2 Wakati atenderana navabati padhenari* pazuva, akavatuma kumunda wake wemizambiringa.
\v 3 Akabuda nenguva inenge yechitatu, akaona vamwe vamire pamusika, vasina chokuita;
\v 4 akati kwavarivo: Endai imwiwo mumunda wemizambiringa, ndigokupai chero zvakafanira. Ndokuenda.
\v 5 Akabudazve nenguva inenge yechitanhatu neyepfumbamwe, akaita saizvozvo.
\v 6 Zvino nenguva inenge yegumi neimwe wakabuda, akawana vamwe vamire vasina chokuita, akati kwavari: Makamirirei pano zuva rose musina chokuita?
\v 7 Vakati kwaari: Nokuti hapana nmunhu wakatipinza basa. Akati kwavari: Endai nemwiwo mumunda wemizambiringa, muchagamuchira zvose zvakafanira.
\v 8 Kuzoti ava madekwana, mwene womunda wemizambiringa wakati kumutariri wake: Dana vabati, uvape mubairo, uchitanga kune vekupedzisira, kusvikira kunovokutanga.
\v 9 Zvino vakati vachiuya venguva inenge yegumi neimwe, vakawana umwe noumwe dhenari*.
\v 10 Asi vokutanga vakati vachiuya, vakafunga kuti vachawana zvakapfuura; asi ivo vakapiwavo umwe noumwe dhenari*.
\v 11 Vakati vagamuchira vakagunununira mwene weimba,
\v 12 vachiti: Ava vokupedzisira, vakabata nguva imwe chete, asi mavaenzanisa nesu takatakura mutoro nekupisa kwezuva.
\v 13 Asi wakapindura akati kune umwe wavo: Shamwari, handikuitiri zvisakarurama; hauna kutenderana here neni padhenari*?
\v 14 Tora zvako uende; ndinoda kupa kune uyu wokupedzisira sewewo.
\v 15 Ko handitenderwi kuita zvandinoda nezvangu here? Ziso rako rakaipa, nokuti ini ndakanaka here?
\v 16 Saizvozvo vokupedzisira vachava vokutanga, novokutanga vokupedzisira; nokuti vazhinji vakadamwa, asi vashoma vachasarudzwa.
\s Jesu unovaudza zvorufu rwake nokumuka kwake
\p
\v 17 Jesu wakati okwira kuJerusarema wakatora vadzidzi gumi navaviri vari voga munzira, akati kwavari:
\v 18 Tarirai, tinokwira kuJerusarema, zvino Mwanakomana womunhu uchakumikidzwa kuvapristi vakuru navanyori, vachamutongera rufu.
\v 19 Vachamukumikidza kuvahedheni, kuti vasveveredze, varove netyava, nokurovera pamuchinjikwa; asi nezuva retatu uchamukazve.
\s Vana vaZebhedhi vanokumbira kuva vakuru
\p
\v 20 Zvino kwakauya kwaari mai vavanakomana vaZebhedhi navanakomana vavo, vakagwadama vachikumbira chimwe chinhu kwaari.
\v 21 Akati kwavari: Munodeiko? Vakati kwaari: Rairai kuti vanakomana vangu ava vaviri vagare, umwe kuruoko rwenyu rworudyi, umwe kuruboshwe, muushe hwenyu.
\v 22 Asi Jesu akapindura, akati: Hamuzivi chamunokumbira. Mungagona kumwa mukombe wandichamwa ini here, uye kubhabhatidzwa nerubhabhatidzo rwandinobhabhatidzwa narwo ini? Vakati kwaari: Tinogona.
\v 23 Akati kwavari: Muchamwa zvirokwazvo mukombe wangu, nokubhabhatidzwa nerubhabhatidzo rwandinobhabhatidzwa narwo ini; asi kugara kuruoko rwangu rworudyi, nokuruboshwe rwangu, hazvisi zvangu kuti ndipe, asi ndekwavakakugadzirirwa naBaba vangu.
\p
\v 24 Vanegumi vakati vanzwa, vakatsamwira avo mukoma nemunin'ina vaviri.
\v 25 Asi Jesu akavadanira kwaari, akati: Munoziva kuti machinda enyika anovatsikirira, navakuru vanoratidza simba pamusoro pavo.
\v 26 Asi hazvingazodaro pakati penyu; asi ani nani unoda kuva mukuru pakati penyu, ngaave mushandiri wenyu.
\v 27 Ani nani unoda kuva wokutanga pakati penyu, ngaave muranda wenyu.
\v 28 SeMwanakomana womunhu usina kuuya kuzoshandirwa, asi kuzoshandira, nokupa upenyu hwake \add ruve\add* rudzikinuro rwavazhinji.
\s Jesu unosvunudza mapofu maviri paJeriko
\p
\v 29 Vakati vachibuda Jeriko, chaunga chikuru chikamutevera.
\v 30 Zvino tarira, mapofu maviri agere parutivi rwenzira, akati achinzwa kuti Jesu wopfuura, akadanidzira, achiti: Tinzwirei ngoni, Haiwa Ishe, Mwanakomana waDhavhidhi!
\v 31 Chaunga chikaatsiura kuti anyarare; asi akanyanya kudanidzira, achiti: Tinzwirei ngoni, Ishe, Mwanakomana waDhavhidhi!
\v 32 Jesu ndokumira, akaadana, akati: Munoda kuti ndikuitirei?
\v 33 Akati kwaari: Ishe, kuti meso edu asvinudzwe:
\v 34 Jesu akanzwa tsitsi, akabata meso awo; pakarepo meso avo akaonazve, akamutevera.

\c 13
\s Mufananidzo womukushi
\p
\v 1 Nezuva rimwe chetero, Jesu wakabuda mumba akagara pasi pagungwa.
\v 2 Uye zvaunga zvikuru zvakaungana kwaari, kusvikira apinda muchikepe akagara pasi; nechaunga chose chakamira pamahombekombe.
\p
\v 3 Ndokutaura zvinhu zvizhinji kwavari nemifananidzo, achiti: Tarirai, mukushi wakabuda kundokusha.
\v 4 Zvino pakukusha kwake, dzimwe \add mbeu\add* dzakawira kurutivi rwenzira; shiri dzikasvika dzikadzidya dzose.
\v 5 Dzimwe dzakawira parukangarahwe, padzakanga dzisina ivhu zhinji; dzikamera pakarepo, nokuti pakanga pasina kudzika kwevhu.
\v 6 Kuzoti zuva rabuda, dzakapiswa, uye nokuti dzakanga dzisina mudzi, dzakasvava.
\v 7 Asi dzimwe dzikawira pamhinzwa; mhinzwa ikakura, ikadzivhunga.
\v 8 Asi dzimwe dzakawira muvhu rakanaka, dzikabereka chibereko, dzimwe zana, dzimwe makumi matanhatu, dzimwe makumi matatu.
\v 9 Une nzeve dzokunzwa, ngaanzwe.
\s Mabasa emifananidzo
\p
\v 10 Zvino vadzidzi vakasvika, vakati kwaari: Munotaurireiko kwavari nemifananidzo?
\v 11 Akapindura akati kwavari: Nokuti kwakapiwa kwamuri kuziva zvakavanzika zvoushe hwokumatenga, asi kwavari hakuna kupiwa.
\v 12 Nokuti ani nani unazvo uchapiwa uye uchava nezvakawanda; asi ani nani usina uchatorerwa kunyange nezvaanazvo.
\v 13 Naizvozvo ndinotaura kwavari nemifananidzo, kuti vachiona, havaoni; uye vachinzwa havanzwi, kana kunzwisisa.
\v 14 Uye kwavari kwakazadziswa chiporofita chaIsaya chinoti: Nokunzwa muchanzwa, asi musingatongonzwisisi; nokuona muchaona, asi hamungatongoonesesi.
\v 15 Nokuti moyo wavanhu ava yava mukukutu, nenzeve vanonzwa nomutsutsuru, nameso avo vakaatsinzina; kuti zvimwe vangaona nameso, nokunzwa nenzeve, uye vanzwisise nemoyo, uye vatendeuke, ndigovaporese.
\v 16 Asi akaropafadzwa meso enyu, nokuti anoona; nenzeve dzenyu, nokuti dzinonzwa.
\v 17 Nokuti zvirokwazvo ndinoti kwamuri: Vaporofita vazhinji navakarurama vakanga vachishuva kuona zvamunoona, asi havana kuzviona; nokunzwa zvamunonzwa, asi havana kunzwa.
\s Kududzirwa kwemufananidzo wemukushi
\p
\v 18 Naizvozvo imwi inzwai mufananidzo womukushi.
\v 19 Umwe nomumwe unonzwa shoko roushe asi asinganzwisisi, wakaipa unosvika ndokubvuta chakakushwa mumoyo make. Uyu ndiye wakakushwa kurutivi rwenzira.
\v 20 Asi wakakushwa parukangarahwe, ndiye unonzwa shoko ndokurigamuchira pakarepo nomufaro;
\v 21 asi haana mudzi maari, asi unogara kwechinguva, nokuti kana kushushwa nokudzingirirwa zvichiuya nokuda kweshoko, pakarepo unogumburwa.
\v 22 Uye wakakushwa pamhinzwa, ndiye unonzwa shoko, asi kufunganya kwenyika ino nokunyengera kwefuma zvinovhunga shoko, rikava risingabereki zvibereko.
\v 23 Asi wakakushwa muvhu rakanaka, ndiye unonzwa shoko akanzwisisa, unoberekawo zvibereko, achiita, umwe zana, umwe makumi matanhatu, umwe makumi matatu.
\s Mufananidzo wamashawi nezviyo
\p
\v 24 Wakaisa pamberi pavo umwe mufananidzo, achiti: Ushe hwokumatenga hunofananidzwa nomunhu wakakusha mbeu yakanaka mumunda make.
\v 25 Asi vanhu vakati vavete, muvengi wake wakauya, akakusha mashawi pakati pezviyo, akaenda.
\v 26 Asi chirimwa chakati chamera nokubereka, zvino mashawi akaonekwavo.
\v 27 Zvino varanda vomwene weimba vakaswedera vakati kwaari: Ishe, hamuna kukusha mbeu yakanaka mumunda menyu here? Zvino wawanepiko mashawi?
\v 28 Akati kwavari: Muvengi waita izvi. Varanda vakati kwaari: Munoda kuti tindoaunganidza here?
\v 29 Asi wakati: Kwete, zvimwe kana muchiunganidza mashawi, mungadzura zviyowo nawo.
\v 30 Regai zvose zvikure pamwechete kusvikira pakukohwa; zvino nenguva yokukohwa ndichati kuvakohwi: Unganidzai pakutanga mashawi, muasunge mwanda kuti mupise; asi muunganidze zviyo mudura rangu.
\s Mufananidzo wembeu yemasitadha nowembiriso
\p
\v 31 Wakaisa pamberi pavo umwe mufananidzo achiti: Ushe hwokumatenga hwakafanana netsanga yemasitadha*, munhu yaanotora akaidzvara mumunda make.
\v 32 Iyo iduku zvirokwazvo kumbeu dzose, asi kana yakura ihuru pamirivo, inoita muti, zvokuti shiri dzokudenga dzinouya dzichigara pamatavi awo.
\p
\v 33 Akataura umwe mufananidzo kwavari \add akati\add*: Ushe hwokumatenga hwakafanana nembiriso, mukadzi yaakatora, akaiisa muzviyero zvitatu zvoupfu kusvikira hwose hwaviriswa.
\p
\v 34 Izvi zvinhu zvose Jesu wakaudza zvaunga nemifananidzo, uye pasina mufananidzo haana kutaura kwavari;
\v 35 kuti chizadzisike chakarehwa nomuporofita, achiti: Ndichazarura muromo wangu nemifananidzo; ndichataura zvinhu zvakanga zvakavanzika kubva pakuvambwa kwenyika.
\s Kududzirwa komufananidzo wemashawi nezviyo
\p
\v 36 Zvino Jesu wakati arega zvaunga zvichienda akapinda mumba; vadzidzi vake vakaswedera kwaari, vachiti: Tidudzirei mufananidzo wamashawi omunda.
\v 37 Akapindura akati kwavari: Unokusha mbeu yakanaka Mwanakomana womunhu;
\v 38 uye munda inyika; nembeu yakanaka, ndivo vanakomana voushe; asi mashawi vanakomana vowakaipa.
\v 39 Muvengi wakaakusha ndidhiabhorosi; kukohwa kuguma kwenyika; navakohwi vatumwa.
\v 40 Naizvozvo mashawi sezvaanounganidzwa achipiswa mumoto, zvichava saizvozvo pakuguma kwenyika ino.
\v 41 Mwanakomana womunhu uchatuma vatumwa vake, vagounganidza kubva muushe hwake zvigumbuso zvose navanoita zvakaipa;
\v 42 zvino vachavakandira muvira romoto; ipapo pachava nokuchema nokugeda-geda kwemeno.
\v 43 Ipapo vakarurama vachapenya sezuva muushe hwaBaba vavo. Une nzeve dzokunzwa, ngaanzwe.
\s Mufananidzo wefuma yakavanzwa
\p
\v 44 Zvekare ushe hwokumatenga hwakafanana nefuma yakavigwa mumunda, inoti kana munhu aiwana, uno\add i\add*viga; zvino nomufaro wake unoenda akanotengesa zvose zvaanazvo akatenga munda uwoyo.
\s Mufananidzo wamaparera*
\p
\v 45 Zvekare ushe hwokumatenga hwakafanana nomushambadziri unotsvaka maparera* akanaka;
\v 46 akati awana parera rimwe rinomutengo mukuru, akaenda akandotengesa zvose zvaakanga anazvo, akaritenga.
\s Mufananidzo wemumbure
\p
\v 47 Zvekare ushe hwokumatenga hwakafananavo nomumbure unokandirwa mugungwa, ukaunganidza marudzi ose \add ehove\add*.
\v 48 Iwo kana wazara, vano\add u\add*kwevera pamahombekombe, vogara pasi, vounganidzira dzakanaka mumidziyo, asi dzakaipa vanodzirashira kunze.
\v 49 Zvichava saizvozvo pakuguma kwenyika; vatumwa vachabuda, vachaparadzanisa vakaipa kubva pakati pavakarurama,
\v 50 uye vachavakandira muvira romoto; ipapo pachava nokuchema nokugeda-geda kwameno.
\p
\v 51 Jesu akati kwavari: Manzwisisa izvi zvose here? Vakati kwaari: Hongu Ishe.
\v 52 Zvino akati kwavari: Naizvozvo munyori umwe noumwe wakadzidziswa zvoushe hwokumatenga wakafanana nomunhu, mwene weimba, unobudisa zvinhu zvitsva nezvisharu pafuma yake.
\s Jesu unoshovorwa paNazareta
\p
\v 53 Zvino zvakaitika kuti Jesu apedza mifananidzo iyi akabvapo.
\v 54 Uye wakati asvika kunyika yokwake akavadzidzisa musinagoge ravo, kusvikira vashamiswa vakati: Kunobvepiko kuchenjera uku namabasa esimba?
\v 55 Uyu haazi mwanakomana womuvezi here? Ko mai vake havanzi Maria here, navanun'una vake Jakobho naJose naSimoni naJudhasi here?
\v 56 Nehanzvadzi dzake hadzisi nesu dzose here? Ko zvinobvepi zvinhu izvozvi zvose.
\v 57 Vakagumbuswa naye. Asi Jesu akati kwavari: Muporofita haavi usina kukudzwa kunze kwemunyika yake nomumba make.
\v 58 Uye haana kuita mabasa esimba mazhinji ipapo nokuda kokusatenda kwavo.

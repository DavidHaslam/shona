\c 13
\s Mufananidzo womukushi.
\p
\p
\v 1 Nezuva rimwechetero, Jesu wakabuda mumba akandogara pamhenderekedzo dzegungwa.
\v 2 Zvino mhomho zhinji yakavungana kwaari, nokudaro akapinda mugwa, akagara pasi; vazhinji vose vakamira pamhenderekedzo.
\v 3 Ipapo akataura zvinhu zvizhinji kwavari nemifananidzo, akati: Tarira, mukushi wakabuda kundokusha.
\v 4 Zvino pakukusha kwake, dzimwe \add mbeu\add* dzakawira panzira; shiri dzikasvika dzikadzidya dzose.
\v 5 Dzimwe dzakawira parukangarabwe, padzakanga dzisinevhu zhinji, dzikamera pakarepo nokuti dzakanga dzisinavhu rakadzika.
\v 6 Asi zuva rakati rabuda, dzikapiswa, vuye nokuti dzakanga dzisinomudzi, dzakasvava.
\v 7 Dzimwe dzikawira muminzwa; minzwa ikakura, ikadzivhunga.
\v 8 Asi dzimwe dzakawira muvhu rakanaka, dzikabereka zvibereko, dzimwe zana, dzimwe makumi matanhatu, dzimwe makumi matatu.
\v 9 Une nzeve dzokunzwa, ngaanzwe.
\v 10 Zvino vadzidzi vakavuya, vakati kwaari: Munotaurireiko kwavari nemifananidzo?
\v 11 Akapindura akati kwavari: Nokuti zvakapiwa kwamuri kuziva zvakavanzika zvovushe bwokudenga asi ava havana kupiwa.
\v 12 Nokuti aninani unazvo uchapiwa ave nezvakawanda. Asi aninani usina uchatorerwa kunyange nezvaanazvo.
\v 13 Naizvozvo ndinotaura kwavari nemifananidzo, kuti vachivona, asi havangavoni; vachinzwa asi havanganzwi, kana kunzwisisa.
\v 14 Kuporofita kwaIsaya kwakazadziswa kwavari kunoti: Nokunzwa muchanzwa, musingatongonzwisisi; nokuvona, muchavona, musingatongovonesesi.
\v 15 Nokuti moyo yavanhu ava yava mikukutu, nenzeve \add dzavo\add* havanyatsonzwa; nameso avo vakaatsinzina. Kuti varege kutongovona nameso, nokunzwa nenzeve, vuye vanzwisise nemoyo, vuye vatendevuke ndivaporese.
\v 16 Asi akaropafadzwa meso enyu, nokuti anovona; nenzeve dzenyu, nokuti dzinonzwa.
\v 17 Nokuti zvirokwazvo ndinoti, kwamuri: Vaporofita navakarurama vazhinji vakanga vachida kuvona zvinhu zvamunovona, asi havana kuzvivona nokunzwa zvamunonzwa asi havana kuzvinzwa.
\v 18 Naizvozvo imi inzwai mufananidzo womukushi.
\v 19 Mumwe nomumwe unonzwa shoko rovushe, akasarinzwisisa, wakaipa unosvika ndokubvuta chakakushwa mumoyo make. Uyu ndiye wakakushwa panzira.
\v 20 Asi wakakushwa parukangarabwe, ndiye unonzwa shoko ndokurigamuchira pakarepo nomufaro.
\v 21 Asi haana mudzi maari. Ndiye wechinguvana, kana kushushwa nokutambudzika zvichivuya nokuda kweshoko, pakarepo unogumburwa.
\v 22 Wakakushwa pakati peminzwavo ndiye unonzwa shoko zvino kufunganya kwenyika nokunyengera kwefuma zvinovhunga shoko rikashaiwa zvibereko.
\v 23 Wakakushwa muvhu rakanaka, ndiye unonzwa shoko akarinzwisisa, unobereka zvibereko, achiita, mumwe zana, mumwe makumi matanhatu mumwe makumi matatu.
\s Mufananidzo wamashawi nezviyo.
\p
\v 24 Wakaisa pamberi pavo mumwe mufananidzo, achiti: Vushe bwokudenga bwunofananidzwa nomunhu wakakusha mbeu yakanaka mumunda make.
\v 25 Asi vanhu vavete, muvengi wake akavuya, akakusha mashawi pakati pezviyo, akaenda.
\v 26 Asi chipande chakati chamera nokubereka, zvino mashawi akavonekwavo.
\v 27 Zvino varanda vomwene weimba vakavuya vakati kwaari, Ishe hamuna kukusha mbeu yakanaka mumunda menyu here? Munda wawanepiko mashawi?
\v 28 Akati kwavari, muvengi waita izvozvo. Varanda vakati kwaari, ko munoda kuti tindoavunganidza here?
\v 29 Akati kwete zvimwe kana muchivunganidza mashawi, mungadzura nezviyovo.
\v 30 Regai zvikure zvose zviri zviviri kusvikira pakucheka! Nenguva yokucheka ndichati kuvacheki, tangai kuvunganidza mashawi, muasunge mwanda kuti apiswe asi muvunganidze zviyo mudura rangu.
\s Mufananidzo wembeu yemasitadha nowembiriso.
\p
\p
\v 31 Wakaisa pamberi pavo mumwe mufananidzo achiti, Vushe hwokudenga hwakafanana netsanga yembeu yemasitadha yakatorwa nomunhu akaidzvara mumunda make.
\v 32 Iyo iduku kumbeu dzose asi kana yakura ihuru pamirivo yose. Inoita muti wakakura ukadaro kuti shiri dzokudenga dzinovuya dzichigara pamatavi awo.
\v 33 Akavavudza mumwe mufananidzo akati, Vushe hwokudenga hwakafanana nembiriso yakatorwa nomukadzi akaiisa muzviyero zvitatu zvovupfu kusvikira hwose hwaviriswa.
\v 34 Zvinhu zvose Jesu wakavudza vanhu vazhinji nemifananidzo. Haana kutaura chinhu kwavari asinemifananidzo;
\v 35 kuti zviitike zvakarehwa nomuporofita achiti, ndichashamisa muromo wangu nemifananidzo. Ndichataura zvakanga zvakavanzika kubva pakuvambwa kwenyika. Kududzirwa komufananidzo wemashawi nezviyo.
\v 36 Zvino Jesu wakati aendisa vanhu vazhinji, akapinda mumba. Vadzidzi vake vakavuya kwaari vakati, tidudzirei mufananidzo wamashawi omumunda.
\v 37 Akapindura akati, unokusha mbeu yakanaka ndiye Mwanakomana womunhu.
\v 38 Munda inyika, mbeu yakanaka ndivo vanakomana vovushe. Mashawi ndivo vanakomana vowakaipa.
\v 39 Muvengi wakakusha ndiye Dhiabhorosi, kucheka ndiko kuguma kwenyika, vacheki ndivo vatumwa.
\v 40 Zvino mashawi sezvaanovunganidzwa achipiswa mumoto ndizvo zvichaitwa pakuguma kwenyika.
\v 41 Mwanakomana womunhu uchatuma vatumwa vake vagovunganidza muvushe hwake zvose zvinogumbusa navanoita zvisakarurama.
\v 42 Vachavakandira muvira romoto. Ipapo pachava nokuchema nokugeda-geda kwameno.
\v 43 Ipapo vakarurama vachapenya sezuva muvushe hwaBaba vavo. Une nzeve dzokunzwa ngaanzwe.
\s Mufananidzo wefuma yakavanzwa.
\p
\v 44 Vushe bwokudenga bwakafanana nefuma yakavanzwa mumunda. Iyo yakawanikwa nomunhu akaivanzazve. Zvino nokufara kwake unoenda, akatengesa zvose zvaanazvo akatenga munda uyo.
\s Mufananidzo wamaparera.
\p
\v 45 Vushe bwokudenga hwakafananazve nomutengi unotsvaka maparera akanaka.
\v 46 Akati awana parera rimwe rinomutengo mukuru akaenda, akandotengesa zvose zvaakanga anazvo. Akaritenga iro.
\s Mufananidzo worutava.
\p
\v 47 Vushe bwokudenga hwakafanana norutava runokandirwa mugungwa. Runovunganidza marudzi ose ehove.
\v 48 Kana rwazara varunokwevera pamhenderekedzo. Vakagara pasi vakavunganidzira dzakanaka mumidziyo asi dzakaipa vanodzirasha.
\v 49 Ndizvo zvichaitwa pakuguma kwenyika. Vatumwa vachabuda, vachabudisa vakaipa pakati pavakaraurama.
\v 50 Vachavakandira muvira romoto. Ipapo pachava nokuchema nokugeda-geda kwameno.
\v 51 [Jesu akati kwavari:] manzwisisa izvozvo zvose here? Vakati kwaari, hongu [Ishe].
\v 52 Akati kwavari, naizvozvo munyori mumwe nomumwe wakadzidziswa zvovushe bwokudenga wakafana nomunhu, mwene weimba unobudisa zvinhu zvitsva nezvekare pafuma yake.
\s Jesu unoshovorwa paNazareta
\p (Mar. 6. 1-6; Ruka 4. 16-32.)
\p
\v 53 Jesu wakati apedza mifananidzo iyo akabvapo.
\v 54 Akasvika kunyika yake. Akavadzidzisa musinagoge ravo, nokudaro vakakatyamara vakati, munhu uyu wakawanepiko kuchenjera uku namabasa esimba?
\v 55 Ko haazi mwanakomana womuvezi here? Ko mai vake havanzi Maria here, navanunu'una vake Jakobho, naJosefa, naSimoni naJudhasi here?
\v 56 Nehanzvadzi dzake hadzizi pakati patiri dzose here? Ko iye wakagowanepi zvinhu izvozvo zvose.
\v 57 Vakagumburwa naye. Asi, Jesu akati kwavari, muporofita haangashaiwi kukudzwa asi munyika yake nomumba make.
\v 58 Akasaita mabasa esimba mazhinji ipapo nokusatenda kwavo.

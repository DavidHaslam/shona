\c 13
\s Mufananidzo womukushi
\p
\p
\v 1 Nezuva rimwechetero, Jesu wakabuda mumba akandogara pasi nechekugungwa.
\v 2 Zvino chaunga chikuru chakavungana kwaari, nokudaro akapinda muchikepe, akagara pasi; vazhinji vose vakamira pamahombekombe.
\v 3 Ipapo akataura zvinhu zvizhinji kwavari nemifananidzo, akati: Tarirai, mukushi wakabuda kundokusha.
\v 4 Zvino pakukusha kwake, dzimwe \add mbeu\add* dzakawira panzira; shiri dzikasvika dzikadzidya dzose.
\v 5 Dzimwe dzakawira parukangarabwe, padzakanga dzisinevhu zhinji, dzikamera pakarepo nokuti dzakanga dzisinavhu rakadzika.
\v 6 Asi zuva rakati rabuda, dzikapiswa, vuye nokuti dzakanga dzisinomudzi, dzakasvava.
\v 7 Dzimwe dzikawira mumhinzwa; mhinzwa ikakura, ikadzivhunga.
\v 8 Asi dzimwe dzakawira muvhu rakanaka, dzikabereka zvibereko, dzimwe zana, dzimwe makumi matanhatu, dzimwe makumi matatu.
\v 9 Une nzeve dzokunzwa, ngaanzwe.
\v 10 Zvino vadzidzi vakavuya, vakati kwaari: Munotaurireiko kwavari nemifananidzo?
\v 11 Akapindura akati kwavari: Nokuti zvakapiwa kwamuri kuziva zvakavanzika zvovushe bwokudenga asi ava havana kupiwa.
\v 12 Nokuti ani nani unazvo uchapiwa ave nezvakawanda. Asi ani nani usina uchatorerwa kunyange nezvaanazvo.
\v 13 Naizvozvo ndinotaura kwavari nemifananidzo, kuti vachivona, asi havangavoni; vachinzwa asi havanganzwi, kana kunzwisisa.
\v 14 Kuporofita kwaIsaya kwakazadziswa kwavari kunoti: Nokunzwa muchanzwa, musingatongonzwisisi; nokuvona, muchavona, musingatongovonesesi.
\v 15 Nokuti moyo yavanhu ava yava mikukutu, nenzeve \add dzavo\add* havanyatsonzwa; nameso avo vakaatsinzina. Kuti varege kutongovona nameso, nokunzwa nenzeve, vuye vanzwisise nemoyo, vuye vatendevuke ndivaporese.
\v 16 Asi akaropafadzwa meso enyu, nokuti anovona; nenzeve dzenyu, nokuti dzinonzwa.
\v 17 Nokuti zvirokwazvo ndinoti, kwamuri: Vaporofita navakarurama vazhinji vakanga vachida kuvona zvinhu zvamunovona, asi havana kuzvivona nokunzwa zvamunonzwa asi havana kuzvinzwa.
\v 18 Naizvozvo imwi inzwai mufananidzo womukushi.
\v 19 Mumwe nomumwe unonzwa shoko rovushe, akasarinzwisisa, wakaipa unosvika ndokubvuta chakakushwa mumoyo make. Uyu ndiye wakakushwa panzira.
\v 20 Asi wakakushwa parukangarabwe, ndiye unonzwa shoko ndokurigamuchira pakarepo nomufaro.
\v 21 Asi haana mudzi maari. Ndiye wechinguvana, kana kushushwa nokutambudzika zvichivuya nokuda kweshoko, pakarepo unogumburwa.
\v 22 Wakakushwa pakati pemhinzwavo ndiye unonzwa shoko zvino kufunganya kwenyika nokunyengera kwefuma zvinovhunga shoko rikashaiwa zvibereko.
\v 23 Wakakushwa muvhu rakanaka, ndiye unonzwa shoko akarinzwisisa, unobereka zvibereko, achiita, mumwe zana, mumwe makumi matanhatu mumwe makumi matatu.
\s Mufananidzo wamashawi nezviyo
\p
\v 24 Wakaisa pamberi pavo mumwe mufananidzo, achiti: Vushe bwokudenga bwunofananidzwa nomunhu wakakusha mbeu yakanaka mumunda make.
\v 25 Asi vanhu vavete, muvengi wake wakavuya, akakusha mashawi pakati pezviyo, akaenda.
\v 26 Asi chipande chakati chamera nokubereka, zvino mashawi akavonekwavo.
\v 27 Zvino varanda vomwene weimba vakavuya vakati kwaari: Ishe, hamuna kukusha mbeu yakanaka mumunda menyu here? Munda wawanepiko mashawi?
\v 28 Akati kwavari: Muvengi waita izvozvo. Varanda vakati kwaari: Ko munoda kuti tindoavunganidza here?
\v 29 Akati: Kwete zvimwe kana muchivunganidza mashawi, mungadzura nezviyovo nawo.
\v 30 Regai zvikure zvose kusvikira pakukohwa; zvino nenguva yokukohwa ndichati kuvacheki: Tangai kuvunganidza mashawi, muasunge mwanda kuti apiswe; asi muvunganidze zviyo mudura rangu.
\s Mufananidzo wembeu yemasitadha nowembiriso
\p
\p
\v 31 Wakaisa pamberi pavo mumwe mufananidzo achiti: Vushe bwokudenga bwakafanana netsanga yembeu yemasitadha yakatorwa nomunhu akaidzvara mumunda make.
\v 32 Iyo iduku kwazvo kumbeu dzose, asi kana yakura ihuru pamirivo yose, inoita muti wokuti shiri dzokudenga dzinovuya dzichigara pamatavi awo.
\v 33 Akataura mumwe mufananidzo kwavari akati: Vushe bwokudenga bwakafanana nembiriso, yakatorwa nomukadzi, akaivharira muzviyero zvitatu zvovupfu kusvikira bwose bwaviriswa.
\v 34 Izvi zvinhu zvose Jesu wakavudza vanhu vazhinji nemifananidzo, Haana kutaura chinhu kwavari pasina mifananidzo;
\v 35 kuti zvizadziswe zvakarebwa nomuporofita, achiti: Ndichazarura muromo wangu nemifananidzo. Ndichataura zvinhu zvakanga zvakavanzika kubva pakuvambwa kwenyika.
\s Kududzirwa komufananidzo wemashawi nezviyo
\p
\v 36 Zvino Jesu wakati aendisa ruzhinji, akapinda mumba; vadzidzi vake vakaswedera kwaari, vakati: Tidudzirei mufananidzo wamashawi omumunda.
\v 37 Akapindura akati: Unokusha mbeu yakanaka ndiye Mwanakomana womunhu.
\v 38 Munda inyika; mbeu yakanaka, ndivo vanakomana vovushe; asi mashawi ndivo vanakomana vowakaipa.
\v 39 Muvengi wakaakusha ndiye Dhiabhorosi; kukohwa ndiko kuguma kwenguva; vacheki ndivo vatumwa.
\v 40 Naizvozvo mashawi sezvaanovunganidzwa achipiswa mumoto ndizvo zvichaitwa pakuguma kwenyika.
\v 41 Mwanakomana womunhu uchatuma vatumwa vake, vagovunganidza muvushe bwake zvose zvinogumbusa navanoita zvisakafanira;
\v 42 zvino vachavakandira muvira romoto; ipapo pachava nokuchema nokugeda-geda kwameno.
\v 43 Ipapo vakarurama vachapenya sezuva muvushe bwaBaba vavo. Une nzeve dzokunzwa, ngaanzwe.
\s Mufananidzo wefuma yakavanzwa
\p
\v 44 Zvekare vushe bwokudenga bwakafanana nefuma yakavanziwa mumunda, iyo yakawanikwa nomunhu akaivanzazve; zvino nokufara kwake unoenda, akanotengesa zvose zvaanazvo akatenga munda uwoyo.
\s Mufananidzo wamaparera
\p
\v 45 Vuyevo Vushe bwokudenga bwakafanana nomushambadziri unotsvaka maparera akanaka;
\v 46 akati awana parera rimwe rinomutengo mukuru, akaenda akandotengesa zvose zvaakanga anazvo, akaritenga iro.
\s Mufananidzo worutava
\p
\v 47 Vushe bwokudenga bwakafananavo nomumbure unokandirwa mugungwa, unovunganidza marudzi ose \add ehove\add*.
\v 48 Kana wazara vanoukwevera pamhenderekedzo, vokagara pasi, vovunganidzira dzakanaka mumidziyo, asi dzakaipa vanodzirashira kunze.
\v 49 Ndizvo zvichaitwa pakuguma kwenyika. Vatumwa vachabuda, vachabudisa vakaipa pakati pavakarurama,
\v 50 vachavakandira muvira romoto; ipapo pachava nokuchema nokugeda-geda kwameno.
\v 51 Jesu akati kwavari: Manzwisisa zvinhu izvi zvose here? Vakati kwaari: Hongu Ishe.
\v 52 Zvino akati kwavari: Naizvozvo munyori mumwe nomumwe wakadzidziswa zvovushe bwokudenga wakafana nomunhu, mwene weimba unobudisa zvinhu zvitsva nezvisharu pafuma yake.
\s Jesu unoshovorwa paNazareta
\p
\p
\v 53 Jesu wakati apedza mifananidzo iyi akabvapo.
\v 54 Akasvika kunyika yake akavadzidzisa musinagoge ravo, kusvikira vashamiswa vakati: Uyu wakawanepiko kuchenjera uku namabasa esimba?
\v 55 Ko haazi mwanakomana womuvezi here? Ko mai vake havanzi Maria here, navanunu'una vake Jakobho, naJose, naSimoni naJudhasi here?
\v 56 Nehanzvadzi dzake hadzizi pakati pedu dzose here? Ko iye wakagowanepi zvinhu izvozvi zvose.
\v 57 Vakagumbuswa naye. Asi, Jesu akati kwavari: Muporofita haangashaiwi kukudzwa asi munyika yake nomumba make.
\v 58 Akasaita mabasa esimba mazhinji ipapo nokusatenda kwavo.

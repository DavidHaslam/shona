\c 13
\s Mufananidzo wemukushi
\p
\v 1 Nezuva iro, Jesu wakabuda mumba akagara pasi pagungwa.
\v 2 Uye zvaunga zvikuru zvakaungana kwaari, kusvikira apinda muchikepe akagara pasi; nechaunga chose chakamira pamahombekombe.
\p
\v 3 Ndokutaura zvinhu zvizhinji kwavari nemifananidzo, achiti: Tarirai, mukushi wakabuda kunokusha.
\v 4 Zvino pakukusha kwake, imwe \add mbeu\add* yakawira kurutivi rwenzira; shiri dzikasvika dzikaidya.
\v 5 Imwe ikawira panzvimbo dzine mabwe, payakange isina ivhu zhinji; ikamera pakarepo, nekuti pakange pasina kudzika kwevhu.
\v 6 Kuzoti zuva rabuda, yakapiswa, uye nekuti yakange isina mudzi, yakasvava.
\v 7 Asi imwe yakawira pamhinzwa; mhinzwa ikakura, ikaivhunga.
\v 8 Asi imwe yakawira muvhu rakanaka, ikabereka chibereko, imwe zana, imwe makumi matanhatu, imwe makumi matatu.
\v 9 Une nzeve dzekunzwa, ngaanzwe.
\s Mabasa emifananidzo
\p
\v 10 Zvino vadzidzi vakasvika, vakati kwaari: Munotaurirei kwavari nemifananidzo?
\v 11 Akapindura akati kwavari: Nekuti kwakapiwa kwamuri kuziva zvakavanzika zveushe hwekumatenga, asi kwavari hakuna kupiwa.
\v 12 Nekuti ani nani unazvo uchapiwa, uye uchava nezvakawanda; asi ani nani usina uchatorerwa kunyange nezvaanazvo.
\v 13 Naizvozvo ndinotaura kwavari nemifananidzo, kuti vachiona, havaoni; uye vachinzwa havanzwi, uye havanzwisisi.
\v 14 Uye kwavari kwakazadziswa chiporofita chaIsaya chinoti: Nekunzwa muchanzwa, asi hamungatongonzwisisi; nekuona muchaona, asi hamungatongoonesesi.
\v 15 Nekuti moyo wevanhu ava wava mukukutu, uye vanonzwa nenzeve nemutsutsuru, nemeso avo vakaatsinzina; zvichida vangaona nemeso, nekunzwa nenzeve, uye vanzwisise nemoyo, uye vatendeuke, ndigovaporesa.
\v 16 Asi akaropafadzwa meso enyu, nekuti anoona; nenzeve dzenyu, nekuti dzinonzwa.
\v 17 Nekuti zvirokwazvo ndinoti kwamuri: Vaporofita nevakarurama vazhinji vakange vachishuva kuona zvamunoona, asi havana ku\add zvi\add*ona; nekunzwa zvamunonzwa, asi havana kunzwa.
\s Kududzirwa kwemufananidzo wemukushi
\p
\v 18 Naizvozvo imwi inzwai mufananidzo wemukushi.
\v 19 Umwe neumwe unonzwa shoko reushe asi asinganzwisisi, wakaipa unosvika ndokubvuta chakakushwa mumoyo make. Uyu ndiye wakakushwa kurutivi rwenzira.
\v 20 Asi wakakushwa panzvimbo dzine mabwe, ndiye unonzwa shoko ndokurigamuchira pakarepo nemufaro;
\v 21 asi haana mudzi maari, asi unogara kwenguva, unoti dambudziko kana kushushwa zvichiuya nekuda kweshoko, pakarepo unogumburwa.
\v 22 Uye wakakushwa pamhinzwa, ndiye unonzwa shoko, asi kufunganya kwenyika ino nekunyengera kwefuma zvinovhunga shoko, rikava risingabereki.
\v 23 Asi wakakushwa muvhu rakanaka, ndiye unonzwa shoko akanzwisisa, unoberekawo zvibereko, achiita, umwe zana, umwe makumi matanhatu, umwe makumi matatu.
\s Mufananidzo wemashawi nezviyo
\p
\v 24 Wakaisa pamberi pavo umwe mufananidzo, achiti: Ushe hwekumatenga hunofananidzwa nemunhu wakakusha mbeu yakanaka mumunda make.
\v 25 Asi vanhu vakati vavete, muvengi wake wakauya, akakusha mashawi pakati pezviyo, akaenda.
\v 26 Asi chipande chakati chamera nekubereka chibereko, zvino mashawi akaonekwawo.
\v 27 Zvino varanda vemwene weimba vakaswedera vakati kwaari: Ishe, hamuna kukusha mbeu yakanaka mumunda wenyu here? Zvino wawanepi mashawi?
\v 28 Akati kwavari: Muvengi waita izvi. Varanda vakati kwaari: Saka munoda kuti tindoaunganidza here?
\v 29 Asi wakati: Kwete, zvimwe kana muchiunganidza mashawi, mungadzura zviyowo nawo.
\v 30 Regai zvikure pamwe zviri zviviri kusvikira pakukohwa; zvino nenguva yekukohwa ndichati kuvakohwi: Unganidzai pakutanga mashawi, muasunge mwanda kuti muapise; asi muunganidze zviyo mudura rangu.
\s Mufananidzo wetsanga yemasitadha newembiriso
\p
\v 31 Wakaisa pamberi pavo umwe mufananidzo achiti: Ushe hwekumatenga hwakafanana netsanga yemasitadha*, munhu yaanotora akaidzvara mumunda make.
\v 32 Iyo iduku zvirokwazvo pambeu dzose, asi kana yakura ihuru pamiriwo, inoita muti, zvekuti shiri dzekudenga dzinouya dzichivaka matendere pamatavi awo.
\p
\v 33 Akataura umwe mufananidzo kwavari \add akati\add*: Ushe hwekumatenga hwakafanana nembiriso, mukadzi yaakatora, akaiisa muzviyero zvitatu zveupfu kusvikira hwose hwaviriswa.
\p
\v 34 Izvi zvinhu zvose Jesu wakaudza zvaunga nemifananidzo, uye pasina mufananidzo haana kutaura kwavari;
\v 35 kuti chizadziswe chakarehwa nemuporofita, achiti: Ndichazarura muromo wangu nemifananidzo; ndichataura zvinhu zvakange zvakavanzika kubva pamavambo enyika.
\s Kududzirwa kwemufananidzo wemashawi nezviyo
\p
\v 36 Zvino Jesu wakati arega zvaunga zvichienda, akapinda mumba; vadzidzi vake vakaswedera kwaari, vachiti: Tidudzirei mufananidzo wemashawi emunda.
\v 37 Akapindura akati kwavari: Unokusha mbeu yakanaka Mwanakomana wemunhu;
\v 38 uye munda inyika; nembeu yakanaka, ndivo vanakomana veushe; asi mashawi vanakomana vewakaipa.
\v 39 Muvengi wakaakusha ndidhiabhorosi; kukohwa kuguma kwenyika; nevakohwi vatumwa.
\v 40 Naizvozvo mashawi sezvaanounganidzwa achipiswa mumoto, zvichava saizvozvo pakuguma kwenyika ino.
\v 41 Mwanakomana wemunhu uchatuma vatumwa vake, vagounganidza kubva muushe hwake zvigumbuso zvose nevanoita zvakaipa;
\v 42 zvino vachavakandira muvira remoto; ipapo pachava nekuchema nekugeda-geda kwemeno.
\v 43 Ipapo vakarurama vachapenya sezuva muushe hwaBaba vavo. Une nzeve dzekunzwa, ngaanzwe.
\s Mufananidzo wefuma yakavanzwa
\p
\v 44 Zvekare ushe hwekumatenga hwakafanana nefuma yakavigwa mumunda, inoti kana munhu aiwana, uno\add i\add*viga; zvino nemufaro wake unoenda akanotengesa zvose zvaanazvo akatenga munda uwoyo.
\s Mufananidzo wemaparera*
\p
\v 45 Zvekare ushe hwekumatenga hwakafanana nemushambadziri unotsvaka maparera* akanaka;
\v 46 akati awana parera rimwe rine mutengo mukuru, akaenda akanotengesa zvose zvaakange anazvo, akaritenga.
\s Mufananidzo wemumbure
\p
\v 47 Zvekare ushe hwekumatenga hwakafanana nemumbure unokandirwa mugungwa, ukaunganidza marudzi ose \add ehove\add*.
\v 48 Iwo kana wazara, vano\add u\add*kwevera pamahombekombe, vogara pasi, vounganidzira dzakanaka mumidziyo, asi dzakaipa vanodzirashira kunze.
\v 49 Zvichava saizvozvo pakuguma kwenyika; vatumwa vachabuda, vachaparadzanisa vakaipa kubva pakati pevakarurama,
\v 50 uye vachavakandira muvira remoto; ipapo pachava nekuchema nekugeda-geda kwemeno.
\p
\v 51 Jesu akati kwavari: Manzwisisa izvi zvose here? Vakati kwaari: Hongu Ishe.
\v 52 Zvino akati kwavari: Naizvozvo munyori umwe neumwe wakadzidziswa zveushe hwekumatenga wakafanana nemunhu, mwene weimba, unobudisa zvinhu zvitsva nezvisharu pafuma yake.
\s Jesu unoshovorwa paNazareta
\p
\v 53 Zvino zvakaitika kuti Jesu apedza mifananidzo iyi wakabvapo.
\v 54 Uye wakati asvika kunyika yekwake akavadzidzisa musinagoge ravo, kusvikira vashamisika vakati: Kunobvepi kune uyu kuchenjera uku nemabasa esimba?
\v 55 Uyu haazi mwanakomana wemuvezi here? Ko mai vake havanzi Maria here, nevanin'ina vake Jakobho naJose naSimoni naJudhasi here?
\v 56 Nehanzvadzi dzake hadzisi nesu dzose here? Ko zvinobvepi kune uyu zvinhu izvozvi zvose.
\v 57 Vakagumbuswa naye. Asi Jesu akati kwavari: Muporofita haavi usina kukudzwa kunze kwemunyika yekwake nemumba make.
\v 58 Uye haana kuita mabasa esimba mazhinji ipapo nekuda kwekusatenda kwavo.

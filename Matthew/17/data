\c 17
\s Kubwinya kwaJesu pagomo
\p
\v 1 Shure kwemazuva matanhatu Jesu akatora Petro naJakobho naJohwani munun'una wake, akavakwidza mugomo refu vari voga.
\v 2 Akashandurwa chimiro pamberi pavo, chiso chake chikapenya sezuva, nguvo dzake dzikachena sechiedza.
\v 3 Zvino tarira, kwakaonekwa kwaari Mozisi naEria vachitaura naye.
\v 4 Zvino Petro akapindura akati kuna Jesu: Ishe, zvakatinakira kuva pano; kana muchida, ngatiite pano matumba matatu, rimwe renyu, nerimwe raMozisi, nerimwe raEria.
\v 5 Wakati achataura, tarira, gore rinopenya rakadzikatira; uye tarira, inzwi rikabva mugore, richiti: Uyu Mwanakomana wangu unodika, wandinofadzwa maari kwazvo, inzwai iye.
\v 6 Vadzidzi vakati vachi\add zvi\add*nzwa, vakawa nechiso chavo, vakatya zvikuru.
\v 7 Asi Jesu akaswedera akavabata, akati: Simukai, musatya.
\v 8 Vakati vachisimudza meso avo, havana kuona munhu, kunze kwaJesu chete.
\v 9 Zvino vakati vachiburuka mugomo, Jesu akavaraira, achiti: Musaudza munhu chiratidzo ichi, kusvikira Mwanakomana womunhu amukazve kuvakafa.
\v 10 Vadzidzi vake vakamubvunza vachiti: Vanyori vanogotaurireiko vachiti Eria unofanira kutanga kuuya?
\v 11 Jesu akapindura akati kwavari: Eria uchatanga kusvika zvirokwazvo, uchavandudza zvinhu zvose.
\v 12 Asi ndinotaura kwamuri kuti Eria wakatosvika, asi havana kumuziva, asi vakamuitira zvose zvavakada; saizvozvowo vachatambudza Mwanakomana womunhu.
\v 13 Zvino vadzidzi vakanzwisisa kuti wakataura kwavari zvaJohwani Mubhabhatidzi.
\s Jesu unoporesa mukomana unezvipusha
\p
\v 14 Vakati vasvika kuchaunga, kwakauya kwaari munhu, akamufugamira, achiti:
\v 15 Ishe, donzwirai mwanakomana wangu ngoni, nokuti une zvipusha, unotambudzika kwazvo; nokuti nguva zhinji unowira mumoto, kazhinji mumvura.
\v 16 Uye ndakamuuyisa kuvadzidzi venyu, asi havana kugona kumuporesa.
\v 17 Jesu akapindura akati: Haiwa! Zera risina rutendo nerakatsauka, ndichava nemwi kusvikira rinhiko? Ndichakuitirai moyo murefu kusvikira rinhiko? Muunzei naye pano kwandiri.
\v 18 Zvino Jesu akaritsiura, dhimoni rikabuda kwaari, mwana akaporeswa kubva panguva iyoyo.
\v 19 Zvino vadzidzi vakauya kuna Jesu parutivi, vakati: Isu takanga tisingagoni neiko kuribudisa?
\v 20 Jesu akati kwavari: Nemhaka yokusatenda kwenyu. Nokuti zvirokwazvo ndinoti kwamuri: Kana munokutenda \add kwakaita\add* setsanga yemasitadha, mungati kugomo iri: Ibva pano, enda koko; uye richabva; hakune chinhu chingakukonai.
\v 21 Asi zera uri haribudi kunze chete nokunyengetera nokutsanya.
\s Jesu unotaura zvorufu rwake nokumuka kwake
\p
\v 22 Zvino vachagara muGarirea, Jesu akati kwavari: Mwanakomana womunhu wobva wokumikidzwa mumaoko avanhu,
\v 23 uye vachamuuraya, asi nezuva retatu uchamutswazve. Vakashurukirwa zvikuru.
\s Jesu unoripa mari yetembere
\p
\v 24 Zvino vakati vachisvika Kapenaume, vanhu vaigamuchira mutero vakauya kuna Petro, vakati: Mudzidzisi wenyu haateri here?
\v 25 Akati: Hongu. Zvino wakati achipinda mumba, Jesu akamutangira achiti: Unofungeiko Simoni? Madzimambo enyika anotora muripo kana mutero kuna vana aniko? Kuvanakomana vavo kana kuvatorwa?
\v 26 Petro akati kwaari: Kuvatorwa. Jesu akati kwaari: Saka vanakomana vakasununguka.
\v 27 Asi kuti tirege kuvagumbusa, enda kugungwa ukande chiredzo; ubate hove inotanga kubuda; kana washamisa muromo wayo, uchawana mari; uitore uvape, \add ive\add* yangu neyako.

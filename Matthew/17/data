\c 17
\s Kubwinya kwaJesu pagomo
\p
\v 1 Shure kwemazuva matanhatu Jesu akatora Petro, naJakobho, naJohwani munun'una wake, akaenda navo mugomo refu vari voga.
\v 2 Akashandurwa chimiro pamberi pavo, chiso chake chikapenya sezuva, nguvo dzake dzikachena sechiedza.
\v 3 Zvino tarira, Mozisi naEria vakaonekwa kwavari, vachitaura naye.
\v 4 Zvino Petro akapindura, akati kuna Jesu: Ishe, zvakatinakira kuva pano; kana muchida, ndichavaka matumba matatu pano, rimwe renyu, rimwe raMozisi rimwe raEria.
\v 5 Wakati achataura, tarira, gore rinobwinya rakavafukidza; zvino tarirazve inzwi rikabva mugore, richiti: Uyu Mwanakomana wangu unodika, wandinofara maari kwazvo, mumunzwei.
\v 6 Vadzidzi vakati vachi\add zvi\add*nzwa, vakawa nezviso zvavo, vakatya zvikuru.
\v 7 Asi Jesu akaswedera akavabata, akati: Simukai, musatya.
\v 8 Vakati vachisimudza meso avo, havana kuzoona munhu, asi Jesu chete.
\v 9 Zvino vakati vachiburuka mugomo, Jesu akavaraira, akati: Musaudza munhu chiratidzo, kusvikira Mwanakomana womunhu amuka kuvakafa.
\v 10 Vadzidzi vakamubvunza, vachiti: Vanyori vanogotaurireiko, vachiti: Eria unofanira kutanga kuuya?
\v 11 Jesu akapindura, akati kwavari: Eria uchatanga kuuya zvirokwazvo, avandudze zvinhu zvose.
\v 12 Asi ndinotaura kwamuri kuti Eria wakatosvika, asi havana kumuziva, asi vakamuitira chipi nechipi chavakada; saizvozvovo Mwanakomana womunhu uchabva wotambudzwa navo.
\v 13 Zvino vadzidzi vakanzwisisa kuti wakataura kwavari zvaJohwani Mubhabhatidzi.
\s Jesu unoporesa mukomana unezvipusha
\p
\v 14 Vakati vasvika kuchaunga, kwakauya kwaari munhu, akamufugamira, akati:
\v 15 Ishe, donzwirai mwanakomana wangu ngoni, nokuti unezvipusha, unotambudzika kwazvo; nokuti kazhinji unowira mumoto, kazhinji mumvura.
\v 16 Ndakamuuyisa kuvadzidzi venyu, vakasagona kumuporesa.
\v 17 Jesu akapindura, akati: Haiwa! Rudzi rusingatendi, rwakatsauka, ndichagara nemwi kusvikira rinhiko? Ndichakuitirai moyo murefu kusvikira rinhiko? Uyai naye pano kwandiri.
\v 18 Zvino Jesu akatsiura, mweya wakaipa ukabuda kwaari, mukomana akapora kubva panguva iyoyo.
\v 19 Zvino vadzidzi vakauya kuna Jesu parutivi, vakati: Ko isu takanga tisingagoni neiko kuubudisa?
\v 20 Jesu akati kwavari: Nemhaka yokusatenda kwenyu. Nokuti zvirokwazvo ndinoti kwamuri: Kana munokutenda kwakaita setsanga yemasitadha, mungati kugomo iri: Ibva pano, enda koko; ringaenda; hakune chinhu chingakukundai.
\v 21 Asi rudzi urwu runongobva chete nokunyengetera nokutsanya.
\s Jesu unotaura zvorufu rwake nokumuka kwake
\p
\v 22 Zvino vachigara muGariri, Jesu akati kwavari: Mwanakomana womunhu wobva wokumikidzwa mumavoko avanhu,
\v 23 zvino vachamuuraya, asi nezuva retatu uchamutswazve. Vakashurukirwa zvikuru.
\s Jesu unoripa mari yetembere
\p
\v 24 Vakati vachisvika Kapenaume, vanhu vaigamuchira mutero vakauya kuna Petro, vakati: Mudzidzisi wenyu haaripi muripo wetembere here?
\v 25 Akati: Hongu. Zvino wakati achipinda mumba, Jesu akatanga kutaura kwaari, achiti: Unofungeiko Simoni? Madzimambo enyika anotora muripo nomutero kuna vana aniko? Kuvanakomana vavo kana kuvaeni?
\v 26 Peturo akati kwavari: Kuveni. Jesu akati kwaari: Saka vanakomana vakasununguka.
\v 27 Asi, kuti tirege kuvagumbusa, enda kugungwa ukande chiredzo; ubate hove inotanga kubuda; kana washamisa muromo wayo, uchawana mari; uitore, uvape iyo, ive yangu neyako.

\c 7
\s Mharidzo pagomo: Kutonga vamwe.
\p
\v 1 Musatonga kuti murege kutongwa.
\p
\v 2 Nokuti nokutonga kwamunotonga nako, muchatongwa nako; nechiyero chamunoyera nacho, muchayerwa nachovo.
\v 3 Unotaririreiko rubanzu ruri muziso reumwe wako, asi danda riri muziso rako usingarirangariri?
\v 4 Kana ungataura seiko kuneumwe wako uchiti, rega ndivhomore rubanzu muziso rako, asi danda riri muziso rako?
\v 5 Iwe munyengeri, tanga kubvisa danda muziso rako, ugovona kwazvo kubvisa rubanzu muziso reumwe wako.
\v 6 Musapa zvitsvene kumbwa, kana kukandira maparera enyu pamberi penguruve, kuti dzirege kumatsika netsoka dzadzo, dzikatendevuka dzikakubvamburai.
\s Kutsunga pakunyengetera.
\p
\v 7 Kumbirai, muchapiwa; tsvakai, muchawana; Gogodzai, muchazarurirwa.
\v 8 Nokuti mumwe nomumwe unokumbira unogamuchira, unotsvaka unowana, nounogogodza unozarurirwa.
\v 9 Munhu ndoupiko kwamuri, kana mwanakomana wake akakumbira chingwa, unomupa ibwe?
\v 10 Kana akakumbira hove, unomupa nyoka?
\v 11 Zvino kana imwi makaipa muchiziva kupa vana venyu zvipo zvakanaka, Baba venyu vari kudenga vachapfuvurisa seiko kupa zvinhu zvakanaka ivo vanomukumbira?
\v 12 Saka zvinhu zvipi nezvipi zvamunoda kuti vanhu vakuitirei, muvaitirevo ivo saizvozvo nokuti uyu ndiwo murairo navaporofita.
\s Nzira mbiri.
\p
\p
\v 13 Pindai nesuvo rakamanikana nokuti suvo rakafara nzira yakapamhamha inoenda kukuparadzwa. Vanopinda naro vazhinji.
\v 14 Nokuti suvo rakamanikana nenzira nhete inoenda kuvupenyu, vanoiwana vashoma.
\s Vadzidzisi venhema.
\p
\v 15 Chenjerai vaporofita venhema. Vanovuya kwamuri vanenguvo dzamakwai asi mukati ari mapere anoparadza.
\v 16 Muchavaziva nezvibereko zvavo. Mazambiringa anombotanhwa paminzwa here, kana mavonde parukato?
\v 17 Saizvozvo muti mumwe nomumwe wakanaka unobereka zvibereko zvakanaka asi muti wakaipa unobereka zvibereko zvakaipa.
\v 18 Muti wakanaka haungabereki zvibereko zvakaipa nomuti wakaipa haangabereki zvibereko zvakanaka.
\v 19 Muti mumwe nomumwe usingabereki zvibereko zvakanaka, unotemwa ukakandirwa mumoto.
\v 20 Saka muchavaziva nezvibereko zvavo.
\s Kunzwa nokuita.
\p
\v 21 Havazi vose vanoti kwandiri Ishe, Ishe vachapinda muvushe hwokudenga. Asi unoita kuda kwaBaba vangu vari kudenga.
\v 22 Vazhinji vachati kwandiri nezuva iro, Ishe, Ishe hatina kuporofita muzita renyu here? Nokudzinga mweya yakaipa muzita renyu here? Nokuita mabasa esimba mazhinji muzita renyu here?
\v 23 Zvino ndichavavudza pachena handina kutongokuzivai, ibvai kwandiri imi vaiti vokusarurama.
\v 24 Naizvozvo mumwe nomumwe unonzwa mashoko angu awa, akaaita ungafananidzwa nomurume wakachenjera. Wakavaka imba yake paruware.
\v 25 Mvura ikanaya, mvura zhinji ikavuya, mitutu ika vhuvhuta, ikarova imba iyo ikasawa nokuti yakanga yakateyiwa paruware.
\v 26 Mumwe nomumwe unonzwa mashoko angu awa, akasaaita, ungafananidzwa nomurume benzi wakavaka imba yake pajecha.
\v 27 Mvura ikanaya, mvura zhinji ikavuya, mitutu ikavhuvhuta, ikarova imba iyo, ikawa. Kuwa kwayo kukava kukuru.
\v 28 Jesu wakati apedza mashoko iwayo vanhu vazhinji vakashamiswa nedzidziso yake.
\v 29 Nokuti wakavadzidzisa sounesimba asingaiti savaSajusi.

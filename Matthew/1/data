\c 1
\s Madzitateguru aJesu Kristu
\p
\p
\v 1 Bhuku ramadzitateguru aJesu Kristu, Mwanakomana waDhavhidhi, mwanakomana waAbhurahamu.
\v 2 Abhurahamu akabereka Isaka, Isaka akabereka Jakobho, Jakobho akabereka Judha navanun'una vake,
\v 3 Judha akabereka Faresi naZara kuna Tamari, Faresi akabereka Esiromi, Esiromi akabereka Arami,
\v 4 Arami akabereka Aminadhabhi, Aminadhabhi akabereka Naasoni, Naasoni akabereka Sarimoni,
\v 5 Sarimoni akabereka Bhowasi kuna Rahabhi, Bhowasi akabereka Obhedhi kuna Rute, Obhedhi akabereka Jese,
\v 6 Jese akabereka Dhavhidhi mambo, Dhavhidhi mambo akabereka Soromoni ku\add mukadzi\add* \add waiva\add* waUria,
\v 7 Soromoni akabereka Robhoami, Robhoami akabereka Abhiya, Abhiya akabereka Asa,
\v 8 Asa akabereka Josafati, Josafati akabereka Joramu, Joramu akabereka Oziasi,
\v 9 Oziasi akabereka Jotamu, Jotamu akabereka Akazi, Akazi akabereka Hezekia,
\v 10 Hezekia akabereka Manase, Manase akabereka Amoni, Amoni akabereka Josia,
\v 11 Josia akabereka Jekonia navanun'una vake nenguva yavakatapirwa kuBhabhironi.
\v 12 Zvino shure kokutapirwa kwavo kuBhabhironi, Jekonia akabereka Saratieri, Saratieri akabereka Zorobhabheri,
\v 13 Zorobhabheri akabereka Abhiudhi, Abhiudhi akabereka Eriakimi,Eriakimi akabereka Azori;
\v 14 Azori akabereka Sadhoki, Sadhoki akabereka Akimu, Akimi akabereka Eriyudhi,
\v 15 Eriyudhi akabereka Eriazari Eriazari akabereka Matani,Matani akabereka Jakobho,
\v 16 Jakobho akabereka Josefa murume waMaria, unova ndiye wakazvara Jesu, unonzi Kristu.
\v 17 Naizvozvo mazera ose kubva kuna Abhurahamu kusvikira kuna Dhavhidhi mazero anegumi namana, kubva kuna Dhavhidhi kusvikira pakutapirwa kuBhabhironi, mazera anegumi namana kubva pakutapirwa kuBhabhironi kusvikira kuna Jesu Kristu, mazero anegumi namana.
\s Kuberekwa kwaJesu Kristu
\p
\v 18 Zvino kuberekwa kwaJesu Kristu kwaiva kwakadai, apo Maria mai vake, wakati avimbisana kuwanana naJosefa, vasati vasangana, wakavonekwa ava nemimba noMweya Mutsvene.
\v 19 Zvino Josefa murume wake zvaakanga ari wakarurama, asingadi kumufumura, wakafunga kumuramba chinyararire.
\v 20 Asi zvino wakati acharangarira zvinhu izvozvi, tarira mutumwa waShe akazviratidza kwaari pakurota achiti, Josefa mwanakomana waDhavhidhi, usatya kuzvitorera Maria mukadzi wako, nokuti icho chiri maari chakaberekwa noMweya Mutsvene.
\v 21 Iye uchabereka Mwanakomana, uye uchatumidza zita rake \add kuti\add* Jesu, nokuti uchaponesa vanhu vake pazvivi zvavo.
\v 22 Zvino zvose izvozvi zvakaitwa kuti zvizadziswe zvakarebwa naShe, no\add muromo wo\add*muporofita achiti:
\v 23 Tarira, mhandara ichava nemimba, ichazvara Mwanakomana, vachatumidza zita \add rake\add* Emanueri, ndokuti kana zvichishandurwa, Mwari unesu.
\v 24 Zvino Josefa amuka pahope dzake, akaita sezvaakarairwa nomutumwa waShe, akazvitorera mukadzi wake.
\v 25 Akasamuziva kusvikira azvara mwanakomana wake wedangwe, akamutumidza zita rinonzi Jesu.

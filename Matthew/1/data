\c 1
\s Madzitateguru aJesu Kristu
\p
\v 1 Bhuku renhoroondo yedzinza raJesu Kristu, Mwanakomana waDhavhidhi, mwanakomana waAbhurahamu.
\v 2 Abhurahamu wakabereka Isaka; Isaka akabereka Jakobho; Jakobho akabereka Judha nevanakomana vamai vake;
\v 3 Judha akabereka Faresi naZara kuna Tamari; Faresi akabereka Esiromi; Esiromi akabereka Arami;
\v 4 Arami akabereka Aminadhabhi; Aminadhabhi akabereka Naasoni; Naasoni akabereka Sarimoni;
\v 5 Sarimoni akabereka Bhowazi kuna Rahabhi; Bhowazi akabereka Obhedhi kuna Rute; Obhedhi akabereka Jese;
\v 6 Jese akabereka Dhavhidhi mambo; Dhavhidhi mambo akabereka Soromoni ku\add mukadzi\add* \add waiva\add* waUria;
\v 7 Soromoni akabereka Robhoami; Robhoami akabereka Abhiya; Abhiya akabereka Asa;
\v 8 Asa akabereka Josafati; Josafati akabereka Joramu; Joramu akabereka Oziasi;
\v 9 Oziasi akabereka Jotamu; Jotamu akabereka Akazi; Akazi akabereka Hezekia;
\v 10 Hezekia akabereka Manase; Manase akabereka Amoni; Amoni akabereka Josiyasi;
\v 11 Josiyasi akabereka Jekoniasi nevanakomana vamai vake nenguva yekutapirwa kuBhabhironi.
\v 12 Zvino shure kwekutapirwa kuBhabhironi, Jekoniasi akabereka Saratieri; Saratieri akabereka Zerubhabheri;
\v 13 Zerubhabheri akabereka Abhiudhi; Abhiudhi akabereka Eriakimi; Eriakimi akabereka Azori;
\v 14 Azori akabereka Sadhoki; Sadhoki akabereka Akimi; Akimi akabereka Eriyudhi;
\v 15 Eriyudhi akabereka Eriazari; Eriazari akabereka Matani; Matani akabereka Jakobho;
\v 16 Jakobho akabereka Josefa murume waMaria, kwakazvarwa kwaari Jesu, anonzi Kristu.
\p
\v 17 Naizvozvo mazera ose kubva kuna Abhurahamu kusvikira kuna Dhavhidhi mazera gumi nemana; nekubva kuna Dhavhidhi kusvikira pakutapirwa kuBhabhironi mazera gumi nemana; nekubva pakutapirwa kuBhabhironi kusvikira kuna Kristu mazera gumi nemana.
\s Kuberekwa kwaJesu Kristu
\p
\v 18 Zvino kuberekwa kwaJesu Kristu kwaiva kwakadai: Nekuti mai vake Maria vakati vapana nduma naJosefa, vasati vasangana vakaonekwa vava nemimba neMweya Mutsvene.
\v 19 Zvino Josefa murume wavo zvaakange ari wakarurama, asingadi kuvafumura, waida kuvaramba muchivande.
\v 20 Asi zvino wakati acharangarira zvinhu izvozvi, tarira, mutumwa waIshe wakaonekwa kwaari muchiroto achiti: Josefa, mwanakomana waDhavhidhi, usatya kuzvitorera Maria mukadzi wako; nekuti icho chakaumbwa maari ndecheMweya Mutsvene.
\v 21 Uye achabereka Mwanakomana, uye uchatumidza zita rake Jesu, nekuti iye achaponesa vanhu vake pazvivi zvavo.
\v 22 Zvino zvese izvozvi zvakaitwa kuti zvizadziswe zvakarehwa naIshe nemuporofita achiti:
\v 23 Tarira, mhandara ichava nemimba, igozvara Mwanakomana, vachatumidza zita rake Emanueri, ndokuti kana zvichishandurwa, Mwari anesu.
\v 24 Zvino Josefa amuka pahope akaita sezvakamuraira mutumwa waIshe, akazvitorera mukadzi wake;
\v 25 uye haana kumuziva kusvikira azvara Mwanakomana wake wedangwe; akatumidza zita rake JESU.

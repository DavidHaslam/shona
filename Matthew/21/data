\c 21
\s Jesu unogamuchirwa paJerusarema
\p
\v 1 Vakati vachiswedera Jerusarema, vasvika Bhetefage pagomo reMiorivhi, ipapo Jesu akatuma vadzidzi vaviri,
\v 2 achiti kwavari: Endai kumusha wakatarisana nemwi, pakarepo muchawana mbongoro yakasungirwa, ine dhongwana; sunungurai, muuyise kwandiri.
\v 3 Kana ani nani achitaura chinhu kwamuri, muchati: Ishe unozvida; pakarepo uchazvitumira,
\v 4 Izvozvo zvakaitwa, kuti zvizadzisike zvakataurwa nomuporofita. achiti:
\v 5 Udzai mukunda weZiyoni: Tarira Mambo wako unouya kwauri; ari munyoro, akatasva mbongoro, nedhongwana mwana wembongoro.
\p
\v 6 Vadzidzi vakaenda, vakaita Jesu sezvaakavaraira,
\v 7 vakauya nembongoro nedhongwana, vakaisa nguvo dzavo pamusoro pazvo; vaka\add mu\add*gadza pamusoro pazvo.
\v 8 Chaunga chikuru kwazvo chikawarira nguvo dzacho munzira; vamwe vakatema matavi pamiti vakawarira munzira.
\v 9 chaunga chakanga chakamutungamirira nechakanga chichitevera chikadanidzira, chichiti: Hosana* kuMwanakomana waDavhidhi! Ngaarumbidzwe iye unouya muzita raShe! Hosana* kumusoro-soro!
\p
\v 10 Wakati apinda Jerusarema, guta rose rikazungunuswa, uchiti: Ndianiko uyu?
\v 11 chaunga chikati: Uyu ndiJesu muporofita weNazareta reGarirea.
\s Jesu unonatsa tembere
\p
\v 12 Zvino Jesu wakapinda mutembere yaMwari, akabudisa vose vaitengesa navaitenga mutembere, akakwidibira matafura avaitsinhanha mari, nezvigaro zvavaitengesa njiva.
\v 13 Akati kwavari: Kwakanyorwa \add kuchinzi\add*: Imba yangu ichanzi imba yomunyengetero, asi imwi munoiita bako ramakororo.
\v 14 Kukauya kwaari mapofu nezvirema mutembere; akavaporesa.
\v 15 Asi vapristi vakuru navanyori vakati vachiona zvinhu zvinoshamisa zvaakanga achiita, navana vachidanidzira mutembere vachiti: Hosana* kuMwanakomana waDhavhidhi! Vakatsamwa zvikuru,
\v 16 vakati kwaari: Unonzwa zvavanotaura ivava here? Jesu akati kwavari: Hongu, hamuna kutongorava here, kuti: Mumuromo mavacheche navanomwa makaperedzera rumbidzo?
\v 17 Akavasiya, akabuda muguta, achienda Bhetaniya, ndokuvatapo.
\s Jesu unotuka muonde wakanga usingabereki
\p
\v 18 Kuzoti mangwanani wakati achidzokera kuguta, akanzwa nzara.
\v 19 Zvino, wakati axchiona muonde panzira, akaswedera kwauri, akasawana chinhu kwauri, asi mashizha chete; akati kwauri: Ngakurege kuva nezvibereko kwauri nokusingaperi. Pakarepo muonde ukaswava.
\v 20 Vadzidzi vakati vachiona, vakashamisika, vachiti: Muonde wasvava pakarepo seiko?
\v 21 Jesu akapindura akati kwavari: Zvirokwazvo ndinoti kwamuri: Dai maiva nokutenda, musingakahadziki, hamungaiti izvi kumuonde chete, asi kana mukati kugomo iri: Simudzwa ukandirwe mugungwa, zvichaitwa.
\v 22 Nezvose kunyange zvipi nezvipi zvamunokumbira mumunyengetero, kana muchitenda, muchazvipiwa.
\s Simba raJesu rinobvepi
\p
\v 23 Wakati apinda mutembere, vapristi vakuru navakuru vavanhu vakauya kwaari achidzidzisa, vakati: Munoita zvinhu izvozvi nesimba ripiko? Ndiani wakakupai simba iri?
\v 24 Jesu akapindura akati kwavari: Neni ndichakuvhunzaiwo shoko rimwe; kana mukandiudza iro, neni ndichakuudzaivo kuti ndinoita izvi nesimba ripi.
\v 25 Rubhabhatidzo rwaJohwani rwakabvepiko? Kudenga here kana kuvanhu? Vakarangana vachiti: Kana tikati: Kudenga, uchati kwatiri: Makagoregerei kumutenda?
\v 26 Asi kana tikati: Kuvanhu, tinotya chaunga; nokuti vose vakatora Johwani somuporofita.
\v 27 Vakapindura Jesu vakati: Hatizivi, ndokuti kwavari: Neni handingakuudziyiwo simba randinoita naro zvinhu izvi.
\s Mufananidzo wavana vaviri
\p
\v 28 Zvino munofungeiko? Munhu waiva navanakomana vaviri; akauya kunowokutanga, akati: Mwana, enda nhasi kundobata mumunda wangu wemizambiringa.
\v 29 Iye akapindura akati: Handidi; asi pashure akatendeuka akenda.
\v 30 Akaenda kunowechipiri akataura saizvozvo. Iye akapindura akati: Ndino\add enda\add*, Ishe; akasaenda.
\v 31 Ndoupiko kuna ivavo vaviri wakaita kuda kwababa? Vakati kwaari: Wokutanga. Jesu akati kwavari: Zvirokwazvo ndinoti kwamuri: Vateresi nezvifeve vanokutangirai kupinda muushe hwaMwari.
\v 32 Nokuti Johwani wakauya kwamuri nenzira yokururama, mukasamutenda; asi vateresi nezvifeve vakamutenda. Imwi makati muchiona \add izvozvo\add*, hamuna kuzotendeuka kuti mumutende.
\s Mufananidzo wevarimi vakaipa
\p
\v 33 Inzwai umwe mufananidzo. Kwaiva nomumwe, mwene weimba, wakasima munda wake wemizambiringa; akaukomba noruzhowa, akachera pokusvinira waini mauri, akavaka shongwe, akaupa varimi, akaenda kune imwe nyika.
\v 34 Kuzoti nguva yezvibereko yaswedera, akatuma varanda vake kuvarimi kuti vagamuchire zvibereko zvawo.
\v 35 Asi varimi vakabata varanda vake, umwe vakarova, umwe vakauraya, umwe vakataka namatombo.
\v 36 Akatumazve vamwe varanda vazhinji kune vekutanga; vakavaitira saizvozvo.
\v 37 Asi pakupedzisira akatuma mwanakomana wake kwavari, achiti: Vacharemekedza mwanakomana wangu .
\v 38 Asi varimi vakati vachiona mwanakomana, vakataurirana, \add vachiti\add*: Uyu ndiye mugari wenhaka; uyai, ngatimuurayeyi tibate nhaka yake.
\v 39 Zvino vakamubata vakabudisira kunze komunda wemizambiringa vaka\add mu\add*uraya.
\v 40 Naizvozvo kana mwene womunda wemizambiringa achisvika, uchaiteiko kuvarimi ivavo?.
\v 41 Vakati kwaari: Uchaparadza zvakaipa vanhu avo vakaipa, akapa vamwe varimi munda wemizambiringa, vachazomupa zvibereko nenguva dzazvo.
\p
\v 42 Jesu akati kwavari: Hamuna kutongorava here pamagwaro \add panoti\add*: Ibwe vavaki ravakaramba, ndiro rakazova musoro wekona; uku kuita kwaShe, kunoshamisa pameso edu?
\p
\v 43 Naizvozvo ndinoti kwamuri: Ushe hwaMwari huchatorwa kubva kwamuri, hukapiwa kurudzi rwunobereka zvibereko zvahwo,
\v 44 Uye ani nani unowira pamusoro pebwe iri, uchavhuniwa; asi upi noupi warinowira richamukuya akaita upfu.
\p
\v 45 Vapristi vakuru navaFarisi vakati vachinzwa mifananidzo yake, vakaziva kuti unovareva ivo.
\v 46 Zvino vakati vachitsvaka kumubata vakatya zvaunga nokuti vaimuidza muporofita.

\c 21
\s Jesu unogamuchirwa paJerusarema.
\p
\p
\v 1 Vakati vachiswedera Jerusarema, vakasvika Betefage, pagomo reMiorivhi, ipapo Jesu akatuma vadzidzi vaviri,
\v 2 akati kwavari: Endai kumusha wakatarisana nemwi, pakarepo muchawana mbongoro yakasungirwa, inedhongwana rayo; sunungurai, muvuyise kwandiri.
\v 3 Kana aninani achitaura chinhu kwamuri, muchati: Ishe unozvida; pakarepo uchazvitumira,
\v 4 Izvozvo zvakaitwa, kuti zvizadziswe zvakataurwa nomuporofita. achiti:
\v 5 Vudzai mwanasikana weZiyoni: Tarira Mambo wako unovuya kwauri; ari munyoro, akatasva mbongoro, nedhongwana mwana wembongoro.
\p
\v 6 Vadzidzi vakaenda, vakaita sezvavakarairwa naJesu,
\v 7 vakavuya nembongoro nedhongwana, vakaisa nguvo dzavo pamusoro pazvo; vaka\add mu\add*gadza pamusoro pazvo.
\v 8 Gurumwandira guru rikawarira nguvo dzaro munzira; vamwe vakatema matavi pamiti vakawarira munzira.
\v 9 Gurumwandira rakanga rakamutungamirira nerakanga richitevera rakadanidzira, richiti: Hosana kuMwanakomana waDavhidhi! Ngaarumbidzwe iye unovuya muzita raShe! Hosana kumusoro-soro!
\v 10 Wakati apinda Jerusarema, guta rose rikapesaniswa, vakati: Uyu ndianiko?
\v 11 Gurumwandira rikati: Uyu ndiJesu muporofita weNazareta reGariri.
\s Jesu unonatsa tembere.
\p
\p
\v 12 Zvino Jesu wakapinda mutembere yaMwari, akabudisa vose vaitengesa navaitenga mutembere, akawisa matafura avaitsinhanhisa mari, nezvigaro zvavaitengesa njiva.
\v 13 Akati kwavari: Kwakanyorwa \add kuchinzi\add*: Imba yangu ichanzi imba yokunyengetera, asi imwi munoiita bako ramakororo.
\v 14 Zvino mapofu navaikamhina vakavuya kwaari mutembere; akavaporesa.
\v 15 Asi vaprista vakuru navanyori vakati vachivona zvinhu zvinoshamisa zvaakanga achiita, navana vachidanidzira mutembere vachiti: Hosana kuMwanakomana waDhavhidhi! Vakatsamwa zvikuru,
\v 16 vakati kwaari: Unonzwa zvavanotaura ivava here? Jesu akati kwavari: Hongu, imwi hamuna kutongorava here, kuti: Mumuromo mavacheche navanomwa makakwanisa kukudza?
\v 17 Akavasiya, akabuda muguta, akaenda Bhetaniya, ndokuvatapo.
\s Jesu unotuka muvonde wakanga usingabereki,
\p
\p
\v 18 Mangwanani wakati achidzokera kuguta, akanzwa nzara.
\v 19 Zvino, wakati achivona muvonde panzira, akaenda kwauri, akasawana chinhu kwauri, asi mashizha chete; akati kwawuri: Ngakurege kuva nezvibereko kwauri nokusingaperi. Muvonde ukawoma pakarepo.
\v 20 Vadzidzi vakati vachivona, vakashamiswa, vakati: Muvonde waoma pakarepo seiko?
\v 21 Jesu akapindura akati kwavari: Zvirokwazvo ndinoti kwamuri: Dai maiva nokutenda, musinganyunyuti, hamungaiti izvi zvomuvonde bedzi, asi kana mukati kugomo iri: Simudzwa, ukandirwe mugungwa, zvichaitwa.
\v 22 Nezvose zvamunokumbira muchinyengetera, kana muchitenda, muchazvipiwa.
\s Simba raJesu runobvepi
\p
\p
\v 23 Wakati achipinda mutembere, vaprista vakuru navakuru vavanhu vakavuya kwaari achidzidzisa, vakati: Munoita zvinhu izvozvi nesimba ripiko? Ndiani wakakupai simba iri?
\v 24 Jesu akapindura akati kwavari: Neni ndichakuvhunzaivo shoko rimwe; kana mukandivudza iro, neni ndichakuvudzaivo kuti ndinoita izvi nesimba ripi.
\v 25 Rubhabhatidzo rwaJohwani rwakabvepiko? Kudenga kana kuvanhu here? Vakataurirana vachiti: Kana tikati: Kudenga, uchati kwatiri: Makagoregerei kumutenda?
\v 26 Asi kana tikati: Kuvanhu, tinotya vanhu vazhinji; nokuti vose vakatora, Johwani somuporofita.
\v 27 Vakapindura Jesu vakati: Hatizivi, akati kwavari: Neni handingakuvudziyivo simba randinoita naro zvinhu izvi.
\s Mufananidzo wavana vaviri
\p
\v 28 Zvino munofungeiko? Munhu waiva navanakomana vaviri; akavuya kunowokutanga, akati: Mwana, enda nhasi kundobata mumunda wangu wemizambiringa.
\v 29 Iye akapindura akati: Handidi; asi pashure akatendeuka akenda.
\v 30 Akaenda kunowechipiri akataura saizvozvo. Iye akapindura akati: Ndinoenda, Ishe; akasaenda.
\v 31 Ndoupiko kunaivavo vaviri wakaita kuda kwababa? Vakati kwaari: Wokutanga. Jesu akati kwavari: Zvirokwazvo ndinoti kwamuri: Vateresi nezvifeve vanokutangirai kupinda muvushe bwaMwari.
\v 32 Nokuti Johwani wakavuya kwamuri nenzira yokururama, mukasamutenda; asi vateresi nezvifeve vakamutenda. Imi makati muchivona izvozvo, hamuna kuzotendevuka kuti mumutende.
\s Mufananidzo wevarimi vakaipa
\p
\p
\v 33 Inzwai mumwe mufananidzo. Kwaiva nomumwe munhu, mwene weimba, wakasima munda wake wemizambiringa; akaukomba noruzhowa, akachera pokusvinira waini mauri, akavaka chirindo, akaupa varimi, akaenda kune imwe nyika.
\v 34 Nguva yezvibereko yakati yasvika, akatuma varanda vake kuvarimi, kundotora zvibereko zvawo.
\v 35 Asi varimi vakabata varanda vake, vakarova mumwe vakavuraya mumwe, vakataka mumwe namabwe.
\v 36 Akatumazve vamwe varanda, vazhinji kunovokutanga; vakavaitira saizvozvo.
\v 37 Asi pakupedzisira akatuma mwanakomana wake kwavari, achiti: Vacharemekedza mwanakomana wangu .
\v 38 Asi varimi vakati vachivona mwanakomana, vakataurirana, vachiti: Uyu ndiye mugari wenhaka; vuyai, ngatimuvurayeyi titore nhaka yake.
\v 39 Zvino vakamubata vakabudisira kunze komunda wemizambiringa vakamuvuraya.
\v 40 Naizvozvo kana mwene womunda wemizambiringa achizouya, uchaiteiko kuvarimi ivavo?.
\v 41 Vakati kwaari: Uchaparadza zvakaipa vanhu avo vakaipa, akapa vamwe varimi munda wemizambiringa, vachazomupa zvibereko nenguva dzazvo.
\v 42 Jesu akati kwavari: Hamuna kutongorava here pamagwaro \add panoti\add*: Ibwe rakarambwa navavaki, ndiro rakazova musoro wekona; Izvozvo zvakaitwa naShe, Zvinoshamisa pameso edu?
\p
\v 43 Naizvozvo ndinoti kwamuri: Muchatorerwa imwi vushe bwaMwari, bwukapiwa vanhu vanobereka zvibereko zvabwo,
\v 44 Unowira pamusoro pebwe iri, uchavhunikanya; asi upi noupi warinowira richamukuya akaita vupfu.
\v 45 Vaprista vakuru navaFarisi vakati vachinzwa mifananidzo yake, vakaziva kuti unovareva ivo.
\v 46 Zvino vakatsvaka kumubata \add asi\add* vakatya vanhu vazhinji nokuti vaimuidza muporofita.

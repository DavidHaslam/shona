\c 21
\s Jesu unogamuchirwa paJerusarema
\p
\v 1 Vakati vachiswedera Jerusarema, vasvika Bhetefage pagomo reMiorivhi, ipapo Jesu akatuma vadzidzi vaviri,
\v 2 achiti kwavari: Endai kumusha wakatarisana nemwi, pakarepo muchawana mbongoro yakasungirwa, nedhongwana rinayo; sunungurai, muuyise kwandiri.
\v 3 Kana ani nani achitaura chinhu kwamuri, muchati: Ishe unozvida; pakarepo uchazvitumira.
\v 4 Izvozvo zvose zvakaitika, kuti zvizadzisike zvakataurwa nomuporofita, achiti:
\v 5 Udzai mukunda weZiyoni: Tarira Mambo wako unouya kwauri, ari munyoro, akatasva mbongoro, nedhongwana, mwana wemhuka yomutoro.
\p
\v 6 Vadzidzi vakaenda, vakaita Jesu sezvaakavaraira,
\v 7 vakauisa mbongoro nedhongwana, vakaisa nguvo dzavo pamusoro pazvo; vaka\add mu\add*gadza pamusoro pazvo.
\v 8 Chaunga chikuru kwazvo chikawarira nguvo dzacho munzira; vamwe vakatema matavi pamiti vakawarira munzira.
\v 9 Zvaunga zvakanga zvakamutungamirira nevakanga vachitevera vakadanidzira, vachiti: Hosana* kuMwanakomana waDavhidhi! Ngaarumbidzwe iye unouya muzita raShe! Hosana* kumusoro-soro!
\p
\v 10 Wakati apinda Jerusarema, guta rose rikazungunuswa, uchiti: Ndiani uyu?
\v 11 Zvaunga zvikati: Uyu ndiJesu muporofita weNazareta reGarirea.
\s Jesu unonatsa tembere
\p
\v 12 Zvino Jesu wakapinda mutembere yaMwari, akadzingira vose vaitengesa navaitenga mutembere, akapidigura matafura avaitsinhanha mari, nezvigaro zvavaitengesa njiva.
\v 13 Akati kwavari: Kwakanyorwa \add kuchinzi\add*: Imba yangu ichanzi imba yomunyengetero; asi imwi munoiita bako ramakororo.
\v 14 Kukauya kwaari mapofu nevaikamhina mutembere; akavaporesa.
\v 15 Asi vapristi vakuru navanyori vakati vachiona zvinhu zvinoshamisa zvaakanga achiita, navana vachidanidzira mutembere vachiti: Hosana* kuMwanakomana waDhavhidhi! vakatsamwa,
\v 16 vakati kwaari: Unonzwa zvavanotaura ivava here? Jesu akati kwavari: Hongu, hamuna kutongorava here, kuti: Mumuromo mavacheche navanoyamwa makaperedzera rumbidzo?
\v 17 Akavasiya, akabuda panze peguta, achienda Bhetaniya, ndokuvatapo.
\s Jesu unotuka muonde wakanga usingabereki
\p
\v 18 Kuzoti mangwanani-ngwanani wakati achidzokera kuguta, akanzwa nzara.
\v 19 Zvino wakati achiona muonde panzira, akaenda kwauri, akasawana chinhu kwauri, asi mashizha chete; akati kwauri: Ngakurege kuva nezvibereko kwauri kusvikira narinhi. Pakarepo muonde ukasvava.
\v 20 Vadzidzi vakati vachiona, vakashamisika, vachiti: Muonde wasvava pakarepo sei?
\v 21 Jesu akapindura akati kwavari: Zvirokwazvo ndinoti kwamuri: Dai maiva nerutendo, musingakononi, hamungaiti izvi kumuonde chete, asi kana mukati kugomo iri: Simudzwa ukandirwe mugungwa, zvichaitwa.
\v 22 Nezvose zvipi nezvipi zvamunokumbira mumunyengetero, kana muchitenda, muchazvigamuchira.
\s Simba raJesu rinobvepi
\p
\v 23 Wakati apinda mutembere, vapristi vakuru navakuru vavanhu vakauya kwaari achidzidzisa, vakati: Munoita zvinhu izvozvi nesimba ripi? Ndiani wakakupai simba iri?
\v 24 Jesu akapindura akati kwavari: Neni ndichakuvhunzai shoko rimwe; kana mukandiudza iro, neni ndichakuudzai kuti ndinoita izvi nesimba ripi.
\v 25 Rubhabhatidzo rwaJohwani rwakabvepi? Kudenga here kana kuvanhu? Vakarangana vachiti: Kana tikati: Kudenga, uchati kwatiri: Sakamakagoregerei kumutenda?
\v 26 Asi kana tikati: Kuvanhu, tinotya chaunga; nokuti vose vakatora Johwani somuporofita.
\v 27 Vakapindura Jesu vakati: Hatizivi. Ndokuti kwavari: Neni handingakuudziyi simba randinoita naro zvinhu izvi.
\s Mufananidzo wavana vaviri
\p
\v 28 Zvino munofungei? Munhu waiva navana vaviri; akauya kunowokutanga, akati: Mwana, enda nhasi unobata mumunda wangu wemizambiringa.
\v 29 Iye akapindura akati: Handidi; asi pashure akatendeuka akenda.
\v 30 Akaenda kunowechipiri akataura saizvozvo. Iye akapindura akati: Ndino\add enda\add*, Ishe; akasaenda.
\v 31 Ndeupi kuna ivavo vaviri wakaita kuda kwababa? Vakati kwaari: Wokutanga. Jesu akati kwavari: Zvirokwazvo ndinoti kwamuri: Vateresi nezvifeve vanokutangirai kupinda muushe hwaMwari.
\v 32 Nokuti Johwani wakauya kwamuri nenzira yokururama, mukasamutenda; asi vateresi nezvifeve vakamutenda, asi imwi makati muchiona, hamuna kuzotendeuka shure kwaizvozvi kuti mumutende.
\s Mufananidzo wevarimi vakaipa
\p
\v 33 Inzwai umwe mufananidzo. Kwaiva nomunhu, mwene weimba, wakasima munda wemizambiringa, akaisa ruzhowa rwakaukomereda, akachera pekusvinira waini mauri, akavaka shongwe, akauhaisa* kuvarimi, akafamba rwendo.
\v 34 Kuzoti nguva yezvibereko yaswedera, akatuma varanda vake kuvarimi kuti vagamuchire zvibereko zvawo.
\v 35 Asi varimi vakabata varanda vake, umwe vakarova, umwe vakauraya, umwe vakataka namatombo.
\v 36 Akatumazve vamwe varanda vazhinji kune vekutanga; vakavaitira saizvozvo.
\v 37 Asi pakupedzisira akatuma mwanakomana wake kwavari, achiti: Vacharemekedza mwanakomana wangu.
\v 38 Asi varimi vakati vachiona mwanakomana, vakataurirana, \add vachiti\add*: Uyu ndiye mugari wenhaka; uyai, ngatimuurayeyi tibate nhaka yake.
\v 39 Zvino vakamubata vakaposhera kunze komunda wemizambiringa vaka\add mu\add*uraya.
\v 40 Naizvozvo kana mwene womunda wemizambiringa achisvika, uchaitei kuvarimi ivavo?
\v 41 Vakati kwaari: Uchaparadza zvakaipa avo vakaipa, akahaisa vamwe varimi munda wemizambiringa, vachazomupa zvibereko nenguva dzazvo.
\p
\v 42 Jesu akati kwavari: Hamuna kutongorava here pamagwaro \add panoti\add*: Ibwe vavaki ravakaramba, ndiro rakazova musoro wekona; uku kuita kwaShe, kunoshamisa pameso edu?
\p
\v 43 Naizvozvo ndinoti kwamuri: Ushe hwaMwari huchatorwa kubva kwamuri, hukapiwa kurudzi rwunobereka zvibereko zvahwo.
\v 44 Uye unowira pamusoro pebwe iri, uchavhuniwa-vhuniwa; asi pane upi noupi warinowira richamukuya.
\p
\v 45 Vapristi vakuru navaFarisi vakati vachinzwa mifananidzo yake, vakaziva kuti unotaura ivo.
\v 46 Zvino vakati vachitsvaka kumubata vakatya zvaunga nokuti vaimutora somuporofita.

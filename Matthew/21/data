\c 21
\s Jesu anogamuchirwa paJerusarema
\p
\v 1 Vakati vachiswedera kuJerusarema, vasvika Bhetifage pagomo reMiorivhi, ipapo Jesu akatuma vadzidzi vaviri,
\v 2 achiti kwavari: Endai kumusha wakatarisana nemwi, pakarepo muchawana mbongoro yakasungirwa, nedhongwana rinayo; sunungurai, muuyise kwandiri.
\v 3 Kana ani nani achitaura chinhu kwamuri, muchati: Ishe unozvida; pakarepo uchazvitumira.
\v 4 Izvozvo zvose zvakaitika, kuti zvizadziswe zvakataurwa nemuporofita, achiti:
\v 5 Udzai mukunda weZiyoni: Tarira Mambo wako unouya kwauri, ari munyoro, akatasva mbongoro, nedhongwana, mwana wemhuka yemutoro.
\p
\v 6 Vadzidzi vakaenda, vakaita Jesu sezvaakavaraira,
\v 7 vakauisa mbongoro nedhongwana, vakaisa nguvo dzavo pamusoro pazvo; vaka\add mu\add*gadza pamusoro pazvo.
\v 8 Chaunga chikuru kwazvo chikawarira nguvo dzacho munzira; vamwe vakatema matavi pamiti vakawarira munzira.
\v 9 Zvaunga zvakange zvakamutungamirira nevakange vachitevera vakadanidzira, vachiti: Hosana* kuMwanakomana waDavhidhi! Ngaarumbidzwe iye unouya muzita raIshe! Hosana* kumusoro-soro!
\p
\v 10 Wakati apinda muJerusarema, guta rose rikazungunuswa, richiti: Ndiani uyu?
\v 11 Zvaunga zvikati: Uyu ndiJesu muporofita weNazareta reGarirea.
\s Jesu anonatsa tembere
\p
\v 12 Zvino Jesu wakapinda mutembere yaMwari, akadzingira vose vaitengesa nevaitenga mutembere, akapidigura matafura evaitsinhanha mari, nezvigaro zvevaitengesa njiva.
\v 13 Akati kwavari: Kwakanyorwa \add kuchinzi\add*: Imba yangu ichanzi imba yemunyengetero; asi imwi munoiita bako remakororo.
\v 14 Kukauya kwaari mapofu nevaikamhina mutembere; akavaporesa.
\v 15 Asi vapristi vakuru nevanyori vakati vachiona zvinhu zvinoshamisa zvaakange achiita, nevana vachidanidzira mutembere vachiti: Hosana* kuMwanakomana waDhavhidhi! vakatsamwa,
\v 16 vakati kwaari: Unonzwa zvavanotaura ivava here? Jesu akati kwavari: Hongu, hamuna kutongoverenga here, kuti: Mumuromo mavacheche nevanoyamwa makaperedzera rumbidzo?
\v 17 Akavasiya, akabuda panze peguta, achienda Bhetaniya, ndokuvatapo.
\s Jesu anotuka muonde wakange usingabereki
\p
\v 18 Kuzoti mangwanani-ngwanani wakati achidzokera kuguta, akanzwa nzara.
\v 19 Zvino wakati achiona umwe muonde panzira, akaenda kwauri, akasawana chinhu kwauri, asi mashizha chete; akati kwauri: Ngakurege kuva nezvibereko kwauri kusvikira narinhi. Pakarepo muonde ukasvava.
\v 20 Vadzidzi vakati vachiona, vakashamisika, vachiti: Muonde wasvava pakarepo sei?
\v 21 Jesu akapindura akati kwavari: Zvirokwazvo ndinoti kwamuri: Dai maiva nerutendo, musingakononi, hamungaiti izvi kumuonde chete, asi kunyange kana mukati kugomo iri: Simudzwa ukandirwe mugungwa; zvichaitwa.
\v 22 Nezvose zvipi nezvipi zvamunokumbira mumunyengetero, kana muchitenda, muchazvigamuchira.
\s Simba raJesu rinobvepi
\p
\v 23 Wakati apinda mutembere, vapristi vakuru nevakuru vevanhu vakauya kwaari achidzidzisa, vakati: Munoita zvinhu izvozvi nesimba ripi? Ndiani wakakupai simba iri?
\v 24 Jesu akapindura akati kwavari: Neni ndichakuvhunzai shoko rimwe; kana mukandiudza iro, neni ndichakuudzai kuti ndinoita izvi nesimba ripi.
\v 25 Rubhabhatidzo rwaJohwani rwakabvepi? Kudenga here kana kuvanhu? Zvino vakataurirana pakati pavo vachiti: Kana tikati: Kudenga; uchati kwatiri: Saka makagoregerei kumutenda?
\v 26 Asi kana tikati: Kuvanhu; tinotya chaunga; nekuti vose vakatora Johwani semuporofita.
\v 27 Vakapindura Jesu vakati: Hatizivi. Iye ndokuti kwavari: Neni handingakuudziyi simba randinoita naro zvinhu izvi.
\s Mufananidzo wevana vaviri
\p
\v 28 Zvino munofungei? Munhu waiva nevana vaviri; akauya kune wekutanga, akati: Mwana, enda nhasi unobata mumunda wangu wemizambiringa.
\v 29 Iye akapindura akati: Handidi; asi pashure akatendeuka akaenda.
\v 30 Akaenda kune wechipiri akataura saizvozvo. Iye akapindura akati: Ndino\add enda\add*, Ishe; akasaenda.
\v 31 Ndeupi kune ivavo vaviri wakaita kuda kwababa? Vakati kwaari: Wekutanga. Jesu akati kwavari: Zvirokwazvo ndinoti kwamuri: Vateresi nezvifeve vanokutangirai kupinda muushe hwaMwari.
\v 32 Nekuti Johwani wakauya kwamuri nenzira yekururama, mukasamutenda; asi vateresi nezvifeve vakamutenda, asi imwi makati muchiona, hamuna kuzotendeuka shure kwaizvozvi kuti mumutende.
\s Mufananidzo wevarimi vakaipa
\p
\v 33 Inzwai umwe mufananidzo. Kwaiva nemunhu, mwene weimba, wakasima munda wemizambiringa, akaisa ruzhowa rwakaukomberedza, akachera pekusvinira waini mauri, akavaka shongwe, akauhaisa* kuvarimi, akafamba rwendo.
\v 34 Kuzoti nguva yezvibereko yaswedera, akatuma varanda vake kuvarimi kuti vagamuchire zvibereko zvawo.
\v 35 Asi varimi vakabata varanda vake, umwe vakarova, umwe vakauraya, umwe vakataka nematombo.
\v 36 Akatumazve vamwe varanda vazhinji kune vekutanga; vakavaitira saizvozvo.
\v 37 Asi pakupedzisira akatuma mwanakomana wake kwavari, achiti: Vacharemekedza mwanakomana wangu.
\v 38 Asi varimi vakati vachiona mwanakomana, vakataurirana, \add vachiti\add*: Uyu ndiye mugari wenhaka; uyai, ngatimuurayeyi tibate nhaka yake.
\v 39 Zvino vakamubata vakaposhera kunze kwemunda wemizambiringa vaka\add mu\add*uraya.
\v 40 Naizvozvo kana mwene wemunda wemizambiringa achisvika, uchaitei kuvarimi ivavo?
\v 41 Vakati kwaari: Uchaparadza zvakaipa avo vakaipa, akahaisa vamwe varimi munda wemizambiringa, vachazomupa zvibereko nenguva dzazvo.
\p
\v 42 Jesu akati kwavari: Hamuna kutongoverenga here pamagwaro \add panoti\add*: Ibwe vavaki ravakaramba, ndiro rakazova musoro wekona; uku kuita kwaIshe, kunoshamisa pameso edu?
\p
\v 43 Naizvozvo ndinoti kwamuri: Ushe hwaMwari huchatorwa kubva kwamuri, hukapiwa kurudzi rwunobereka zvibereko zvahwo.
\v 44 Uye unowira pamusoro pebwe iri, uchavhuniwa; asi pane upi neupi warinowira richamukuya.
\p
\v 45 Vapristi vakuru nevaFarisi vakati vachinzwa mifananidzo yake, vakaziva kuti unotaura nezvavo.
\v 46 Zvino vakati vachitsvaka kumubata vakatya zvaunga nekuti vaimutora semuporofita.

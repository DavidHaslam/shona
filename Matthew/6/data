\c 6
\s Mharidzo pagomo: Kupa varombo
\p
\v 1 Chenjerai kuti murege kuita mabasa okururama kwenyu pamberi pavanhu, kuti muvonekwe navo; kana madaro hamuna mubairo kuna Baba venyu vari kudenga.
\v 2 Zvino kana uchiita mabasa okururama, rega kuridza hwamanda pamberi pako, sezvinoita vanyengeri mumasinagoge nomunzira dzomumisha, kuti vakudzwe navanhu. Zvirokwazvo ndinoti kwamuri: Vagamuchira mubairo wavo.
\v 3 Asi iwe kana uchiita mabasa enyasha, ruvoko rwako rworuboshwe ngarurege kuziva chinoitwa noruoko rwako rworudyi.
\v 4 Kuti mabasa ako erudo ave pakavanda; ipapo Baba vako vanovona pakavanda vachakupa mubairo ivo pachena.
\s Kunyengetera
\p
\v 5 Zvino Kana muchinyengetera, musava savanyengeri: nokuti vanofarira kunyengetera vamire mumasinagoge napamharadzano dzenzira dzomumisha kuti vavonekwe navanhu. Zvirokwazvo ndinoti kwamuri: Vawana mubairo wavo.
\v 6 Asi iwe kana uchinyengetera, pinda muimba yako yomukati; kana wazarira mukova wako, unyengetere kuna Baba vako vari pakavanda; zvino baba vako vanovona pakavanda vachakupa mubairo pachena.
\v 7 Asi kana muchinyengetera, musapamhidza zvisina maturo, savahedheni; nokuti ivo vanofunga kuti vachanzwikwa nokutaura kwavo kuzhinji.
\v 8 Naizvozvo musafanana navo; nokuti Baba venyu vanoziva zvamunoshaiwa, musati mavakumbira.
\v 9 Zvino imwi nyengeterai kudai: Baba vedu vari kudenga, zita renyu ngarikudzwe.
\v 10 Vushe bwenyu ngabwuvuye, kuda kwenyu ngakuitwe panyika se\add zvakunoitwa\add* kudenga;
\v 11 mutipei nhasi zvokudya zvedu zvemisi yose.
\v 12 Mutikangamwire mhosva dzedu, sezvatinokangamwiravo vane mhosva nesu;
\v 13 vuye regai kutipinza pakuidzwa, asi mutisunungure panezvakaipa. Nokuti vushe ndobwenyu, nesimba nokubwinya nokusingaperi. Ameni.
\v 14 Nokuti kana muchikangamwira vanhu kudarika kwavo, Baba venyu vari kudenga vachakukangamwiraivo.
\v 15 Asi kana musingakangamwiri vanhu kudarika kwavo, Baba venyu havangakukangamwiriivo kudarika kwenyu.
\s Kutsanya
\p
\v 16 Vuyezve kana muchitsanya, musava savanyengeri, regai kuva nechiso chinopunyaira nokuti vanoipisa zviso zvavo, kuti vavonekwe navanhu kuti vanotsanya. Zvirokwazvo ndinoti kwamuri: Vapiwa mubairo wavo.
\v 17 Asi iwe kana uchitsanya, zodza musoro wako, ugeze chiso chako,
\v 18 kuti urege kuvonekwa navanhu kuti unotsanya, asi naBaba vako vari pakavanda; zvino Baba vako vanovona pakavanda, vachakupa mubairo pachena.
\s Fuma yenyika neyokudenga
\p
\v 19 Regai kuzvivunganidzira fuma panyika, pane zvifusi nengura zvinovodza napane mbavha dzinopaza dzichiba;
\v 20 asi muzvivunganidzire fuma kudenga, kusina zvifusi kana ngura zvinovodza, kusina mbavha dzinopaza dzichiba.
\v 21 Nokuti panefuma yako, ndipo pachava nomoyo wakovo.
\p
\v 22 Mwenje womuviri iziso; zvino kana ziso rako rakanakisisa, muviri wako wose uchazara nechiedza.
\v 23 Asi kana ziso rako rakaipa, muviri wako wose uchazara nerima. Zvino kana chiedza chiri mauri riri rima, rima iro iguru sei!
\v 24 Hapana munhu ungashumira vatenzi vaviri; nokuti uchavenga mumwe, akada mumwe; kana uchanamatira mumwe, akazvidza mumwe. Hamungabatiri Mwari naMamona*.
\v 25 Naizvozvo ndinoti kwamuri: Musafunganya pamusoro pevupenyu bwenyu, kuti muchadyei kana muchamwei, kana pamusoro pomuviri wenyu, kuti muchafukeiko? Vupenyu habwupfuvuri zvokudya here? Kana muviri haupfuvuri zvokufuka here?
\v 26 Tarirai shiri dzokudenga, hadzidzvari, hadzicheki, hadzivunganidziri mumatura, asi Baba venyu vokudenga vanodzirurira. imwi hamudzipfuvuri zvikuru here?
\v 27 Ndianiko kwamuri nokufunganya ungawedzera kubiti* rimwe pavurefu hwake?
\v 28 Nezvokufuka munozvifungireiko? Fungai maruva enyika, kukura kwawo, haabati, haaruki;
\v 29 Asi ndinoti kwamuri, kunyange naSoromoni pakubwinya kwake kose haana kushongedzwa serimwe rawo.
\v 30 Zvino kana Mwari achifukidza saizvozvo vuswa bwenyika bwuripo nhasi, bwuchakandirwa muchoto mangwana, haanga\add kufukidziyi\add* nokupfuurisa imwi vokutenda kuduku here?
\v 31 Naizvozvo musafunga muchiti: Tichadyei? Kana: Tichamwei? Kana tichafukei?
\v 32 Nokuti izvozvi zvose vahedheni vanozvitsvaka\add vo\add*, asi Baba venyu vokudenga vanoziva kuti munoshaiwa izvozvi zvose.
\v 33 Asi tangai imwi kutsvaka vushe bwaMwari, nokururama kwake, zvino izvozvi zvose zvichawedzerwa kwamuri.
\v 34 Naizvozvo musafunganya nezvamangwana, nokuti mangwana achazvifungira zvawo. Zuva rakakwanirwa nezvakaipa zvaro.

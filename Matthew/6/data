\c 6
\s Mharidzo pagomo: Kupa varombo
\p
\v 1 Chenjerai kuti murege kupa varombo pamberi pavanhu kuti muonekwe navo; kana madaro hamuna mubairo kuna Baba venyu vari kumatenga.
\v 2 Zvino kana muchipa varombo, rega kuridza hwamanda pamberi pako, sezvinoita vanyengeri mumasinagoge nomunzira dzomumisha, kuti vakudzwe navanhu. Zvirokwazvo ndinoti kwamuri: Vagamuchira mubairo wavo.
\v 3 Asi iwe kana uchipa varombo, ruvoko rwako rworuboshwe ngarurege kuziva chinoitwa noruoko rwako rworudyi.
\v 4 Kuti kupa kwako varombo kuve pakavanda; uye Baba vako vanoona pakavanda vachakupa mubairo pachena.
\s Kunyengetera
\p
\v 5 Zvino kana muchinyengetera, musava savanyengeri; nokuti vanofarira kunyengetera vamire mumasinagoge napamharadzano dzenzira dzomumisha kuti vaonekwe navanhu. Zvirokwazvo ndinoti kwamuri: Vawana mubairo wavo.
\v 6 Asi iwe kana uchinyengetera, pinda muimba yako yomukati; kana wazarira mukova wako, unyengetere kuna Baba vako vari pakavanda; zvino baba vako vanoona pakavanda vachakupa mubairo pachena.
\v 7 Asi kana muchinyengetera, musashandisa kupamhidzira kusina maturo savahedheni; nokuti ivo vanofunga kuti vachanzwikwa nokutaura kwavo kuzhinji.
\v 8 Naizvozvo musafanana navo; nokuti Baba venyu vanoziva zvinhu zvamunoshaiwa, musati mavakumbira.
\s Jesu unovadzidzisa kunyengetera
\p
\v 9 Zvino imwi nyengeterai sezvizvi: Baba vedu vari kumatenga, zita renyu ngariitwe dzvene;
\v 10 ushe hwenyu ngahuuye; kuda kwenyu ngakuitwe panyika se\add zvakunoitwa\add* kudenga;
\v 11 mutipei nhasi zvokudya zvedu zvemisi yose;
\v 12 uye mutikangamwire mhosva dzedu, sezvatinokangamwirawo vane mhosva nesu;
\v 13 uye regai kutipinza pakuidzwa, asi mutisunungure pane zvakaipa. Nokuti ushe ndohwenyu, nesimba, nokubwinya nokusingaperi. Ameni.
\v 14 Nokuti kana muchikangamwira vanhu kudarika kwavo, Baba venyu vari kudenga vachakukangamwiraiwo.
\v 15 Asi kana musingakangamwiri vanhu kudarika kwavo, kana Baba venyu havangakangamwiri kudarika kwenyu.
\s Kutsanya
\p
\v 16 Uyezve kana muchitsanya, musava savanyengeri, vezviso zvinopunyaira; nokuti vanoipisa zviso zvavo, kuti vaonekwe navanhu kuti vanotsanya. Zvirokwazvo ndinoti kwamuri: Vawana mubairo wavo.
\v 17 Asi iwe kana uchitsanya, zodza musoro wako, ugeze chiso chako,
\v 18 kuti urege kuonekwa kuvanhu kuti unotsanya, asi kuna Baba vako vari pakavanda; zvino Baba vako vanoona pakavanda, vachakupa mubairo pachena.
\s Fuma yenyika neyokudenga
\p
\v 19 Regai kuzviunganidzira fuma panyika, pane zvifusi nengura zvinoodza, napane mbavha dzinopaza dzichiba;
\v 20 asi muzviunganidzire fuma kudenga, kusina zvifusi kana ngura zvinovodza, apo mbavha dzisingagoni kupaza dzichiba.
\v 21 Nokuti pane fuma yako, ndipo pachavawo nomoyo wako.
\p
\v 22 Mwenje womuviri iziso; zvino kana ziso rako rakanakisisa, muviri wako wose uchazara nechiedza.
\v 23 Asi kana ziso rako rakaipa, muviri wako wose uchazara nerima. Zvino kana chiedza chiri mauri chiri rima, rima iro iguru sei!
\p
\v 24 Hapana munhu ungashumira vatenzi vaviri; nokuti uchavenga mumwe, akada mumwe; kana uchanamatira mumwe, akazvidza mumwe. Hamungabatiri Mwari naMamona*.
\s Kutambudzika nekuvimba naMwari
\p
\v 25 Naizvozvo ndinoti kwamuri: Musafunganya pamusoro peupenyu hwenyu, zvamuchadya kana zvamuchanwa, kana pamusoro pomuviri wenyu, zvamuchafuka. Upenyu hahupfuuri zvokudya here, nomuviri zvokufuka here?
\v 26 Tarirai shiri dzedenga, nokuti hadzidzvari, kana kukohwa, kana kuunganidza mumatura, asi Baba venyu vokudenga vanodzirurira. Imwi hamudzipfuuri zvikuru here?
\v 27 Ndianiko kwamuri nokufunganya ungawedzera kubhiti* rimwe pakurarama kwake?
\v 28 Nezvokufuka munozvifungireiko? Nyatsorangarirai maruva enyika, anokura sei, haabati kana kuruka;
\v 29 Asi ndinoti kwamuri: Kunyange naSoromoni pakubwinya kwake kose haana kushongedzwa serimwe raawa.
\v 30 Zvino kana Mwari achifukidza saizvozvo uswa hwedondo hwuripo nhasi, hunokandirwa muchoto mangwana, haanga\add kufukidziyi\add* nokupfuurisa imwi vokutenda kuduku here?
\v 31 Naizvozvo musafunganya, muchiti: Tichadyei? Kana: Tichamwei? Kana: Tichafukei?
\v 32 Nokuti izvozvi zvose vahedheni vanozvitsvaka\add vo\add*, nokuti Baba venyu vokudenga vanoziva kuti munoshaiwa izvozvi zvose.
\v 33 Asi tangai imwi kutsvaka ushe hwaMwari, nokururama kwake, zvino izvozvi zvose zvichawedzerwa kwamuri.
\v 34 Naizvozvo musafunganya nezvamangwana, nokuti mangwana achazvifungira zvinhu zvawo. Zuva rakakwanirwa nezvakaipa zvaro.

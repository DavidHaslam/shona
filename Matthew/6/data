\c 6
\s Mharidzo pagomo: Kupa varombo
\p
\v 1 Chenjerai kuti basa renyu rerudo musariita pamberi pevanhu kuti muonekwe navo; kana zvakasadaro hamuna mubairo kuna Baba venyu vari kumatenga.
\v 2 Naizvozvo kana uchiita basa rerudo, rega kuridza hwamanda pamberi pako, sezvinoita vanyepedzeri mumasinagoge nemunzira dzemumisha, kuti vakudzwe nevanhu. Zvirokwazvo ndinoti kwamuri: Vagamuchira mubairo wavo.
\v 3 Asi iwe kana uchiita basa rerudo, \add ruoko\add* rwako rworuboshwe ngarurege kuziva zvinoita rudyi rwako.
\v 4 Kuti kuita kwako basa rerudo kuve pakavanda; uye Baba vako vanoona pakavanda vachakuripirai pachena.
\s Kunyengetera
\p
\v 5 Zvino kana muchinyengetera, musava sevanyepedzeri; nekuti vanoda kunyengetera vamire mumasinagoge nepamharadzano dzenzira dzemumisha kuti vaonekwe nevanhu. Zvirokwazvo ndinoti kwamuri: Vagamuchira mubairo wavo.
\v 6 Asi iwe kana uchinyengetera, pinda muimba yako yemukati; ugovhara mukova wako, unyengetere kuna Baba vako vari pakavanda; zvino Baba vako vanoona pakavanda vachakuripira pachena.
\v 7 Asi kana muchinyengetera, musapamhidzira-pamhidzira zvisina maturo savahedheni; nekuti ivo vanofunga kuti vachanzwikwa nekutaura kwavo kuzhinji.
\v 8 Naizvozvo musafanana navo; nekuti Baba venyu vanoziva chamunoshaiwa, musati mavakumbira.
\s Jesu unovadzidzisa kunyengetera
\p
\v 9 Naizvozvo imwi nyengeterai sezvizvi: Baba vedu vari kumatenga, zita renyu ngariitwe dzvene;
\v 10 ushe hwenyu ngahuuye; kuda kwenyu ngakuitwe panyikawo se\add zvakunoitwa\add* kudenga;
\v 11 mutipei nhasi chikafu chedu chemisi yose;
\v 12 uye mutikangamwire mhosva dzedu, sezvatinokangamwirawo vane mhosva nesu;
\v 13 uye regai kutipinza pakuidzwa, asi mutisunungure pakuipa. Nekuti ushe ndehwenyu, nesimba, nekubwinya kusvikira rinhi narinhi. Ameni.
\v 14 Nekuti kana muchikangamwira vanhu kudarika kwavo, Baba venyu vari kudenga vachakukangamwiraiwo.
\v 15 Asi kana musingakangamwiri vanhu kudarika kwavo, kana Baba venyu havangakangamwiri kudarika kwenyu.
\s Kutsanya
\p
\v 16 Uyezve kana muchitsanya, musava nezviso zvinopunyaira sevanyepedzeri; nekuti vanounyanisa zviso zvavo, kuti vaonekwe nevanhu kuti vanotsanya. Zvirokwazvo ndinoti kwamuri: Vagamuchira mubairo wavo.
\v 17 Asi iwe kana uchitsanya, zodza musoro wako, ugeze chiso chako,
\v 18 kuti urege kuonekwa kuvanhu kuti unotsanya, asi kuna Baba vako vari pakavanda; zvino Baba vako vanoona pakavanda, vachakuripira.
\s Fuma yenyika neyokudenga
\p
\v 19 Regai kuzviunganidzira fuma panyika, pane zvifusi nengura zvinoodza, nepane mbavha dzinopaza dzichiba;
\v 20 asi muzviunganidzire fuma kudenga, kusina zvifusi kana ngura zvinoodza, naapo mbavha padzisingapazi dzichiba.
\v 21 Nekuti pane fuma yenyu, ndipo pachavawo nemoyo yenyu.
\p
\v 22 Mwenje wemuviri iziso; naizvozvo kana ziso rako ibenyu, muviri wako wose uchazara nechiedza.
\v 23 Asi kana ziso rako rakaipa, muviri wako wose uchazara nerima. Naizvozvo kana chiedza chiri mauri chiri rima, rima iro iguru sei!
\p
\v 24 Hapana ungashumira vatenzi vaviri; nekuti uchavenga umwe, akada umwe; kana uchanamatira umwe, akazvidza umwe. Hamungashumiri Mwari naMamona*.
\s Kutambudzika nekuvimba naMwari
\p
\v 25 Naizvozvo ndinoti kwamuri: Musafunganya pamusoro peupenyu hwenyu, zvamuchadya kana zvamuchanwa, kana pamusoro pemuviri wenyu, zvamuchafuka. Upenyu hahupfuuri chikafu here, nemuviri mbatya?
\v 26 Tarirai shiri dzedenga, nekuti hadzidzvari, kana kukohwa, kana kuunganidza mumatura, asi Baba venyu vekudenga vanodzirurira. Imwi hamudzipfuuri zvikuru here?
\v 27 Ndiani kwamuri nekufunganya ungawedzera mbimbi imwe pakurarama kwake?
\v 28 Nepamusoro pembatya munofungirei? Nyatsorangarirai midovatova yenyika, inokura sei, haibati hairuki;
\v 29 asi ndinoti kwamuri: Kunyange Soromoni pakubwinya kwake kose haana kumbopfekedzwa seimwe yaawa.
\v 30 Zvino kana Mwari achifukidza saizvozvo uswa hwedondo hwuripo nhasi, hunokandirwa muchoto mangwana, haanga\add kufukidziyi\add* nekupfuurisa here imwi verutendo ruduku?
\v 31 Naizvozvo musafunganya, muchiti: Tichadyei? Kana: Tichanwei? Kana: Tichafukei?
\v 32 Nekuti izvozvi zvose vahedheni vanozvitsvaka, nekuti Baba venyu vekudenga vanoziva kuti munoshaiwa izvozvi zvose.
\v 33 Asi tangai imwi kutsvaka ushe hwaMwari, nekururama kwake, zvino izvozvi zvose zvichawedzerwa kwamuri.
\v 34 Naizvozvo musafunganya ramangwana, nekuti mangwana achazvifungira zvinhu zvawo. Zuva rakakwanirwa nezvakaipa zvaro.

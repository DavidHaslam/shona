\c 6
\s Mharidzo pagomo: Kupa varombo
\p
\v 1 Chenjerai kuti mabasa enyu erudo musaaita pamberi pavanhu kuti muonekwe navo; kana zvakadaro hamuna mubairo kuna Baba venyu vari kumatenga.
\v 2 Naizvozvo kana uchiita basa rerudo, rega kuridza hwamanda pamberi pako, sezvinoita vanyepedzeri mumasinagoge nomunzira dzomumisha, kuti vakudzwe navanhu. Zvirokwazvo ndinoti kwamuri: Vagamuchira mubairo wavo.
\v 3 Asi iwe kana uchiita mabasa erudo, \add ruoko\add* rwako rworuboshwe ngarurege kuziva zvinoita rudyi rwako.
\v 4 Kuti kupa kwako varombo kuve pakavanda; uye Baba vako vanoona pakavanda vachakuripirai pachena.
\s Kunyengetera
\p
\v 5 Zvino kana muchinyengetera, musava savanyepedzeri; nokuti vanoda kunyengetera vamire mumasinagoge napamharadzano dzenzira dzomumisha kuti vaonekwe navanhu. Zvirokwazvo ndinoti kwamuri: Vagamuchira mubairo wavo.
\v 6 Asi iwe kana uchinyengetera, pinda muimba yako yomukati; kana wazarira mukova wako, unyengetere kuna Baba vako vari pakavanda; zvino Baba vako vanoona pakavanda vachakuripira pachena.
\v 7 Asi kana muchinyengetera, musashandisa kupamhidzira kusina maturo savahedheni; nokuti ivo vanofunga kuti vachanzwikwa nokutaura kwavo kuzhinji.
\v 8 Naizvozvo musafanana navo; nokuti Baba venyu vanoziva zvinhu zvamunoshaiwa, musati mavakumbira.
\s Jesu unovadzidzisa kunyengetera
\p
\v 9 Naizvozvo imwi nyengeterai sezvizvi: Baba vedu vari kumatenga, zita renyu ngariitwe dzvene;
\v 10 ushe hwenyu ngahuuye; kuda kwenyu ngakuitwe kunyange panyika sekudenga;
\v 11 mutipei nhasi zvokudya zvedu zvemisi yose;
\v 12 uye mutikangamwire mhosva dzedu, sezvatinokangamwirawo vane mhosva nesu;
\v 13 uye regai kutipinza pakuidzwa, asi mutisunungure pakuipa. Nokuti ushe ndohwenyu, nesimba, nokubwinya kusvikira rinhi narinhi. Ameni.
\v 14 Nokuti kana muchikangamwira vanhu kudarika kwavo, Baba venyu vari kudenga vachakukangamwiraiwo.
\v 15 Asi kana musingakangamwiri vanhu kudarika kwavo, kana Baba venyu havangakangamwiri kudarika kwenyu.
\s Kutsanya
\p
\v 16 Uyezve kana muchitsanya, musava nezviso zvinopunyaira savanyepedzeri; nokuti vanounyanisa zviso zvavo, kuti vaonekwe navanhu kuti vanotsanya. Zvirokwazvo ndinoti kwamuri: Vagamuchira mubairo wavo.
\v 17 Asi iwe kana uchitsanya, zodza musoro wako, ugeze chiso chako,
\v 18 kuti urege kuonekwa kuvanhu kuti unotsanya, asi kuna Baba vako vari pakavanda; zvino Baba vako vanoona pakavanda, vachakuripira.
\s Fuma yenyika neyokudenga
\p
\v 19 Regai kuzviunganidzira fuma panyika, pane zvifusi nengura zvinoodza, napane mbavha dzinopaza dzichiba;
\v 20 asi muzviunganidzire fuma kudenga, kusina zvifusi kana ngura zvinoodza, naapo mbavha dzisingagoni kupaza dzichiba.
\v 21 Nokuti pane fuma yenyu, ndipo pachavawo nomoyo yenyu.
\p
\v 22 Mwenje womuviri iziso; naizvozvo kana ziso rako ibenyu, muviri wako wose uchazara nechiedza.
\v 23 Asi kana ziso rako rakaipa, muviri wako wose uchazara nerima. Naizvozvo kana chiedza chiri mauri chiri rima, rima iro iguru sei!
\p
\v 24 Hapana ungashumira vatenzi vaviri; nokuti uchavenga mumwe, akada mumwe; kana uchanamatira mumwe, akazvidza mumwe. Hamungashumiri Mwari naMamona*.
\s Kutambudzika nekuvimba naMwari
\p
\v 25 Naizvozvo ndinoti kwamuri: Musafunganya pamusoro peupenyu hwenyu, zvamuchadya kana zvamuchanwa, kana pamusoro pomuviri wenyu, zvamuchafuka. Upenyu hahupfuuri zvokudya here, nomuviri mbatya?
\v 26 Tarirai shiri dzedenga, nokuti hadzidzvari, kana kukohwa, kana kuunganidza mumatura, asi Baba venyu vokudenga vanodzirurira. Imwi hamudzipfuuri zvikuru here?
\v 27 Ndianiko kwamuri nokufunganya ungawedzera mbimbi imwe pakurarama kwake?
\v 28 Nembatya munodzifungirei? Nyatsorangarirai maruva enyika, anokura sei, haabati haaruki;
\v 29 asi ndinoti kwamuri: Kunyange naSoromoni pakubwinya kwake kose haana kumbopfekedzwa serimwe raawa.
\v 30 Zvino kana Mwari achifukidza saizvozvo uswa hwedondo hwuripo nhasi, hunokandirwa muchoto mangwana, haanga\add kufukidziyi\add* nokupfuurisa imwi vokutenda kuduku here?
\v 31 Naizvozvo musafunganya, muchiti: Tichadyei? Kana: Tichanwei? Kana: Tichafukei?
\v 32 Nokuti izvozvi zvose vahedheni vanozvitsvaka\add wo\add*, nokuti Baba venyu vokudenga vanoziva kuti munoshaiwa izvozvi zvose.
\v 33 Asi tangai imwi kutsvaka ushe hwaMwari, nokururama kwake, zvino izvozvi zvose zvichawedzerwa kwamuri.
\v 34 Naizvozvo musafunganya ramangwana, nokuti mangwana achazvifungira zvinhu zvawo. Zuva rakakwanirwa nezvakaipa zvaro.

\c 6
\s Mharidzo pagomo: Kupa varombo
\p
\v 1 Chenjerai kuti murege kupa varombo pamberi pavanhu, kuti muonekwe navo; kana madaro hamuna mubairo kuna Baba venyu vari kumatenga.
\v 2 Zvino kana muchipa varombo, rega kuridza hwamanda pamberi pako, sezvinoita vanyengeri mumasinagoge nomunzira dzomumisha, kuti vakudzwe navanhu. Zvirokwazvo ndinoti kwamuri: Vagamuchira mubairo wavo.
\v 3 Asi iwe kana uchipa varombo, ruvoko rwako rworuboshwe ngarurege kuziva chinoitwa noruoko rwako rworudyi.
\v 4 Kuti kupa kwako varombo kuve pakavanda; ipapo Baba vako vanoona pakavanda vachakupa mubairo ivo pachena.
\s Kunyengetera
\p
\v 5 Zvino kana muchinyengetera, musava savanyengeri: nokuti vanofarira kunyengetera vamire mumasinagoge napamharadzano dzenzira dzomumisha kuti vaonekwe navanhu. Zvirokwazvo ndinoti kwamuri: Vawana mubairo wavo.
\v 6 Asi iwe kana uchinyengetera, pinda muimba yako yomukati; kana wazarira mukova wako, unyengetere kuna Baba vako vari pakavanda; zvino baba vako vanoona pakavanda vachakupa mubairo pachena.
\v 7 Asi kana muchinyengetera, musapamhidza zvisina maturo savahedheni; nokuti ivo vanofunga kuti vachanzwikwa nokutaura kwavo kuzhinji.
\v 8 Naizvozvo musafanana navo; nokuti Baba venyu vanoziva zvamunoshaiwa, musati mavakumbira.
\s Jesu unovadzidzisa kunyengetera
\p
\v 9 Zvino imwi nyengeterai kudai: Baba vedu vari kumatenga, zita renyu ngarikudzwe.
\v 10 ushe hwenyu ngahuuye, kuda kwenyu ngakuitwe panyika se\add zvakunoitwa\add* kudenga;
\v 11 mutipei nhasi zvokudya zvedu zvemisi yose.
\v 12 Mutikangamwire mhosva dzedu, sezvatinokangamwiravo vane mhosva nesu;
\v 13 uye regai kutipinza pakuidzwa, asi mutisunungure panezvakaipa. Nokuti ushe ndohwenyu, nesimba nokubwinya nokusingaperi. Ameni.
\v 14 Nokuti kana muchikangamwira vanhu kudarika kwavo, Baba venyu vari kudenga vachakukangamwiraivo.
\v 15 Asi kana musingakangamwiri vanhu kudarika kwavo, Baba venyu havangakukangamwiriivo kudarika kwenyu.
\s Kutsanya
\p
\v 16 Uyezve kana muchitsanya, musava savanyengeri, regai kuva nechiso chinopunyaira; nokuti vanoipisa zviso zvavo, kuti vaonekwe navanhu kuti vanotsanya. Zvirokwazvo ndinoti kwamuri: Vapiwa mubairo wavo.
\v 17 Asi iwe kana uchitsanya, zodza musoro wako, ugeze chiso chako,
\v 18 kuti urege kuonekwa navanhu kuti unotsanya, asi naBaba vako vari pakavanda; zvino Baba vako vanoona pakavanda, vachakupa mubairo pachena.
\s Fuma yenyika neyokudenga
\p
\v 19 Regai kuzviunganidzira fuma panyika, pane zvifusi nengura zvinovodza napane mbavha dzinopaza dzichiba;
\v 20 asi muzviunganidzire fuma kudenga, kusina zvifusi kana ngura zvinovodza, kusina mbavha dzinopaza dzichiba.
\v 21 Nokuti panefuma yako, ndipo pachava nomoyo wakovo.
\p
\v 22 Mwenje womuviri iziso; zvino kana ziso rako rakanakisisa, muviri wako wose uchazara nechiedza.
\v 23 Asi kana ziso rako rakaipa, muviri wako wose uchazara nerima. Zvino kana chiedza chiri mauri riri rima, rima iro iguru sei!
\p
\v 24 Hapana munhu ungashumira vatenzi vaviri; nokuti uchavenga mumwe, akada mumwe; kana uchanamatira mumwe, akazvidza mumwe. Hamungabatiri Mwari naMamona*.
\s Kutambudzika nekuvimba naMwari
\p
\v 25 Naizvozvo ndinoti kwamuri: Musafunganya pamusoro peupenyu hwenyu, kuti muchadyei kana muchamwei, kana pamusoro pomuviri wenyu, kuti muchafukeiko? Upenyu hahupfuuri zvokudya here, nomuviri zvokufuka here?
\v 26 Tarirai shiri dzokudenga, hadzidzvari, hadzikohwi, hadziunganidziri mumatura, asi Baba venyu vokudenga vanodzirurira. Imwi hamudzipfuuri zvikuru here?
\v 27 Ndianiko kwamuri nokufunganya ungawedzera kubhiti* rimwe paurefu hwake?
\v 28 Nezvokufuka munozvifungireiko? Fungai maruva enyika, kuti anokura sei, haabati, haaruki;
\v 29 Asi ndinoti kwamuri: Kunyange naSoromoni pakubwinya kwake kose haana kushongedzwa serimwe rawo.
\v 30 Zvino kana Mwari achifukidza saizvozvo uswa hwedondo hwuripo nhasi, huchakandirwa muchoto mangwana, haanga\add kufukidziyi\add* nokupfuurisa imwi vokutenda kuduku here?
\v 31 Naizvozvo musafunga, muchiti: Tichadyei? Kana: Tichamwei? Kana: Tichafukei?
\v 32 Nokuti izvozvi zvose vahedheni vanozvitsvaka\add vo\add*, nokuti Baba venyu vokudenga vanoziva kuti munoshaiwa izvozvi zvose.
\v 33 Asi tangai imwi kutsvaka ushe hwaMwari, nokururama kwake, zvino izvozvi zvose zvichawedzerwa kwamuri.
\v 34 Naizvozvo musafunganya nezvamangwana, nokuti mangwana achazvifungira zvawo. Zuva rakakwanirwa nezvakaipa zvaro.

\c 2
\s Vachenjeri vemabvazuva vanoshanyira Jesu
\p
\v 1 Zvino Jesu wakati aberekwa muBhetirehemu reJudhiya, pamazuva aHerodhe mambo, tarira, kwakauya vachenjeri vachibva mabvazuva kuJerusarema,
\v 2 vachiti: Uripi iye wakazvarwa Mambo wevaJudha? Nekuti taona nyeredzi yake kumabvazuva, tauya kuzomunamata.
\v 3 Zvino Herodhe mambo wakati anzwa, akashushikana, neJerusarema rose naye.
\v 4 Zvino wakati aunganidza vapristi vakuru vose nevanyori vevanhu, akabvunza kwavari \add kuti \add*Kristu uchazvarirwa kupi.
\v 5 Zvino vakati kwaari: MuBhetirehemu reJudhiya; nekuti zvakanyorwa saizvozvi nemuporofita \add zvichinzi\add*:
\v 6 Newe Bhetirehemu nyika yaJudha, hausi mudukusa kuvatongi vaJudha; nekuti kwauri kuchabuda mutungamiriri, uchafudza vanhu vangu Israeri.
\p
\v 7 Zvino Herodhe, wakati adana vachenjeri muchivande, akabvunzisisa kwavari nguva yakaonekwa nyeredzi.
\v 8 Akavatuma kuBhetirehemu, akati: Endai munyatso-bvunzisisa zvemucheche; kana ma\add mu\add*wana munditumire shoko, kuti ini ndiuyewo kuzomunamata.
\p
\v 9 Vakati vanzwa mambo, vakabva; zvino tarira, nyeredzi yavakaona kumabvazuva yakavatungamirira, kusvikira yasvika ikamira pamusoro pepakange pane mucheche.
\v 10 Vakati vaona nyeredzi vakafara nemufaro mukuru kwazvo.
\v 11 Vakati vapinda mumba, vakaona mucheche naMaria mai vake, vakawira pasi vakamunamata; zvino vakati vazarura fuma yavo, vakamupemberera nezvipo, ndarama, nezvipfungaidzo zvinonhuwira, nemura*.
\v 12 Vakati vanyeverwa naMwari muchiroto, kuti varege kudzokera kuna Herodhe, vakabva vakaenda kunyika yavo neimwe nzira.
\s Kutizira Egipita
\p
\v 13 Vakati vaenda, tarira, mutumwa waIshe unoonekwa kuna Josefa muchiroto, achiti: Muka utore mucheche namai vake, utizire kuEgipita, uveko kusvikira ndichikuudza; nekuti Herodhe uchatsvaka mucheche kuti amuparadze.
\v 14 Zvino amuka wakatora mucheche namai vake usiku, akabva akaenda kuEgipita,
\v 15 uye wakavako kusvikira pakufa kwaHerodhe; kuti zvizadzisike zvakarehwa naIshe nemuporofita, achiti: Ndakadana mwanakomana wangu abude Egipita.
\s Kuurawa kwevana naHerodhe
\p
\v 16 Zvino Herodhe, wakati aona kuti anyengerwa nevachenjeri, akatsamwa zvikuru, akatuma, akaponda vana vose vaiva muBhetirehemu nemumigumo yayo yose, kubvira pamakore maviri \add neari \add*pasi, zvichienderana nenguva yaakange abvunzisisa kuvachenjeri.
\v 17 Zvino zvakazadzisika zvakarehwa naJeremiya muporofita achiti:
\v 18 MuRama rakanzwika inzwi, kuungudza nekuchema nekurira kukuru, Rakeri achichema vana vake asingadi kunyaradzwa, nekuti hava\add chi\add*po.
\s Kudzokera kunyika yaIsraeri
\p
\v 19 Asi Herodhe wakati afa, tarira, mutumwa waIshe wakaonekwa muchiroto kuna Josefa muEgipita,
\v 20 achiti: Muka, utore mucheche namai vake, uende kunyika yaIsraeri; nekuti vakafa avo vaitsvaka mweya wemucheche.
\v 21 Akasimuka ndokutora mucheche namai vake akasvika kunyika yaIsraeri.
\v 22 Asi wakati achinzwa kuti Arikerawo unotonga muJudhiya panzvimbo yababa vake Herodhe, akatya kuendako; asi wakati anyeverwa naMwari muchiroto, akabva akaenda kumativi eGarirea.
\v 23 Akasvika akagara muguta rinonzi Nazareta; kuti zvizadziswe zvakarehwa nevaporofita, kuti: Achanzi muNazareta.

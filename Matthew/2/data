\c 2
\s Vachenjeri vamabvazuva vanoshanyira Jesu
\p
\v 1 Zvino Jesu wakati aberekwa muBhetirehemu reJudhiya, pamazuva aHerodhe mambo, tarira, kwakauya vachenjeri vachibva mabvazuva kuJerusarema,
\v 2 vachiti: Uripiko iye wakazvarwa Mambo wavaJudha? Nokuti taona nyeredzi yake kumabvazuva, tauya kuzomunamata.
\v 3 Zvino Herodhe mambo wakati anzwa, akatambudzika, neJerusarema rose naye.
\v 4 Zvino wakati aunganidza vapristi vakuru vose navanyori vavanhu, akavabvunza kunofanira kuzvarirwa Kristu.
\v 5 Zvino vakati kwaari: MuBhetirehemu reJudhiya; nokuti ndizvo zvakanyorwa nomuporofita \add zvichinzi\add*:
\v 6 Newe Bhetirehemu, nyika yaJudha, hauzi mudukusa kuvabati vaJudha; nokuti kwauri kuchabuda mutongi, uchafudza vanhu vangu vaIsraeri.
\p
\v 7 Zvino Herodhe, wakati adana vachenjeri muchivande, akabvunzisisa kwavari nguva yakaonekwa nyeredzi nayo.
\v 8 Akavatuma Bhetirehemu, akati: Endai munyatso-bvunzisisa zvomwana; kana ma\add mu\add*wana munditumirevo shokozve, kuti ndiuye kuzomunamatavo.
\p
\v 9 Vakati vanzwa mambo, vakabva; zvino tarira, nyeredzi yavakaona kumabvazuva yakavatungamirira, kusvikira yandomira pamusoro pepakanga panomwana.
\v 10 Vakati vaona nyeredzi vakafara nomufaro mukuru kwazvo.
\v 11 Vakati vapinda mumba, vakaona mwana naMaria mai vake, vakawira pasi vakamunamata; zvino vakati vasunungura fuma yavo, vakamupa zvipo; ndarama, nezvipfungaidzo zvinonhuwira nemura.
\v 12 Vakati vanyeverwa naMwari pakurota, kuti varege kudzokera kuna Herodhe, vakaenda kunyika yavo neimwe nzira.
\s Kutizira Ijipiti nokuurawa kwavana
\p
\v 13 Vakati vaenda, tarira, mutumwa waShe wakaonekwa kuna Josefa pakurota, achiti: Muka utore mwana namai vake, utizire Ijipiti, ugareko kusvikira ndichikutumira shoko; nokuti Herodhe uchatsvaka mwana kuti amuparadze.
\v 14 Wakati amuka, akatora mwana namai vake usiku, akabva akaenda Ijipiti;
\v 15 akavako kusvikira pakufa kwaHerodhe: kuti zvizadzisike zvakarehwa naShe nomuporofita, achiti: Ndakadana mwanakomana wangu abve Ijipiti.
\s Kuurawa kwavana naHerodhe
\p
\v 16 Zvino Herodhe, wakati aona kuti anyengerwa navachenjeri, akatsamwa zvikurusa, akatuma, akaponda vanakomana vose vaiva muBhetirehemu napamigumo yayo yose, vaiva namakore maviri zvichiburuka, iri nguva yaakanga abvunzisisa kuvachenjeri.
\v 17 Zvino zvakazadzisika zvakarehwa naJeremiya muporofita achiti:
\v 18 MuRama rakanzwika inzwi, kuungudza nokuchema nokurira kukuru, Rakeri achichema vana vake, asinganyaradziki, nokuti hava\add chi\add*po.
\s Kudzokera Kunyika yaIsraeri
\p
\v 19 Asi Herodhe wakati afa, tarira, mutumwa waShe akaonekwa pakurota naJosefa muIjipiti,
\v 20 achiti: Simuka, tora mwana muduku namai vake, uende kunyika yavaIsraeri; nokuti vakafa, avo vaitsaka upenyu hwomwana.
\v 21 Akasimuka ndokutora mwana muduku namai vake akasvika kunyika yavaIsraeri.
\v 22 Asi wakati achinzwa kuti Akerawo unotonga muJudhiya panzvimbo yababa vake Herodhe, akatya kuendako, asi akanyeverwa naMwari pakurota, akatendeukira kumativi eGariri.
\v 23 Akasvika akandogara muguta rinonzi Nazareta, kuti zvizadziswe zvakarehwa navaporofita, \add kuti\add*: Uchanzi muNazareta.

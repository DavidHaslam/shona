\c 2
\s Vachenjeri vamabvazuva vanoshanyira Jesu
\p
\v 1 Zvino Jesu wakati aberekwa muBhetirehemu reJudhiya, pamazuva aHerodhe mambo, tarira, kwakauya vachenjeri vachibva mabvazuva kuJerusarema,
\v 2 vachiti: Uripi iye wakazvarwa Mambo wavaJudha? Nokuti taona nyeredzi yake kumabvazuva, tauya kuzomunamata.
\v 3 Zvino Herodhe mambo wakati anzwa, akashushikana, neJerusarema rose naye.
\v 4 Zvino wakati aunganidza vapristi vakuru vose navanyori vavanhu, akabvunza kwavari \add kuti \add*Kristu uchazvarirwa kupi.
\v 5 Zvino vakati kwaari: MuBhetirehemu reJudhiya; nokuti zvakanyorwa saizvozvi nomuporofita \add zvichinzi\add*:
\v 6 Newe Bhetirehemu nyika yaJudha, hauzi mudukusa kuvatongi vaJudha; nokuti kwauri kuchabuda mutungamiriri, uchafudza vanhu vangu Israeri.
\p
\v 7 Zvino Herodhe, wakati adana vachenjeri muchivande, akabvunzisisa kwavari nguva yakaonekwa nyeredzi.
\v 8 Akavatuma kuBhetirehemu, akati: Endai munyatso-bvunzisisa zvomwana muduku; kana ma\add mu\add*wana munditumire shoko, kuti ini ndiuyewo kuzomunamata.
\p
\v 9 Vakati vanzwa mambo, vakabva; zvino tarira, nyeredzi yavakaona kumabvazuva yakavatungamirira, kusvikira yasvika ikamira pamusoro pepakanga pane mwana muduku.
\v 10 Vakati vaona nyeredzi vakafara nomufaro mukuru kwazvo.
\v 11 Vakati vapinda mumba, vakaona mwana muduku naMaria mai vake, vakawira pasi vakamunamata; zvino vakati vazarura fuma yavo, vakamupemberera nezvipo, ndarama nezvipfungaidzo zvinonhuwira, nemura*.
\v 12 Vakati vanyeverwa naMwari muchiroto, kuti varege kudzokera kuna Herodhe, vakabva vakaenda kunyika yavo neimwe nzira.
\s Kutizira Egipita nokuurawa kwavanakomana
\p
\v 13 Vakati vaenda, tarira, mutumwa waShe wakaonekwa kuna Josefa muchiroto, achiti: Muka utore mwana muduku namai vake, utizire kuEgipite, uveko kusvikira ndichikuudza; nokuti Herodhe uchatsvaka mwana muduku kuti amuparadze.
\v 14 Wakati amuka, akatora mwana muduku namai vake usiku, akabva akaenda kuEgipite;
\v 15 akavako kusvikira pakufa kwaHerodhe; kuti zvizadzisike zvakarehwa naShe nomuporofita, achiti: Ndakadana mwanakomana wangu abude Egipite.
\s Kuurawa kwavana naHerodhe
\p
\v 16 Zvino Herodhe, wakati aona kuti anyengerwa navachenjeri, akatsamwa zvikuru, akatuma, akaponda vanakomana vose vaiva muBhetirehemu napamigumo yayo yose, kubvira pamakore maviri \add neari \add*pasi, zvichienderana nenguva yaakanga abvunzisisa kuvachenjeri.
\v 17 Zvino zvakazadzisika zvakarehwa naJeremiya muporofita achiti:
\v 18 MuRama rakanzwika inzwi, kuungudza nokuchema nokurira kukuru, Rakeri achichema vana vake asingadi kunyaradzwa, nokuti hava\add chi\add*po.
\s Kudzokera kunyika yaIsraeri
\p
\v 19 Asi Herodhe wakati afa, tarira, mutumwa waShe wakaonekwa muchiroto naJosefa muEgipita,
\v 20 achiti: Muka, utore mwana muduku namai vake, uende kunyika yaIsraeri; nokuti vakafa avo vaitsvaka mweya womwana muduku.
\v 21 Akasimuka ndokutora mwana muduku namai vake akasvika kunyika yaIsraeri.
\v 22 Asi wakati achinzwa kuti Arikerawo unotonga muJudhiya panzvimbo yababa vake Herodhe, akatya kuendako; asi wakati anyeverwa naMwari muchiroto, akabva akaenda kumativi eGarirea.
\v 23 Akasvika akandogara muguta rinonzi Nazareta; kuti zvizadziswe zvakarehwa navaporofita, kuti: Uchanzi muNazareta.

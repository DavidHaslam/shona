\c 2
\s Vachenjeri vamabvazuva
\p
\v 1 Zvino Jesu wakati aberekwa muBhetirehemu reJudhiya, pamazuva aHerodhe mambo, tarira, kwakauya vachenjeri vachibva mabvazuvava kuJerusarema ,
\v 2 vachiti, Uripiko iye wakazvarwa Mambo wavaJudha? Nokuti tavona nyeredzi yake kumabvazuva, tavuya kuzomunamata.
\v 3 Herodhe Mambo wakati a\add zvi\add*nzwa, wakamanikidzwa, neJerusarema rose naye.
\v 4 Zvino wakati avunganidza vaPirisita vakuru vose navanyori vavanhu, akavabvunza kunofanira kuzvarirwa Kristu.
\v 5 Zvino vakati kwaari, MuBhetirehemu reJudhiya, nokuti ndizvo zvakanyorwa nomuporofita \add zvichinzi,\add*
\v 6 Newe Bhetirehemu, nyika yaJudha Hauzi mudukusa kuvabati vaJudha, Nokuti kwauri kuchabuda Mutungamiriri, Uchafudza vanhu vangu vaIsraeri.
\v 7 Zvino Herodhe, wakati adana vachenjeri muchivande, akabvunzisisa kwavari nguva yakavonekwa nyeredzi \add nayo\add*,
\v 8 akavatuma Bhetirehemu, akati, Endai munyatso-bvunzisisa zvorusvava, kana ma\add ru\add*wana munditumirevo shoko, kuti ndivuye kuzorunamatavo.
\v 9 Vakati vanzwa mambo, vakabva, zvino tarira nyeredzi yavaka\add nga\add* \add va\add*vona kumabvazuva yakavatungamirira kusvikira yandomira pamusoro pepakanga panomwana.
\v 10 Vakati vavona nyeredzi vakafara nomufaro mukuru nokupfuvurisa.
\v 11 Vakati vapinda mumba, vakavona rusvava naMaria mai varwo, vakawira pasi vakamunamata, zvino vakati vasunungura fuma yavo, vakamupa zvipo; ndarama, nezvipfungaidzo \add zvinonhuwira\add* nemura.
\v 12 Vakati vanyeverwa naMwari pakurota, kuti varege kudzokera kuna Herodhe, vakaenda kunyika yavo neimwe nzira.
\s Kutizira Ijipiti nokuvurawa kwavana.
\p
\v 13 Vakati vaenda, tarira, mutumwa waShe wakavonekwa naJosefa pakurota achiti, Simuka utore rusvava namai varwo, utizire Ijipiti, ugareko kusvikira ndichikutumira shoko, nokuti Herodhe uchatsvaka mwana kuti amuparadze.
\v 14 wakati akasimuka, akatora rusvava namai varwo vusiku akaenda Ijipiti.
\v 15 Akavako kusvikira Herodhe afa, kuti zvizadzisike zvakarebwa naShe \add nomuromo wo\add*muporofita, achiti, Ndakadana mwanakomana wangu abve Ijipiti.
\v 16 Zvino Herodhe, wakati avona kuti anyengerwa navachenjeri, akatsamwa zvikurusa, akatuma \add vanhu\add* akaponda vana vose vaiva muBhetirehemu napamigumo yayo yose , vaiva namakore maviri zvichiburuka, iri nguva yaakanga akabvunzisisa kuvachenjeri.
\v 17 Zvino zvakaitika zvakarebwa naJeremiya muporofita achiti:
\v 18 MuRama, rakanzwika inzwi , kuungudza nokuchema nokurira kukuru, Rakeri achichema vana vake, asinganyaradziki nokuti hava\add chi\add*po.
\s Kudzoka paIjipiti
\p
\v 19 Asi Herodhe wakati afa, tarira, mutumwa waShe akavonekwa pakurota naJosefa muIjipiti,
\v 20 achiti, simuka, tora mwana namai vake, uende kunyika yavaIsraeri; nokuti vakafa, avo vaitsaka kuvuraya mwana.
\v 21 Akasimuka ndokutora mwana namai vake akasvika kunyika yavaIsraeri.
\v 22 Asi wakati achinzwa kuti Arkerao wava mambo panzvimbo yababa vake Herodhe akatya kuendako, akanyeverwa pakurota, akaenda kumativi enyika yeGarirea.
\v 23 Akandogarako muguta rinonzi Nazareta kuti zvakarebwa navaporofita zviitike, kuti uchanzi muNazareta.

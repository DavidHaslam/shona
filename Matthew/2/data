\c 2
\s Vachenjeri vamabvazuva vanoshanyira Jesu
\p
\v 1 Zvino Jesu wakati aberekwa muBhetirehemu reJudhiya, pamazuva aHerodhe mambo, tarira, kwakauya vachenjeri vachibva mabvazuva kuJerusarema,
\v 2 vachiti: Uripi iye wakazvarwa Mambo wavaJudha? Nekuti taona nyeredzi yake kumabvazuva, tauya kuzomunamata.
\v 3 Zvino Herodhe mambo wakati anzwa, akashushikana, neJerusarema rose naye.
\v 4 Zvino wakati aunganidza vapristi vakuru vose nevanyori vevanhu, akabvunza kwavari \add kuti \add*Kristu uchazvarirwa kupi.
\v 5 Zvino vakati kwaari: MuBhetirehemu reJudhiya; nekuti zvakanyorwa saizvozvi nemuporofita \add zvichinzi\add*:
\v 6 Newe Bhetirehemu nyika yaJudha, hauzi mudukusa kuvatongi vaJudha; nekuti kwauri kuchabuda mutungamiriri, uchafudza vanhu vangu Israeri.
\p
\v 7 Zvino Herodhe, wakati adana vachenjeri muchivande, akabvunzisisa kwavari nguva yakaonekwa nyeredzi.
\v 8 Akavatuma kuBhetirehemu, akati: Endai munyatso-bvunzisisa zverusvava; kana ma\add ru\add*wana munditumire shoko, kuti ini ndiuyewo kuzorunamata.
\p
\v 9 Vakati vanzwa mambo, vakabva; zvino tarira, nyeredzi yavakaona kumabvazuva yakavatungamirira, kusvikira yasvika ikamira pamusoro pepakanga pane rusvava.
\v 10 Vakati vaona nyeredzi vakafara nemufaro mukuru kwazvo.
\v 11 Vakati vapinda mumba, vakaona rusvava naMaria mai vake, vakawira pasi vakamunamata; zvino vakati vazarura fuma yavo, vakamupemberera nezvipo, ndarama nezvipfungaidzo zvinonhuwira, nemura*.
\v 12 Vakati vanyeverwa naMwari muchiroto, kuti varege kudzokera kuna Herodhe, vakabva vakaenda kunyika yavo neimwe nzira.
\s Kutizira Egipita nekuurawa kwevanakomana
\p
\v 13 Vakati vaenda, tarira, mutumwa waShe wakaonekwa kuna Josefa muchiroto, achiti: Muka utore rusvava namai vake, utizire kuEgipite, uveko kusvikira ndichikuudza; nekuti Herodhe uchatsvaka rusvava kuti aruparadze.
\v 14 Wakati amuka, akatora rusvava namai vake usiku, akabva akaenda kuEgipite;
\v 15 akavako kusvikira pakufa kwaHerodhe; kuti zvizadzisike zvakarehwa  naIshe nemuporofita, achiti: Ndakadana mwanakomana wangu abude Egipite.
\s Kuurawa kwevana naHerodhe
\p
\v 16 Zvino Herodhe, wakati aona kuti anyengerwa nevachenjeri, akatsamwa zvikuru, akatuma, akaponda vanakomana vose vaiva muBhetirehemu napamigumo yayo yose, kubvira pamakore maviri \add neari \add*pasi, zvichienderana nenguva yaakanga abvunzisisa kuvachenjeri.
\v 17 Zvino zvakazadzisika zvakarehwa naJeremiya muporofita achiti:
\v 18 MuRama rakanzwika inzwi, kuungudza nekuchema nekurira kukuru, Rakeri achichema vana vake asingadi kunyaradzwa, nekuti hava\add chi\add*po.
\s Kudzokera kunyika yaIsraeri
\p
\v 19 Asi Herodhe wakati afa, tarira, mutumwa waShe wakaonekwa muchiroto naJosefa muEgipita,
\v 20 achiti: Muka, utore rusvava namai varwo, uende kunyika yaIsraeri; nekuti vakafa avo vaitsvaka mweya werusvava.
\v 21 Akasimuka ndokutora rusvava namai varwo akasvika kunyika yaIsraeri.
\v 22 Asi wakati achinzwa kuti Arikerawo unotonga muJudhiya panzvimbo yababa vake Herodhe, akatya kuendako; asi wakati anyeverwa naMwari muchiroto, akabva akaenda kumativi eGarirea.
\v 23 Akasvika akandogara muguta rinonzi Nazareta; kuti zvizadziswe zvakarehwa nevaporofita, kuti: Uchanzi muNazareta.

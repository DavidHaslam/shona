\c 16
\s Jesu unoramba kuratidza chiratidzo
\p
\p
\v 1 VaFarisi navaSajusi vakati vavuya vachiidza; vakamukumbira kuti avaratidze chiratidzo chinobva kudenga.
\v 2 Asi wakapindura akati kwavari: Kana ava madekwana munoti: Kunze kwakanaka nokuti denga rakatsvuka.
\v 3 Mangwanani \add munoti\add*: Nhasi kunze kwakaipa; nokuti denga rakatsvuka richikwidibira. Haiwa vanyengeri, munoziva kuparadzanisa mamiriro edenga, asi hamugoni \add kuparadzanisa\add* zviratidzo zvenguva.
\v 4 Rudzi rwakaipa runofeva, runotsvaka chiratidzo, asi hapana chiratidzo chingapiwa kwarwuri, asi chiratidzo chomuporofita Jona. Ipapo akavasiya, akaenda.
\s Jesu unodudzira shoko rembiriso yavaFarisi navaSajusi
\p
\p
\v 5 Zvino vadzidzi vakati vaenda mhiri, vakakangamwa kutora zvingwa.
\v 6 Zvino Jesu akati kwavari: Chenjerai mungwarire mbiriso yavaFaraise navaSajusi.
\v 7 Vakarangana pakati pavo vachiti: \add Unodaro\add* nokuti hatina kutora chingwa.
\v 8 Zvino Jesu achizviziva akati kwavari: Haiwa, imwi vokutenda kuduku, munorangana pakati penyu nemhaka yeiko nezvokusatora zvingwa?
\v 9 Hamunzwisisi nazvino here, kana kurangarira zvingwa zvishanu zvavanezvuru zvishanu, vuye matengu mangani amakawana?
\v 10 Kana zvingwa zvinomwe zvavanezvuru zvina, vuye matengu mangani amakavunganidza?
\v 11 Hamunzwisisi neiko, kuti handina kutaura kwamuri pamusoro pezvingwa kuti muchenjere mbiriso yavaFarisi navaSajusi?
\v 12 Zvino vakanzwisisa kuti haana kutaura kuti vachenjere mbiriso yezvingwa asi dzidziso yavaFarisi navaSajusi.
\s Petro unopupura kuti Jesu ndiye Kristu
\p
\v 13 Jesu wakati asvika kumativi enyika yeKesaria Firipi, akabvunza vadzidzi vake, akati: Vanhu vanoti ini Mwanakomana womunhu ndini aniko?
\v 14 Vakati: Vamwe \add vanoti\add* Johwani Mubhabhatidzi, vamwe Eria, vamwevo Jeremiya, kana mumwe wavaporofita.
\v 15 Akati kwavari: Ko imwi munoti ndini ani?
\v 16 Ipapo Simoni Petro akapindura akati: Ndimwi Kristu, Mwanakomana waMwari mupenyu.
\v 17 Jesu akapindura akati kwaari: Wakaropafadzwa iwe, Simoni mwanakomana waJona, nokuti nyama neropa hazvina kukuzarurira \add izvozvo\add*, asi Baba vangu vari kudenga.
\v 18 Nenivo ndinoti kwauri: Ndiwe Petro, zvino pamusoro poruware urwu ndichavaka kereke yangu, masuvo ehedhesi* haangaikundi.
\v 19 Zvino Ndichapawo kwauri kiyi dzovushe hwokudenga; Chinhu chipi nechipi chauchasunga panyika, chichasungwa kudenga; nechinhu chipi nechipi chauchasunungura panyika, chichasunungurwa kudenga.
\v 20 Ipapo akarairisa vadzidzi vake kuti varege kuvudza munhu kuti ndiye Jesu unova Kristu.
\s Jesu unovavudza zvokutambura kwake norufu rwake
\p
\p
\v 21 Kubva panguva iyo Jesu wakatanga kuratidza vadzidzi vake kuti unofanira kuenda sei Jerusarema, vuye kutambudzwa zvizhinji navakuru, navaprista vakuru navanyori, nokuvurawa nokumutswazve nezuva retatu.
\v 22 Petro akamutora parutivi, akatanga kumudziva akati: Ngazvirege kuva kwamuri, Ishe; izvi hazvingaitiki kwamuri.
\v 23 Asi wakatendeuka akati kuna Petro: Ibva shure kwangu, Satani, Uri chigumbuso kwandiri; nokuti haurangariri zvinhu zvaMwari, asi zvinhu zvavanhu.
\s Kutevera Jesu
\p
\p
\v 24 Zvino Jesu akati kuvadzidzi vake: Kana munhu achida kunditevera, ngaazvirambe, asimudze muchinjikwa wake, anditevere.
\v 25 Nokuti aninani unoda kuponesa vupenyu bwake ucharashikirwa nabwo; asi ani nani unorashikirwa novupenyu bwake nokuda kwangu uchabwuwana.
\v 26 Nokuti munhu uchabatsirweiko, kana akawana nyika yose, akarashikirwa nomweya wake? kana munhu ucharipeiko kuti adzikunure mweya wake?
\v 27 Nokuti Mwanakomana womunhu uchavuya nokubwinya kwaBaba vake navatumwa vake, ipapo uchapa mubairo mumwe nomumwe zvichienderana namabasa ake.
\v 28 Zvirokwazvo ndinoti kwamuri: Vamwe varipo kuna vamire pano, vasingazoraviri rufu vasati vavona Mwanakomana womunhu achivuya muvushe bwake.

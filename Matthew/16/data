\c 16
\s Jesu unoramba kuratidza chiratidzo
\p
\v 1 VaFarisi navaSadhusi ndokuuya vachiidza; vakamukumbira kuti avaratidze chiratidzo chinobva kudenga.
\v 2 Asi wakapindura akati kwavari: Kana ava madekwana munoti: Kunze kwakanaka nokuti denga rakatsvuka.
\v 3 Uye mangwanani \add munoti\add*: Nhasi kunze kwakaipa; nokuti denga rakatsvuka richikwidibira. Haiwa vanyepedzeri, munoziva kuparadzanisa mamiriro edenga, asi hamugoni \add kuparadzanisa\add* zviratidzo zvenguva.
\v 4 zera rakaipa rinofeva, rinotsvaka chiratidzo, asi hapana chiratidzo chingapiwa kwariri, kunze kwechiratidzo chomuporofita Jona. Ipapo akavasiya, akaenda.
\s Jesu unodudzira shoko rembiriso yavaFarisi navaSadhusi
\p
\v 5 Zvino vadzidzi vakati vasvika mhiri, vakakangamwa kutora zvingwa.
\v 6 Zvino Jesu akati kwavari: Chenjererai mungwarire mbiriso yavaFarisi navaSadhusi.
\v 7 Vakarangana pakati pavo vachiti: \add Unodaro\add* nokuti hatina kutora chingwa.
\v 8 Zvino Jesu azviziva akati kwavari: Haiwa, imwi vokutenda kuduku nemhaka yeiko muchirangana kuti hamuna kutora zvingwa?
\v 9 Muchigere kunzwisisa nazvino here, kana kurangarira zvingwa zvishanu zvavanezvuru zvishanu, uye matengu mangani amakaunganidza?
\v 10 Kana zvingwa zvinomwe zvavanezvuru zvina, uye matengu mangani amakaunganidza?
\v 11 Hamunzwisisi seiko, kuti handina kutaura kwamuri pamusoro pezvingwa kuti muchenjere mbiriso yavaFarisi navaSadhusi?
\v 12 Zvino vakanzwisisa kuti haana kutaura kuti vachenjere mbiriso yezvingwa asi dzidziso yavaFarisi navaSadhusi.
\s Petro unopupura kuti Jesu ndiye Kristu
\p
\v 13 Jesu wakati asvika kumativi eKesariya Firipi, akabvunza vadzidzi vake, achiti: Vanhu vanoti ini Mwanakomana womunhu ndini aniko?
\v 14 Ndokubva vati: Vamwe \add vanoti\add* Johwani Mubhabhatidzi, uye vamwe Eria, vamwewo Jeremiya, kana mumwe wavaporofita.
\v 15 Akati kwavari: Ko imwi munoti ndini ani?
\v 16 Ipapo Simoni Petro akapindura akati: Ndimwi Kristu, Mwanakomana waMwari mupenyu.
\v 17 Jesu akapindura akati kwaari: Wakaropafadzwa iwe, Simoni mwanakomana waJona, nokuti nyama neropa hazvina kukuzarurira \add izvozvo\add*, asi Baba vangu vari kumatenga.
\v 18 Neni ndinoti kwauri: Ndiwe Petro, uye pamusoro poruware urwu ndichavaka kereke yangu, masuwo egehena* haangaikundi.
\v 19 Uye ndichapawo kwauri kiyi dzoushe hwokumatenga; zvekare chipi nechipi chauchasunga panyika, chichasungwa kumatenga; nechipi nechipi chauchasunungura panyika, chichasunungurwa kumatenga.
\v 20 Ipapo akarairisa vadzidzi vake kuti varege kuudza munhu kuti ndiye Jesu unova Kristu.
\s Jesu unovaudza zvokutambura kwake norufu rwake
\p
\v 21 Kubva panguva iyo Jesu wakatanga kuratidza kuvadzidzi vake kuti unofanira kuenda Jerusarema, uye kutambudzika zvizhinji zvichibva kuvakuru, navapristi vakuru, navanyori, nokuurawa, nokumutswazve nezuva retatu.
\v 22 Petro akamutora parutivi, akatanga kumutsiura akati: Ngazvirege kuva kwamuri, Ishe; izvi hazvingatongoitiki kwamuri.
\v 23 Asi iye wakatendeuka akati kuna Petro: Ibva shure kwangu, Satani! Uri chigumbuso kwandiri; nokuti haurangariri zvinhu zvaMwari, asi zvinhu zvavanhu.
\s Kutevera Jesu
\p
\v 24 Zvino Jesu akati kuvadzidzi vake: Kana ani nani achida kuuya shure kwangu, ngaazvirambe, atakure muchinjikwa wake, anditevere.
\v 25 Nokuti ani nani unoda kuponesa upenyu hwake ucharashikirwa nahwo; asi ani nani unorashikirwa noupenyu hwake nokuda kwangu uchahuwana.
\v 26 Nokuti munhu unobatsirweiko kana akawana nyika yose, akarashikirwa nomweya wake? kana munhu ucharipeiko kuti adzikunure mweya wake?
\v 27 Nokuti Mwanakomana womunhu uchauya mukubwinya kwaBaba vake navatumwa vake, ipapo uchapa mubairo mumwe nomumwe zvichienderana namabasa ake.
\v 28 Zvirokwazvo ndinoti kwamuri: Vamwe varipo kuna vamire pano, vasingazoraviri rufu kusvikira vaona Mwanakomana womunhu achiuya muushe hwake.

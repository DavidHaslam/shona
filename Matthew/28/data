\c 28
\s Kumuka kwaJesu nokuzviratidza kwake
\p
\v 1 Shure kwesabata kotanga kuedza, koenda ku\add musi\add* wokutanga kwevhiki, kwakasvika Maria Magidharini nomumwe Maria kuzoona bwiro.
\v 2 Zvino tarira, kwakaitika kudengenyeka kwenyika kukuru, nekuti mutumwa waShe wakaburuka kubva kudenga, akasvedera, akakungurusa ibwe kubva pamukova, akagara pamusoro paro.
\v 3 Kuonekwa kwake kwakanga kwakaita semheni nechipfeko chake chaiva chichena semagada echando.
\v 4 Zvino varindi vakadedera nokumutya, vakava savakafa.
\v 5 Asi mutumwa akapindura akati kuvakadzi: Musatya imwi; nekuti ndinoziva kuti munotsvaka Jesu wakanga arovererwa pamuchinjikwa.
\v 6 Haapo pano; nekuti wakamuka sezvaakareva. Uyai muone nzvimbo Ishe paakanga avete.
\v 7 Kurumidzai kuende munoudza vadzidzi vake kuti wamuka kuvakafa; uye tarirai unokutungamirirai kuGarirea, ikoko muchanomuona; tarirai, ndakuudzai.
\p
\v 8 Ndokubva vakakurumidza kubuda pabwiro vane kutya nomufaro mukuru, vakamhanyira kunoudza vadzidzi vake.
\v 9 Zvino vakati vachienda kundoudza vadzidzi vake, tarira, Jesu wakavachingamidza, achiti: Hekanhi! Vakaswedera vakabata tsoka dzake vakamunamata.
\v 10 Zvino Jesu akati kwavari: Musatya; endai, mundoudza hama dzangu kuti vaende kuGarirea, uye vachanondionako.
\p
\v 11 Vakati vachifamba, tarira, vamwe vavarindi vakaenda muguta vakapira vapristi vakuru zvose zvakaitika.
\v 12 Vakati vaungana navakuru, vakarangana, vakapa mari zhinji kumauto,
\v 13 vachiti: Itii: Vadzidzi vake vakauya usiku vakamuba isu tivete.
\v 14 Kana izvi zvikazikamwa kumutungamiriri, isu tichamunyengerera, tikuitei musava mukushungurudzika.
\v 15 Ndokubva vatora mari vakaita sezvavakadzidziswa. Shoko iri rikaparadzirwa pakati pavaJudha kusvikira nhasi.
\p
\v 16 Zvino vadzidzi gumi nomumwe vakaenda kuGarirea, kugomo Jesu raakavaraira;
\v 17 vakati vachimuona, vakamunamata; asi vamwe vakakonona.
\v 18 Jesu ndokuswedera akataura kwavari, achiti: Simba rose rakapiwa kwandiri kudenga napanyika.
\v 19 Endai naizvozvo muite marudzi ose vadzidzi, muchivabhabhatidza muzita raBaba neroMwanakomana neroMweya Mutsvene;
\v 20 muvadzidzise kuchengeta zvose zvandakakurairai imwi; zvino tarirai, ini ndinemwi mazuva ose, kusvikira pakuguma kwenyika. Ameni.

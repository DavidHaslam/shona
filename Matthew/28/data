\c 28
\s Kumuka kwaJesu nokuzviratidza kwake
\p
\v 1 Pakupera kwesabata kotanga kuedza, koenda ku\add musi\add* wokutanga kwevhiki, kwakasvika Maria Magidharini nomumwe Maria kuzoona bwiro.
\v 2 Zvino tarira kukavapo kudengenyeka kwenyika kukuru, nokuti mutumwa waShe wakaburuka kubva kudenga, akasvedera, akakungurusa ibwe kubva pamukova, akagara pamusoro paro.
\v 3 Kuonekwa kwake kwakanga kwakaita semheni nechipfeko chake chaiva chichena semagada echando.
\v 4 Zvino varindi vakadedera nokutya, vakava savakafa.
\v 5 Asi mutumwa akapindura akati kuvakadzi: Musatya imwi; nokuti ndinoziva kuti munotsvaka Jesu wakanga aroverwa.
\v 6 Haapo pano; nokuti wakamuka sezvaakareva. Uyai muone nzvimbo Ishe paakanga avete.
\v 7 Kurumidzai kuende mundoudza vadzidzi vake kuti wamuka kuvakafa; uye tarirai unokutungamirirai kuGarirea, ikoko muchandomuona; tarirai, ndakuudzai.
\p
\v 8 Ndokubva vakakurumidza kubva pabwiro vane kutya nomufaro mukuru. Vakamhanyira kunoudza vadzidzi vake.
\v 9 Zvino vakati vachienda kundoudza vadzidzi vake, tarira, Jesu wakavachingamidza, achiti: Hekanhi waro! Vakauya vakabata tsoka dzake vakamunamata.
\v 10 Zvino Jesu akati kwavari: Musatya; endai, mundoudza hama dzangu kuti vaende kuGarirea uye vachanondionako.
\p
\v 11 Vakati vachifamba, tarira, vamwe vavarindi vakaenda muguta vakapira vapristi vakuru zvose zvakaitika.
\v 12 Vakati vaungana navakuru, vakarangana, vakapa mari zhinji kumauto,
\v 13 vachiti: Itii: Vadzidzi vake vakauya usiku vakamuba isu tivete.
\v 14 Kana zvikazikamwa kumutongi, tichamunyengerera, Tikuitei musashungurudzika.
\v 15 Ndokubva vatora mari vakaita sezvavakadzidziswa. Shoko iri rikakura pakati pavaJudha kusvikira zuva ranhasi.
\p
\v 16 Zvino vadzidzi gumi nomumwe vakaenda Garirea, kugomo ravakarairwa naJesu;
\v 17 vakati vachimuona, vakamunamata; asi vamwe vakakonona.
\v 18 Jesu ndokuswedera akataura kwavari, achiti: Simba rose rakapiwa kwandiri kudenga napanyika.
\v 19 Endai naizvozvo muite marudzi ose vadzidzi, muchivabhabhatidza muzita raBaba nero Mwanakomana neroMweya Mutsvene;
\v 20 Muvadzidzise kuchengeta zvose zvandakakurairai imwi; zvino tarirai ndinemwi mazuva ose, kusvikira pakuguma kwenyika. Ameni.

\c 25
\s Mufananidzo wavasikana gumi
\p
\v 1 Ipapo ushe hwokumatenga huchafananidzwa navasikana gumi. Vakatora marambi avo, vakabuda kundochingamidza chikomba.
\v 2 Zvino vashanu vavo vakanga vakachenjera, vashanu \add vari\add* mapenzi.
\v 3 Avo vari mapenzi vakatora marambi avo vakasatora mafuta pamwechete navo.
\v 4 Asi vakachenjera vakatora mafuta mumidziyo yavo nemarambi avo.
\v 5 Zvino chikomba chakati chichinonoka, vose vakatsumwaira vakavata.
\v 6 Asi pakati pousiku kwakadanidzirwa: Tarirai, chikomba chouya, budai mundochichingamidza!
\v 7 Zvino vasikana vose vakamuka, vakagadzira marambi avo.
\v 8 Mapenzi akati kuna vakachenjera: Tipeiwo pamafuta enyu nokuti marambi edu odzima.
\v 9 Asi vakachenjera vakapindura vachiti: Zvimwe haangakwaniri isu nemwi tose; asi zviri nani endai henyu kuna vanotengesa munozvitengera.
\v 10 Asi vakati vachienda kundotenga, chikomba chikasvika. Zvino vakanga vakagadzirira vakapinda nacho mumuchato, mukova ukapfigwa.
\v 11 Pashure kwakauyavo vamwe vasikana, vachiti: Ishe, Ishe, tizarurirei!
\v 12 Asi wakapindura akati: Zvirokwazvo ndinoti kwamuri: handikuziviyi imwi.
\v 13 Naizvozvo rindai, nokuti hamuzivi zuva kana nguva Mwanakomana womunhu yaanouya.
\s Mufananidzo wamatarenda*
\p
\v 14 Nokuti somunhu wakaenda kune imwe nyika, akadana varanda vake, akavapa midziyo yake.
\v 15 Uye kune umwe, wakapa matarenda* mashanu, umwe maviri, umwe rimwe, umwe nomumwe zvakakwanirana nesimba rake, pakarepo akafamba rwendo rwake.
\v 16 Uye wakagamuchira matarenda* mashanu akaenda akaita mhindu nawo, akawana mamwe matarenda mashanu.
\v 17 Saizvozvovo wemaviri akawana mamwe maviri.
\v 18 Asi wakagamuchira rimwe wakaenda akachera pasi, akaviga mari yashe wake.
\v 19 Shure kwenguva refu, ishe wavaranda ivavo akasvika, akagadzira mashoko \add emari\add* navo.
\v 20 Wakanga agamuchira matarenda mashanu akauya namamwe matarenda mashanu achiti: Ishe makandikumikidza matarenda mashanu, tarirai, ndawana pamusoro pawo mamwe matarenda mashanu.
\v 21 Ishe wake akati kwaari: Zvakanaka, muranda wakanaka, wakatendeka. Wakanga wakatendeka pazvinhu zvishoma, ndichakuisa pamusoro pezvinhu zvizhinji; pinda mumufaro washe wako.
\v 22 Uyowo wakanga agamuchira matarenda maviri akauyavo akati: Ishe, makandikumikidza matarenda maviri; tarirai, ndawana mamwe matarenda maviri pamusoro pawo.
\v 23 Ishe wake akati kwaari: Zvakanaka, muranda wakanaka, wakatendeka, wakanga wakatendeka pazvinhu zvishoma, ndichakuisa pamusoro pezvinhu zvizhinji; pinda mumufaro washe wako.
\v 24 Asi wakanga agamuchira tarenda rimwe naiye wakauya akati: Ishe ndakanga ndichikuzivai imwi kuti muri munhu wakawoma, munokohwa pamusina kudzvara, munounganidza pamusina kukusha;
\v 25 Zvino ndakatya, ndikaenda ndikanoviga tarenda renyu muvhu; tarirai, mava nechenyu!
\v 26 Ishe wake akapindura akati kwaari: Muranda wakaipa unousimbe, wakanga uchiziva kuti ndinokohwa pandisina kudzvara, ndichiunganidza pandisina kukusha.
\v 27 Saka waifanira kuisa mari yangu kuvatsinhanisi, uye pakusvika kwangu ndingadai ndagamuchira zvangu zvawanda;
\v 28 Naizvozvo mutorerei tarenda, mupe kune une matarenda anegumi.
\v 29 Nokuti umwe noumwe unazvo uchapiwa ave nezvizhinji; asi usina uchatorerwa nechaanacho.
\v 30 Nemuranda pasina mubudisirei kurima rokunze, ipapo pachava nokuchema nokugeda-geda kwameno.
\s Kutonga kukuru
\p
\v 31 Zvino kana Mwanakomana womunhu achiuya mukubwinya kwake, navatumwa vatsvene vose vanaye, ipapo uchagara pachigaro choushe chinobwinya.
\v 32 Zvino pamberi pake pachaunganidzwa ndudzi dzose; uye uchadziparadzanisa imwe kubva kune imwe; somufudzi unoraura makwai kubva kumbudzi.
\v 33 Uchamisa makwai kuruoko rwake rworudyi, asi mbudzi kuruboshwe.
\v 34 Zvino Ishe uchati kuna vari kuruoko rwake rworudyi: Uyai, imwi makaropfadzwa naBaba vangu, mugare nhaka youshe hwakagadzirirwa imwi kubva pakuvamba kwenyika.
\v 35 Nokuti ndakanga ndinenzara, mukandipa chokudya; ndakanga ndine nyota, imwi mukandipa chokumwa; ndakanga ndiri mweni, mukandigamuchira;
\v 36 ndakashama, mukandipfekedza; ndakanga ndichirwara, mukandishanyira; ndakanga ndiri mutirongo mukauya kwandiri.
\v 37 Ipapo vakarurama vachamupindura vachiti: Ishe, takakuonai rinhiko mune nzara, tika\add ku\add*pai chokudya? Kana munenyota tikapa chokumwa?
\v 38 Takakuonai rinhiko muri mweni tikagamuchira, Kana makashama tikapfekedza?
\v 39 Takakuonai rinhiko isu muchirwara, kana mutirongo, tikauya kwamuri?
\v 40 Ipapo mambo uchapindura ati kwavari: Zvirokwazvo ndinoti kwamuri: Pamakaitira umwe wavaduku vehama dzangu idzi, makaitireni.
\v 41 Ipapo uchatiwo kuna vari kuruoko rworuboshwe: Ibvai kwandiri, imwi makatukwa, \add muende\add* kumoto usingaperi, wakagadzirirwa Diaborosi navatumwa vake.
\v 42 Nokuti ndakanga ndine nzara, mukasandipa chokudya; ndakanga ndine nyota, mukasandipa chokunwa;
\v 43 ndakanga ndiri mweni, mukasandigamuchira; ndakashama, mukasandipfekedza; ndichirwara, nomutirongo, mukasandishanyira.
\v 44 Ipapo naivava vachapindurawo vachiti: Ishe, takakuonai rinhiko mune nzara kana mune nyota, kana muri mweni, kana makashama kana muchirwara, kana muri mutirongo, tikasakushandirai?
\v 45 Zvino uchavapindura achiti: Zvirokwazvo ndinoti kwamuri: Pamusina kuitira umwe wavaduku ava, hamuna kuitira ini.
\v 46 Ava vachaenda kukurangwa kusingaperi; asi vakarurama kuupenyu husingaperi.

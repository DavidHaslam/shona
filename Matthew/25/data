\c 25
\s Mufananidzo wevasikana gumi
\p
\v 1 Panguva iyo ushe hwekumatenga huchafananidzwa nevasikana gumi vakatora marambi avo vakabuda kunochingamidza muwani.
\v 2 Zvino vashanu vavo vakange vakachenjera, vashanu \add vari\add* mapenzi.
\v 3 Avo vari mapenzi vakatora marambi avo, vakasatora mafuta pamwe navo.
\v 4 Asi vakachenjera vakatora mafuta mumidziyo yavo nemarambi avo.
\v 5 Zvino muwani wakati achinonoka, vose vakatsumwaira vakavata.
\v 6 Asi pakati peusiku kwakadanidzirwa: Tarirai, muwani ouya, budai munomuchingamidza!
\v 7 Zvino vasikana avo vose vakamuka, vakagadzira marambi avo.
\v 8 Mapenzi akati kuna vakachenjera: Tipei pamafuta enyu nekuti marambi edu odzima.
\v 9 Asi vakachenjera vakapindura vachiti: Zvimwe haangakwaniri isu nemwi; asi zviri nani endai kune vanotengesa munozvitengera.
\v 10 Asi vakati vachienda kunotenga, muwani akasvika. Zvino vakange vakagadzirira vakapinda naye mumuchato, mukova ukapfigwa.
\v 11 Pashure kwakauyavo vamwe vasikana, vachiti: Ishe, Ishe, tizarurirei!
\v 12 Asi wakapindura akati: Zvirokwazvo ndinoti kwamuri: Handikuziviyi imwi.
\v 13 Naizvozvo rindai, nekuti hamuzivi zuva kana nguva Mwanakomana wemunhu yaachauya.
\s Mufananidzo wematarenda*
\p
\v 14 Nekuti \add zvakaita\add* semunhu wakafamba rwendo, akadana varanda vake, akavapa zvaaiva nazvo.
\v 15 Uye kune umwe wakapa matarenda* mashanu, umwe maviri, umwe rimwe, umwe neumwe zvakakwanirana nesimba rake; pakarepo akafamba rwendo rwake.
\v 16 Uye wakagamuchira matarenda* mashanu akaenda akaita mhindu nawo, akaita mamwe matarenda mashanu.
\v 17 Saizvozvovo wemaviri akawanawo mamwe maviri.
\v 18 Asi wakagamuchira rimwe wakaenda akachera pasi, akaviga mari yaishe wake.
\v 19 Shure kwenguva refu, ishe wevaranda ivavo akasvika, akagadzira zvemari navo.
\v 20 Kwakauya wakange agamuchira matarenda mashanu akauyisa mamwe matarenda mashanu achiti: Ishe, makandikumikidza matarenda mashanu; tarirai, ndawana pamusoro pawo mamwe matarenda mashanu.
\v 21 Ishe wake akati kwaari: Zvakanaka, muranda wakanaka, wakatendeka, wakange wakatendeka pazvishoma, ndichakuisa pamusoro pezvizhinji; pinda mumufaro waishe wako.
\v 22 Wakange agamuchira matarenda maviri akauyawo akati: Ishe, makandikumikidza matarenda maviri; tarirai, ndawana mamwe matarenda maviri pamusoro pawo.
\v 23 Ishe wake akati kwaari: Zvakanaka, muranda wakanaka, wakatendeka, wakange wakatendeka pazvishoma, ndichakuisa pamusoro pezvizhinji; pinda mumufaro waishe wako.
\v 24 Asi wakange agamuchira tarenda rimwe naiye wakauya akati: Ishe, ndakange ndichikuzivai imwi kuti muri munhu wakawoma, munokohwa pamusina kudzvara, munounganidza pamusina kukusha;
\v 25 zvino ndakatya, ndikaenda ndikanoviga tarenda renyu muvhu; tarirai, mava nechenyu!
\v 26 Ishe wake akapindura akati kwaari: Muranda wakaipa une usimbe, wakange uchiziva kuti ndinokohwa pandisina kudzvara, ndichiunganidza pandisina kukusha.
\v 27 Saka waifanira kuisa mari yangu kuvatsinhanisi vemari, neni pakusvika ndingadai ndagamuchira zvangu nemubereko.
\v 28 Naizvozvo mutorerei tarenda, mupe kune une matarenda gumi.
\v 29 Nekuti wose unazvo uchapiwa ave nezvakawandisa; asi usina uchatorerwa nechaanacho.
\v 30 Nemuranda pasina murasirei kurima rekunze, ipapo pachava nekuchema nekugeda-geda kwemeno.
\s Kutonga kukuru
\p
\v 31 Zvino kana Mwanakomana wemunhu achiuya mukubwinya kwake, nevatumwa vatsvene vose vanaye, ipapo uchagara pachigaro cheushe chekurumbidzwa kwake.
\v 32 Zvino pamberi pake pachaunganidzwa ndudzi dzose; uye uchadziparadzanisa imwe kubva kune imwe, semufudzi unoparadzanisa makwai kubva kumbudzi.
\v 33 Uchamisa makwai kuruoko rwake rwerudyi, asi mbudzi kuruboshwe.
\v 34 Zvino Mambo uchati kuna vari kuruoko rwake rwerudyi: Uyai, imwi makaropfadzwa naBaba vangu, mugare nhaka yeushe hwakagadzirirwa imwi kubva pakuvamba kwenyika.
\v 35 Nekuti ndakange ndine nzara, mukandipa chekudya; ndakange ndine nyota, mukandipa chekumwa; ndakange ndiri mweni, mukandigamuchira;
\v 36 \add ndaka\add*shama, mukandipfekedza; ndakange ndichirwara, mukandishanyira; ndakange ndiri mutirongo, mukauya kwandiri.
\v 37 Ipapo vakarurama vachamupindura vachiti: Ishe, takakuonai rinhi mune nzara, tika\add ku\add*pai chekudya, kana mune nyota tikapa chekumwa?
\v 38 Takakuonai rinhi muri mweni, tikagamuchira, kana makashama, tikapfekedza?
\v 39 Takakuonai rinhi isu muchirwara, kana mutirongo, tikauya kwamuri?
\v 40 Uye Mambo uchapindura ati kwavari: Zvirokwazvo ndinoti kwamuri: Sezvamakaitira umwe wehama dzangu idzi mudukusa, makaitira ini.
\v 41 Ipapo uchatiwo kune vari kuruoko rweruboshwe: Ibvai kwandiri, imwi makapiwa rushambwa, \add muende\add* kumoto usingaperi, wakagadzirirwa Diaborosi nevatumwa vake.
\v 42 Nekuti ndakange ndine nzara, mukasandipa chekudya; ndakange ndine nyota, mukasandipa chekunwa;
\v 43 ndakange ndiri mweni, mukasandigamuchira; ndakashama, mukasandipfekedza; ndichirwara, nemutirongo, mukasandishanyira.
\v 44 Ipapo ivava vachamupindurawo vachiti: Ishe, takakuonai rinhi mune nzara, kana mune nyota, kana muri mweni, kana makashama, kana muchirwara, kana muri mutirongo, tikasakushandirai?
\v 45 Zvino uchavapindura achiti: Zvirokwazvo ndinoti kwamuri: Pamusina kuitira umwe wevadukusa ava, hamuna kuitirawo ini.
\v 46 Ava vachaenda kukurangwa kusingaperi; asi vakarurama kuupenyu husingaperi.

\c 27
\s Jesu unoiswa kuna Pirato
\p
\v 1 Kwakati kwaedza, vapristi vakuru vese nevakuru vevanhu vakarangana kupikisa Jesu kuti vamuuraye.
\v 2 Vakati vamusunga vaka\add mu\add*tungamidza ndokunomukumikidza kuna Pondiyo Pirato mutungamiriri.
\s Judhasi unozviuraya
\p
\v 3 Zvino Judhasi wakange amutengesa aona kuti wapiwa mhosva, ndokuzvidya moyo akadzosera makobiri esirivheri makumi matatu kuvapristi vakuru nevakuru,
\v 4 achiti: Ndatadza, ndatengesa ropa risina mhosva. Vakati: Zvinei nesu? Zvionere iwe.
\v 5 Akakanda makobiri esirivheri mutembere, akabva akaenda akanozvisungirira.
\v 6 Vapristi vakuru vakatora makobiri esirivheri vakati: Hazvitenderwi kuaisa muchivigiro chezvipo, nekuti mutengo weropa.
\v 7 Vakarangana, vakatenga nawo munda wemuumbi wehari, uve wekuviga vatorwa.
\v 8 Naizvozvo munda uyo wakanzi munda weropa kusvikira nhasi.
\v 9 Zvino zvakazadziswa zvakarehwa naJeremiya muporofita achiti: Vakabva vatora makobiri esirivheri makumi matatu, mutengo waiye wakatarirwa mutengo, iye vana vaIsiraeri wavakatarira mutengo;
\v 10 vakaaripira munda wemuumbi wehari, saIshe zvaakandiraira.
\s Jesu pamberi paPirato
\p
\v 11 Zvino Jesu wakamira pamberi pemutungamiriri. Mutungamiriri akamubvunza achiti: Iwe uri mambo wevaJudha here? Jesu akati kwaari: Wareva iwe.
\v 12 Asi wakati achipomerwa mhosva nevapristi vakuru nevakuru, haana kupindura chinhu.
\v 13 Pirato ndokuti kwaari: Haunzwi \add kuti\add* zvinhu zvingani zvinopikisa zvavanopupura pamusoro pako here?
\v 14 Asi haana kumupindura kunyange neshoko rimwe chete, zvekuti mutungamiriri wakashamisika zvikuru.
\p
\v 15 Zvino pamutambo mutungamiriri aiva netsika \add ye\add*kusunungurira chaunga musungwa umwe wavanenge vada.
\v 16 Uye nenguva iyo vaiva nemusungwa chazezesa wainzi Bharabhasi.
\v 17 Naizvozvo vakati vaungana, Pirato akati kwavari: Ndeupi wamunoda kuti ndikusunungurirei? Bharabhasi kana Jesu unonzi Kristu?
\v 18 Nekuti wakange achiziva kuti vakange vamukumikidza negodo.
\p
\v 19 Zvino wakati agara pachigaro chekutonga, mukadzi wake akatumira kwaari, achiti: Usava nechokuita neuyo wakarurama, nekuti ndatambudzika zvinhu zvizhinji nhasi muchiroto pamusoro pake.
\p
\v 20 Asi vapristi vakuru nevakuru vakakumbirisa zvaunga kuti vakumbire Bharabhasi, vaparadze Jesu.
\v 21 Mutungamiriri akapindura akati kwavari: Ndeupi wevaviri wamunoda kuti ndikusunungurirei? Ivo vakati: Bharabhasi.
\v 22 Pirato akati kwavari: Ko ndichagoitei Jesu unonzi Kristu? vese vakati kwaari: Ngaarovererwe pamuchinjikwa.
\v 23 Uye mutungamiriri akati: Nekuti wakaita chii chakaipa? Asi vakanyanya kudanidzira vachiti: Ngaarovererwe pamuchinjikwa!
\p
\v 24 Zvino Pirato wakati achiona kuti hazvibatsiri chinhu asi kutoti poita bongozozo, wakatora mvura akageza maoko pamberi pechaunga achiti: Handina mhosva neropa reuyu wakarurama; zvionerei imwi.
\v 25 Vanhu vese ndokupindura vakati: Ropa rake \add ngarive\add* pamusoro pedu nepamusoro pevana vedu.
\v 26 Zvino akavasunungurira Bharabhasi, asi wakati arova Jesu netyava, aka\add mu\add*kumikidza kuti arovererwe pamuchinjikwa.
\s Jesu unodadirwa nemauto
\p
\v 27 Zvino mauto emutungamiriri akaisa Jesu mumba memutungamiriri, hondo yose ikaunganira kwaari.
\v 28 Vakamukurura, vakamufukidza nguvo tsvuku,
\v 29 vakati varuka korona yemhinzwa, ndokupfekedza musoro wake, nerutsanga muruoko rwake rwerudyi. Vakafugama pamberi pake vakamusweveredza vachiti: Hekanhi, Mambo wevaJudha!
\v 30 Vakamupfira, ndokutora rutsanga vakamurova musoro.
\v 31 Vakati vamusweveredza, vakamukurura nguvo, vakamupfekedza nguvo dzake vakamuendesa kundoroverera pamuchinjikwa.
\s Jesu unorovererwa pamuchinjikwa
\p
\v 32 Vakati vachibuda, vakawana munhu weKurini, wainzi Simoni. Iye vakamumanikidza kuti atakure muchinjikwa wake.
\s Jesu pamuchinjikwa
\p
\v 33 Vakati vasvika panzvimbo inonzi Gorogota, ndiko kuti, Nzvimbo yedehenya,
\v 34 vakamupa vhiniga yakavhenganiswa nenduru kuti amwe; asi wakati aravira akasada kumwa.
\v 35 Vakati vamuroverera pamuchinjikwa, vakagovana nguvo dzake vachikanda mijenya, kuti zvizadzisike zvakarehwa nemuporofita \add zvinoti\add*: Vakagovana nguvo dzangu pakati pavo, vakakanda mijenya pamusoro pezvokufuka zvangu.
\v 36 Uye vakagara pasi, vakamurindapo.
\v 37 Vakaisa pamusoro pemusoro wake \add rugwaro rwe\add*mhosva yake rwakanyorwa \add kuti\add*: UYU NDIJESU MAMBO WEVAJUDHA.
\p
\v 38 Ndokurovererwa pamuchinjikwa makororo maviri pamwe naye, umwe kuruoko rwerudyi, umwe kuruboshwe.
\v 39 Vakange vachipfuura vakamunyomba, vachidzungudza misoro yavo,
\v 40 vachiti: Iwe unoputsa tembere neku\add i\add*vaka nemazuva matatu, zviponese; kana uri Mwanakomana waMwari, buruka pamuchinjikwa.
\v 41 Saizvozvowo vapristi vakuru vachisweveredza nevanyori nevakuru vachiti:
\v 42 Wakaponesa vamwe, iye haagoni kuzviponesa. Kana ari iye Mambo waIsraeri, ngaaburuke ikozvino pamuchinjikwa, tigomutenda.
\v 43 Waivimba naMwari; ngaachimusunungura ikozvino kana achimuda. Nekuti wakati: Ndiri Mwanakomana waMwari.
\p
\v 44 Makororowo akarovererwa pamuchinjikwa pamwe naye, akamusveveredza saizvozvo.
\s Kufa kwaJesu
\p
\v 45 Zvino kubva paawa rechitanhatu kwakava nerima panyika yose kusvikira paawa repfumbamwe.
\v 46 Neawa rinenge repfumbamwe Jesu akadanidzira nenzwi guru achiti: "Eri, Eri rama sabakitani?" Ndiko kuti: Mwari wangu, Mwari wangu, mandisiyirei?
\v 47 Vamwe vakange vamirepo pavakati vanzwa vakati: Uyo unodana Eria.
\v 48 Pakarepo umwe wavo akamhanya, akatora chipanje, akazadza nevhiniga ndokuisa parutsanga, ndokumupa kuti amwe.
\v 49 Asi vamwe vakati: Regai tione kana Eria achiuya kuzomuponesa.
\v 50 Jesu ndokudanidzirazve nenzwi guru akabudisa mweya.
\p
\v 51 Zvino tarira, vheiri retembere rakabvaruka kuita \add mapandi\add* maviri, kubva kumusoro kusvikira pasi. Nyika ikadengenyeka, mabwe akatsemuka.
\v 52 Mabwiro akazarurwa; nemitumbi mizhinji yevatsvene vakange vavete ikamutswa;
\v 53 vakati vabuda pamabwiro shure kwekumuka kwake vakapinda muguta dzvene, vakaonekwa kuvazhinji.
\p
\v 54 Zvino mukuru wezana nevaiva naye vakarinda Jesu vakati vachiona kudengenyeka kwenyika nezvinhu zvakaitika, vakatya zvikuru vachiti: Zvirokwazvo uyu wakange ari Mwanakomana waMwari.
\p
\v 55 Nevakadzi vazhinji vakange varipo, vakatarira vari kure, vakange vatevera Jesu vachibva Garirea vachimushandira.
\v 56 Pakati pavo paiva naMaria Magidharini, naMaria mai vaJakobho naJose, namai vevanakomana vaZebhedhi.
\s Kuvigwa kwaJesu
\p
\v 57 Zvino ava manheru kukasvika umwe mufumi achibva Arimatiya wainzi Josefa. Iyewo pachake waiva mudzidzi waJesu.
\v 58 Uyu akaenda kuna Pirato akakumbira mutumbi waJesu. Ipapo Pirato akaraira kuti mutumbi aupiwe.
\v 59 Josefa wakati atora mutumbi, akauputira nemucheka werineni wakachena.
\v 60 Akauradzika mubwiro hwake utsva, hwaakange achera muruware; akakungurusira ibwe guru pamukova webwiro, akabva.
\p
\v 61 Uye ipapo paiva naMaria Magidharini neumwe Maria, vagere pakatarisana nebwiro.
\p
\v 62 Nezuva raitevera zuva raitevera rekugadzirira, vapristi vakuru nevaFarisi vakaungana kuna Pirato,
\v 63 vachiti: Ishe tinorangarira kuti munyepedzeri uyu wakati achiri mupenyu: Mushure memazuva matatu ndichamuka.
\v 64 Naizvozvo rairai kuti bwiro huchengetwe kusvikira zuva retatu; zvimwe vadzidzi vake vangauya usiku vakamuba, vagoti kuvanhu: Wakamuka kuvakafa; kurashika kwekupedzisira kukazonyanyisa pane kwekutanga.
\v 65 Pirato akati kwavari: Mune varindi, endai muhuchengete sezvamunoziva.
\v 66 Vakaenda, vakanochengeta bwiro, vakaisa mucherechedzo pabwe, vane varindi.

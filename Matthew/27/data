\c 27
\s Jesu unoiswa kuna Pirato
\p
\v 1 Kwakati kwaedza, vapristi vakuru vose navakuru vavanhu vakarangana kupikisa Jesu kuti vamuuraye.
\v 2 Vakati vamusunga vaka\add mu\add*tungamirira ndokunomukumikidza kuna Pondiyo Pirato mutungamiriri.
\s Judhasi unozviuraya
\p
\v 3 Zvino Judhasi wakanga amutengesa aona kuti wapiwa mhosva, ndokuzvidya moyo akadzosera makobiri esirivheri makumi matatu kuvapristi vakuru navakuru,
\v 4 achiti: Ndatadza, ndatengesa ropa risina mhosva. Vakati: Zvinei nesu? Zvionere iwe.
\v 5 Akakanda makobiri esirivheri mutembere, akabva akaenda akanozvisungirira.
\v 6 Vapristi vakuru vakatora makobiri esirivheri vakati: Hazvitenderwi kuaisa muchivigiro chezvipo, nekuti mutengo weropa.
\v 7 Vakarangana, vakatenga nawo munda womuumbi wehari, uve wokuviga vatorwa.
\v 8 Naizvozvo munda uyo wakanzi munda weropa kusvikira nhasi.
\v 9 Zvino zvakazadziswa zvakarehwa naJeremiya muporofita achiti: Vakabva vatora makobiri esirivheri makumi matatu, mutengo waiye wakatarirwa mutengo, iye vana vaIsiraeri wavakatarira mutengo;
\v 10 vakaaripira munda womuumbi wehari, saShe zvaakandiraira.
\s Jesu pamberi paPirato
\p
\v 11 Zvino Jesu wakamira pamberi pemutungamiriri. Mutungamiriri akamubvunza achiti: Iwe uri mambo wavaJudha here? Jesu akati kwaari: Wareva iwe.
\v 12 Asi wakati achipomerwa mhosva navapristi vakuru navakuru, haana kupindura chinhu.
\v 13 Pirato ndokuti kwaari: Haunzwi \add kuti\add* zvinhu zvingani zvinopikisa zvavanopupura pamusoro pako here?
\v 14 Asi haana kumupindura kunyange neshoko rimwe chete, zvokuti mutungamiriri wakashamisika zvikuru.
\p
\v 15 Zvino pamutambo mutungamiriri aiva netsika \add yo\add*kusunungurira chaunga musungwa umwe wavanenge vada.
\v 16 Uye nenguva iyo vaiva nomusungwa chazezesa wainzi Bharabhasi.
\v 17 Naizvozvo vakati vaungana, Pirato akati kwavari: Ndoupi wamunoda kuti ndikusunungurirei? Bharabhasi kana Jesu unonzi Kristu?
\v 18 Nekuti wakanga achiziva kuti vakanga vamukumikidza negodo.
\p
\v 19 Zvino wakati agara pachigaro chokutonga, mukadzi wake akatumira kwaari, achiti: Usava nechokuita neuyo wakarurama, nekuti ndatambudzika zvinhu zvizhinji nhasi muchiroto pamusoro pake.
\p
\v 20 Asi vapristi vakuru navakuru vakagombedzera zvaunga kuti vakumbire Bharabhasi, vaparadze Jesu.
\v 21 Mutungamiriri akapindura akati kwavari: Ndoupi wavaviri wamunoda kuti ndikusunungurirei? Ivo vakati: Bharabhasi.
\v 22 Pirato akati kwavari: Ko ndichagoitei Jesu unonzi Kristu? Vose vakati kwaari: Ngaarovererwe pamuchinjikwa.
\v 23 Uye mutungamiriri akati: Nemhaka yeyi? Ndechipi chakaipa chaakaita? Asi vakanyanya kudanidzira vachiti: Ngaarovererwe pamuchinjikwa!
\p
\v 24 Zvino Pirato wakati achiona kuti hazvibatsiri chinhu asi kutoti poita bongozozo, wakatora mvura akageza maoko pamberi pechaunga achiti: Handina mhosva neropa reuyu wakarurama; zvionerei imwi.
\v 25 Vanhu vose ndokupindura vakati: Ropa rake \add ngarive\add* pamusoro pedu napamusoro pevana vedu.
\v 26 Zvino akavasunungurira Bharabhasi, asi wakati arova Jesu netyava, aka\add mu\add*kumikidza kuti arovererwe pamuchinjikwa.
\s Jesu unodadirwa namauto
\p
\v 27 Zvino mauto omutungamiriri akaisa Jesu mumba momutungamiriri, hondo yose akaunganira kwaari.
\v 28 Vakamukurura, vakamufukidza nguvo tsvuku,
\v 29 vakati varuka korona yemhinzwa, ndokupfekedza musoro wake, norutsanga muruoko rwake rworudyi. Vakafugama pamberi pake vakamusweveredza vachiti: Hekanhi, Mambo wavaJudha!
\v 30 Vakamupfira, ndokutora rutsanga vakamurova musoro.
\v 31 Vakati vamusweveredza, vakamukurura nguvo, vakamupfekedza nguvo dzake vakamuendesa kundoroverera pamuchinjikwa.
\s Jesu unorovererwa pamuchinjikwa
\p
\v 32 Vakati vachibuda, vakawana munhu weKurini, wainzi Simoni. Iye vakamumanikidza kuti atakure muchinjikwa wake.
\s Jesu pamuchinjikwa
\p
\v 33 Vakati vasvika panzvimbo inonzi Gorogota, ndiko kuti Nzvimbo yedhehenya,
\v 34 vakamupa vhiniga yakavhenganiswa nenduru kuti amwe; asi wakati aravira akasada kunwa.
\v 35 Vakati vamuroverera pamuchinjikwa, vakagovana nguvo dzake vachikanda mijenya, kuti zvizadzisike zvakarehwa nomuporofita \add zvinoti\add*: Vakagovana nguvo dzangu pakati pavo, vakakanda mijenya pamusoro pezvokufuka zvangu.
\v 36 Uye vakagara pasi, vakamurindapo.
\v 37 Vakaisa pamusoro pemusoro wake \add rugwaro rwe\add*mhosva yake rwakanyorwa \add kuti\add*: UYU NDIJESU MAMBO WAVAJUDHA.
\p
\v 38 Ndokurovererwa pamuchinjikwa makororo maviri pamwe naye, umwe kuruoko rworudyi, umwe kuruboshwe.
\v 39 Vakanga vachipfuura vakamunyomba, vachidzungudza misoro yavo,
\v 40 vachiti: Iwe unoputsa tembere noku\add i\add*vaka namazuva matatu, zviponese; kana uri Mwanakomana waMwari, buruka pamuchinjikwa.
\v 41 Saizvozvowo vapristi vakuru vachisweveredza navanyori navakuru vachiti:
\v 42 Wakaponesa vamwe, iye haagoni kuzviponesa. Kana ari iye Mambo waIsraeri, ngaaburuke ikozvino pamuchinjikwa, tigomutenda.
\v 43 Waivimba naMwari; ngaachimusunungura ikozvino kana achimuda. Nekuti wakati: Ndiri Mwanakomana waMwari.
\p
\v 44 Makororowo akarovererwa pamuchinjikwa pamwe naye, akamusveveredza saizvozvo.
\s Kufa kwaJesu
\p
\v 45 Zvino kubva paawa rechitanhatu kwakava nerima panyika yose kusvikira paawa repfumbamwe.
\v 46 Neawa rinenge repfumbamwe Jesu akadanidzira nenzwi guru achiti: "Eri, Eri rama sabakitani?" Ndiko kuti: Mwari wangu, Mwari wangu, mandisiyirei?
\v 47 Vamwe vakanga vamirepo pavakati vanzwa vakati: Uyo unodana Eria.
\v 48 Pakarepo umwe wavo akamhanya, akatora chipanje, akazadza nevhiniga ndokuisa parutsanga, ndokumupa kuti amwe.
\v 49 Asi vamwe vakati: Regai tione kana Eria achiuya kuzomuponesa.
\v 50 Jesu ndokudanidzirazve nenzwi guru akabudisa mweya.
\p
\v 51 Zvino tarira, vheiri retembere rakabvaruka kuita \add mapandi\add* maviri, kubva kumusoro kusvikira pasi. Nyika ikadengenyeka, mabwe akatsemuka.
\v 52 Mabwiro akazarurwa; nemitumbi mizhinji yavatsvene vakanga vavete ikamutswa;
\v 53 vakati vabuda pamabwiro shure kokumuka kwake vakapinda muguta dzvene, vakaonekwa kuvazhinji.
\p
\v 54 Zvino mukuru wezana navaiva naye vakarinda Jesu vakati vachiona kudengenyeka kwenyika nezvinhu zvakaitika, vakatya zvikuru vachiti: Zvirokwazvo uyu wakanga ari Mwanakomana waMwari.
\p
\v 55 Navakadzi vazhinji vakanga varipo, vakatarira vari kure, vakanga vatevera Jesu vachibva Garirea vachimushandira.
\v 56 Pakati pavo paiva naMaria Magidharini, naMaria mai vaJakobho naJose, namai vavanakomana vaZebhedhi.
\s Kuvigwa kwaJesu
\p
\v 57 Zvino ava manheru kukasvika umwe mufumi achibva Arimatiya wainzi Josefa. Iyewo pachake waiva mudzidzi waJesu.
\v 58 Uyu akaenda kuna Pirato akakumbira mutumbi waJesu. Ipapo Pirato akaraira kuti mutumbi vupiwe.
\v 59 Josefa wakati atora mutumbi, akauputira nomucheka werineni wakachena.
\v 60 Akauradzika mubwiro hwake utsva, hwaakanga achera mubwe; akakungurusira ibwe guru pamukova webwiro, akabva.
\p
\v 61 Uye ipapo paiva naMaria Magidharini nomumwe Maria, vagere pakatarisana nebwiro.
\p
\v 62 Nezuva raitevera zuva raitevera rokugadzirira, vapristi vakuru navaFarisi vakaungana kuna Pirato,
\v 63 vachiti: Ishe tinorangarira kuti munyepedzeri uyu wakati achiri mupenyu: Mushure mamazuva matatu ndichamuka.
\v 64 Naizvozvo rairai kuti bwiro huchengetwe kusvikira zuva retatu; zvimwe vadzidzi vake vangauya usiku vakamuba, vagoti kuvanhu: Wakamuka kuvakafa; kurashika kokupedzisira kukazonyanyisa pane kokutanga.
\v 65 Pirato akati kwavari: Mune varindi, endai muhuchengete sezvamunoziva.
\v 66 Vakaenda, vakandochengeta bwiro, vakaisa mucherechedzo pabwe, vane varindi.

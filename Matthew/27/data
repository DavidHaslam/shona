\c 27
\s Jesu unoiswa kuna Pirato
\p
\v 1 Kwakati kwaedza vapristi vakuru vose navakuru vavanhu vakarangana pamusoro paJesu kuti vamuuraye.
\v 2 Vakati vamusunga vakaendesa kuna Pondiyo Pirato mubati.
\s Judhasi unozviuraya
\p
\v 3 Zvino Judhasi wakanga amutengesa aona kuti warashwa, ndokuzvidya moyo akadzosera masirivheri aya anamakumi matatu kuvapristi vakuru navakuru,
\v 4 Achiti: Ndatadza, ndatengesa ropa risinemhosva. Vakati: Tinei nazvo? Taona iwe.
\v 5 Akakandira pasi masirivheri mutembere, akabva akaenda akandozvisungirira.
\v 6 Vapristi vakuru vakatora makobiri esirivheri vakati, hazvina kufanira kuti tiaise muchivigiro chemari, nokuti mutengo weropa.
\v 7 Vakarangana, vakatenga nawo munda womuumbi wehari, kuzovigapo vasugwa.
\v 8 Naizvozvo munda uyo wakanzi munda weropa kusvikira zuva ranhasi.
\v 9 Zvino zvakazadziswa zvakarehwa naJeremiya muporofita achiti: Vakatora makobiri esirivheri anamakumi, matatu, mutengo waiye wakatarirwa mutengo iye navana vaIsiraeri wavakatarira mutengo.
\v 10 Vakaaripira munda womuumbi wehari, sezvandakarairwa naShe.
\s Jesu pamberi paPirato
\p
\v 11 Zvino Jesu wakamira pamberi pomubati. Mubati akamubvunza akati: Ndiwe mambo wavaJudha here? Jesu akati kwaari: Wataura iwe.
\v 12 Asi wakati achipomerwa mhosva navapristi vakuru navakuru, haana kupindura chinhu.
\v 13 Zvino Pirato akati kwaari: Haunzwi zvinhu \add kuti\add* zvingani zvavanokupupurira here?
\v 14 Asi haana kumupindura kunyange neshoko rimwe chete, zvokuti mambo wakashamiswa kwazvo.
\p
\v 15 Zvino pamutambo mubati aisunungurira chaunga musungwa wavanenge vada.
\v 16 Zvino vaiva nenguva iyo nomusungwa wakakurumbira wainzi Bharabhasi.
\v 17 Naizvozvo vakati vaungana pamwechete, Pirato akati kwavari: Munoda kuti ndikusunungurirei aniko? Bharabhasi kana Jesu unonzi Kristu?
\v 18 Nokuti wakanga achiziva kuti vakanga vamuisa kwaari negodo.
\p
\v 19 Zvino wakati agere pachigaro chokutonga, mukadzi wake akatumira kwaari, achiti: Usava nechokuita nomunhu uyo wakarurama, nokuti ndatambudzika zvinhu zvizhinji nhasi pakurota nokuda kwake.
\p
\v 20 Asi vapristi vakuru navakuru vakagombedzera chaunga kuti vakumbire Bharabhasi, Jesu aparadzwe.
\v 21 Mubati akapindura akati kwavari: Ndoupiko pavaviri wamunoda kuti ndikusunungurirei? Vakati: Bharabhasi.
\v 22 Pirato akati kwavari: Ndichagoiteiko naJesu unonzi Kristu? Vose vakati kwaari: Ngaaroverwe.
\v 23 Mubati akati: Nemhaka yeyi? Chiiko chakaipa chaakagoita? Asi vakanyanyisa kudanidzira vachiti: Ngaaroverwe!
\p
\v 24 Zvino Pirato achiona kuti haangadzivisi chinhu asi kuti pamuka bope, wakatora mvura akageza mavoko pamberi pechaunga achiti: Handina mhosva yeropa romunhu uyu wakarurama, Zvionerei imwi!
\v 25 Vanhu vose vakapindura vakati: Ropa rake \add ngarive\add* pamusoro pedu napamusoro pevana vedu.
\v 26 Zvino akavasunungurira Bharabhasi, asi wakati arova Jesu, aka\add mu\add*kumikidza kwavari kuti aroverwe pamuchinjikwa.
\s Jesu unodadirwa namauto
\p
\v 27 Zvino mauto omubati akaisa Jesu mumba momubati, hondo yose ikaunganira kwaari.
\v 28 Vakamukurura, vakamufukidza nguvo shava,
\v 29 Vakaruka korona yemhinzwa, ndokuisa pamusoro wake, norutsanga muruvoko rwake rworudyi. Vakafugama mabvi pamberi pake vakamusweveredza vachiti: Hekanhi, Mambo wavaJudha!
\v 30 Vakamupfira mate, vakatora rutsanga vakamurova musoro.
\v 31 Vakati vamusweveredza, vakamubvisa nguvo tsvuku, vakamupfekedza nguvo dzake vakaenda naye kundorovera.
\s Jesu unoroverwa pamuchinjikwa
\p
\v 32 Vakati vachibuda, vakawana murume wekurini, wainzi Simoni. Iye vakamumanikidza kuti atakure muchinjikwa wake.
\s Jesu pamuchinjikwa
\p
\v 33 Vakati vasvika panzvimbo inonzi Gorogota, ndokuti: Nzvimbo yedhehenya.
\v 34 Vakamupa vhiniga yakavhenganiswa nenduru kuti amwe asi wakati aravira akaramba kumwa.
\v 35 Vakati vamurovera pamuchinjikwa, vakagovana nguvo dzake pakati pavo, vachikanda mijenya kuti zvakarehwa nomuporofita zviitike zvinoti: Vakagovana nguvo dzangu, vakakanda mijenya pamusoro pezvokufuka zvangu.
\v 36 Uye vakagara pasi, vakamurindapo.
\v 37 Vakaisa pamusoro pemusoro wake \add rugwaro rwe\add*mhosva yake rwakanyorwa \add kuti\add*: UYU NDIJESU MAMBO WAVAJUDHA.
\p
\v 38 Kwaiva namakororo maviri akaroverwa pamwe chete naye, mumwe kurudyi, mumwe kuruboshwe.
\v 39 Vakanga vachipfuura vakamunyomba, vachidzungudza misoro yavo,
\v 40 vachiti: Iwe wokuputsa tembere noku\add i\add*vakazve namazuva matatu, zviponese; kana uri Mwanakomana waMwari, buruka pamuchinjikwa.
\v 41 Saizvozvovo vapristi vakuru navanyori navakuru vakamusweveredza vachiti:
\v 42 Wakaponesa vamwe, iye haagoni kuzviponesa. Kana ari Iye mambo wavaIsraeri, ngaaburuke zvino pamuchinjikwa tigomutenda.
\v 43 Waivimba naMwari; ngaachimusunungura zvino kana achimuda. Nokuti wakati ndiri Mwanakomana waMwari.
\p
\v 44 Namakororo akaroverwa pamwe chete naye, akamuzvidza saizvozvo.
\s Kufa kwaJesu
\p
\v 45 Zvino kubva paawa rechitanhatu rima rakavapo panyika yose kusvikira paawa repfumbamwe.
\v 46 Neawa rinenge repfumbamwe Jesu akadanidzira nenzwi guru achiti: "Eri, Eri ramasabakatani?" Ndokuti: Mwari wangu, Mwari wangu mandisiyireiko?
\v 47 Vamwe vakanga vamirepo vakati vanzwa vakati: Uyo unodana Eria.
\v 48 Pakarepo mumwe wavo akamhanya, akatora chipanje, akazadza nevhiniga ndokuisa parutsanga, akamupa kuti amwe.
\v 49 Asi vamwe vakati: Regai timboona kana Eria achiuya kuzomuponesa.
\v 50 Zvino Jesu akadanidzirazve nenzwi guru akabudisa mweya.
\p
\v 51 Zvino tarira, vheiri retembere rakabvaruka kuita \add mapandi\add* maviri, kubva kumusoro kusvikira pasi. Nyika ikadengenyeka, mabwe akatsemuka.
\v 52 Mahwiro akazaruka; nemitumbi mizhinji yavatsvene vakanga vavete yakamutswa;
\v 53 vakabuda pamahwiro iye amuka vakapinda muguta dzvene, vakaonekwa kuvazhinji.
\p
\v 54 Zvino mukuru wezana navaiva naye vakarinda Jesu vakati vachiona kudengenyeka kwenyika nezvakaitwa, vakatya zvikuru vakati: Zvirokwazvo uyu wakanga ari Mwanakomana waMwari.
\p
\v 55 Vakadzi vazhinji vakanga varipo, vakatarira vari kure, vakanga vatevera Jesu vachibva Gariri vachimushandira.
\v 56 Pakati pavo kwakanga kuna Maria Magidharini, naMaria mai vaJakobho naJose, namai vavanakomana vaZebhedhi.
\s Kuvigwa kwaJesu
\p
\v 57 Zvino ava manheru kukasvika mumwe mufumi weArimatiya wainzi Josefa. Iyevo pachake waiva mudzidzi waJesu.
\v 58 Akaenda kuna Pirato akakumbira mutumbi waJesu. Pirato akaraira kuti agamuchidzwe mutumbi.
\v 59 Josefa wakati atora mutumbi, akauputira nomucheka wakachena.
\v 60 Akauviga mubwiro hwake hutsva, hwaakanga achera mubwe; akakungurusira ibwe guru pamuromo webwiro akabva.
\p
\v 61 Paivavo naMaria Magidharini nomumwe Maria vagere vakatarisana nehwiro.
\p
\v 62 Nezuva raitevera ndiro zuva raitevera zuva rokugadzirira, vapristi vakuru navaFarisi vakaungana kuna Pirato,
\v 63 vakati: Ishe tinorangarira kuti munyengeri uyu achiri mupenyu wakati: Mazuva matatu apfuura ndichamuka.
\v 64 Saka rairai kuti hwiro huchengetwe kusvikira nezuva retatu; zvimwe vadzidzi vake vangauya usiku vakamuba. Vagoti kuvanhu: Wakamutswa kuvakafa. Kurashika kokupedzisira kukazopfuura kokutanga.
\v 65 Pirato akati kwavari: Imwi munavarindi, endai muhuchengete sezvamunoziva.
\v 66 Vakaenda, vakandochengeta hwiro, vakaisa chiratidzo chokusimbisa pabwe, vakaisa varindi.

\c 27
\s Jesu unoiswa kuna Pirato
\p
\v 1 Kwakati kwaedza, vapristi vakuru vose navakuru vavanhu vakarangana pamusoro paJesu kuti vamuuraye.
\v 2 Vakati vamusunga vaka\add mu\add*kweva ndkunomukumikidza kuna Pondiyo Pirato mutongi.
\s Judhasi unozviuraya
\p
\v 3 Zvino Judhasi wakanga amutengesa aona kuti warashwa, ndokuzvidya moyo akadzosera masirivheri makumi matatu kuvapristi vakuru navakuru,
\v 4 Achiti: Ndatadza, ndatengesa ropa risina mhosva. Vakati: Zvinei nesu? Zvionere iwe.
\v 5 Akakandira pasi makobiri esirivheri mutembere, akabva akanozvisungirira.
\v 6 Vapristi vakuru vakatora makobiri esirivheri vakati, hazvitenderwi kuaisa muchivigiro chemari, nokuti mutengo weropa.
\v 7 Vakarangana, vakatenga nawo munda womuumbi wehari, kuitira kuvigamo vatorwa.
\v 8 Naizvozvo munda uyo wakanzi munda weropa kusvikira zuva ranhasi.
\v 9 Zvino zvakazadziswa zvakarehwa naJeremiya muporofita achiti: Vakabva vatora makobiri esirivheri makumi matatu, mutengo waiye wakatarirwa mutengo iye vana vaIsiraeri wavakatarira mutengo.
\v 10 Vakaaripira munda womuumbi wehari, saShe zvaakaraira.
\s Jesu pamberi paPirato
\p
\v 11 Zvino Jesu wakamira pamberi pemutongi. Mutongi akamubvunza achiti: Iwe uri mambo wavaJudha here? Jesu akati kwaari: Wareva iwe.
\v 12 Asi wakati achipomerwa mhosva navapristi vakuru navakuru, haana kupindura chinhu.
\v 13 Pirato ndokuti kwaari: Haunzwi \add kuti\add* zvinhu zvingani zvavanokupupurira here?
\v 14 Asi haana kumupindura kunyange neshoko rimwe chete, zvokuti mambo wakashamiswa zvikuru.
\p
\v 15 Zvino pamutambo mutongi aiva netsika \add yo\add*kusunungurira chaunga musungwa wavanenge vada.
\v 16 Zvekare nenguva iyo vaiva nomusungwa wakakurumbira wainzi Bharabhasi.
\v 17 Naizvozvo vakati vaungana, Pirato akati kwavari: Ndoupi wamunoda kuti ndikusunungurirei? Bharabhasi kana Jesu unonzi Kristu?
\v 18 Nokuti wakanga achiziva kuti vakanga vamukumikidza negodo.
\p
\v 19 Zvino wakati agara pachigaro chokutonga, mukadzi wake akatumira kwaari, achiti: Usava nechokuita nomunhu uyo wakarurama, nokuti ndatambudzika zvinhu zvizhinji nhasi muchiroto pamusoro pake.
\p
\v 20 Asi vapristi vakuru navakuru vakagombedzera zvaunga kuti vakumbire Bharabhasi, vaparadze Jesu.
\v 21 Mutongi akapindura akati kwavari: Ndoupiko wavaviri wamunoda kuti ndikusunungurirei? Vakati: Bharabhasi.
\v 22 Pirato akati kwavari: Zvino ndichagoiteiko naJesu unonzi Kristu? Vose vakati kwaari: Ngaaroverwe.
\v 23 Uye mutongi akati: Nemhaka yeyi? Ndechipi chakaipa chaakaita? Asi vakanyanya kudanidzira vachiti: Ngaaroverwe!
\p
\v 24 Zvino Pirato wakati achiona kuti hazvibatsiri chinhu asi kuti pamuka bope, wakatora mvura akageza maoko pamberi pechaunga achiti: Handina mhosva neropa romunhu uyu wakarurama, Zvionerei imwi!
\v 25 Vanhu vose ndokupindura vakati: Ropa rake \add ngarive\add* pamusoro pedu napamusoro pevana vedu.
\v 26 Zvino akavasunungurira Bharabhasi, asi wakati arova Jesu netyava, aka\add mu\add*kumikidza kuti aroverwe.
\s Jesu unodadirwa namauto
\p
\v 27 Zvino mauto omutongi akaisa Jesu mumba momutongi, hondo yose ikaunganira kwaari.
\v 28 Vakamukurura, vakamufukidza nguvo tsvuku,
\v 29 Vakati varuka korona yemhinzwa, ndokupfekedza musoro wake, norutsanga muruoko rwake rworudyi. Vakafugama mabvi pamberi pake vakamusweveredza vachiti: Hekanhi, Mambo wavaJudha!
\v 30 Vakamupfira mate, ndokutora rutsanga vakamurova musoro.
\v 31 Vakati vamusweveredza, vakamukurura nguvo, vakamupfekedza nguvo dzake vakaenda naye kundorovera.
\s Jesu unoroverwa pamuchinjikwa
\p
\v 32 Vakati vachibuda, vakawana murume wekurini, \add wainzi\add* Simoni nezita. Iye vakamumanikidza kuti atakure muchinjikwa wake.
\s Jesu pamuchinjikwa
\p
\v 33 Vakati vasvika panzvimbo inonzi Gorogota, ndiko kuti Nzvimbo yedhehenya.
\v 34 Vakamupa vhiniga yakavhenganiswa nenduru kuti amwe asi wakati aravira akaramba kunwa.
\v 35 Vakati vamurovera, vakagovana nguvo dzake vachikanda mijenya kuti zvizadzisike zvakarehwa nomuporofita zvinoti: Vakagovana nguvo dzangu, vakakanda mijenya pamusoro pezvokufuka zvangu.
\v 36 Uye vakagara pasi, vakamurindapo.
\v 37 Vakaisa pamusoro pemusoro wake \add rugwaro rwe\add*mhosva yake rwakanyorwa \add kuti\add*: UYU NDIJESU MAMBO WAVAJUDHA.
\p
\v 38 Kwaiva kwakaroverwa makororo maviri pamwechete naye, mumwe kuruoko rworudyi, mumwe kuruboshwe.
\v 39 Vakanga vachipfuura vakamunyomba, vachidzungudza misoro yavo,
\v 40 vachiti: Iwe unoputsa tembere noku\add i\add*vaka namazuva matatu, zviponese; kana uri Mwanakomana waMwari, buruka pamuchinjikwa.
\v 41 Saizvozvowo vapristi vakuru vachisweveredza navanyori navakuru vachiti:
\v 42 Wakaponesa vamwe, iye haagoni kuzviponesa. Kana ari Iye mambo waIsraeri, ngaaburuke ikozvino pamuchinjikwa tigomutenda.
\v 43 Waivimba naMwari; ngaachimusunungura ikozvino kana achimuda. Nokuti wakati: Ndiri Mwanakomana waMwari.
\p
\v 44 Makororowo akaroverwa pamwechete naye, akamusveveredza saizvozvo.
\s Kufa kwaJesu
\p
\v 45 Zvino kubva paawa rechitanhatu kwakava nerima panyika yose kusvikira paawa repfumbamwe.
\v 46 Neawa rinenge repfumbamwe Jesu akadanidzira nenzwi guru achiti: "Eri, Eri ramasabakitani?" Ndiko kuti: Mwari wangu, Mwari wangu mandisiyireiko?
\v 47 Vamwe vakanga vamirepo pavakati vanzwa vakati: Uyo unodana Eria.
\v 48 Pakarepo mumwe wavo akamhanya, akatora chipanje, akazadza nevhiniga ndokuisa parutsanga, ndokumupa kuti amwe.
\v 49 Asi vamwe vakati: Regai tione kana Eria achiuya kuzomuponesa.
\v 50 Jesu ndokudanidzirazve nenzwi guru akabudisa mweya.
\p
\v 51 Zvino tarira, vheiri retembere rakabvaruka kuita \add mapandi\add* maviri, kubva kumusoro kusvikira pasi. Nyika ikadengenyeka, mabwe akatsemuka.
\v 52 Mabwiro akazaruka; nemitumbi mizhinji yavatsvene vakanga vavete ikamutswa;
\v 53 vakati vabuda pamabwiro iye amuka vakapinda muguta dzvene, vakaonekwa kuvazhinji.
\p
\v 54 Zvino mukuru wezana navaiva naye vakarinda Jesu vakati vachiona kudengenyeka kwenyika nezvinhu zvakaitika, vakatya zvikuru vachiti: Zvirokwazvo uyu wakanga ari Mwanakomana waMwari.
\p
\v 55 Navakadzi vazhinji vakanga varipo, vakatarira vari kure, vakanga vatevera Jesu vachibva Garirea vachimushandira.
\v 56 Pakati pavo paiva naMaria Magidharini, naMaria mai vaJakobho naJose, namai vavanakomana vaZebhedhi.
\s Kuvigwa kwaJesu
\p
\v 57 Zvino ava manheru kukasvika mumwe mufumi achibva Arimatiya wainzi Josefa. Iyewo pachake waiva mudzidzi waJesu.
\v 58 Akaenda kuna Pirato akakumbira mutumbi waJesu. Pirato akaraira kuti mutumbi aupiwe.
\v 59 Josefa wakati atora mutumbi, akauputira nomucheka werineni wakachena.
\v 60 Akauradzika mubwiro hwake utsva, hwaakanga achera mubwe; akakungurusira ibwe guru pamukova webwiro, akabva.
\p
\v 61 Zvekare paiva naMaria Magidharini nomumwe Maria vagere pakatarisana nebwiro.
\p
\v 62 Nezuva raitevera zuva raitevera zuva rokugadzirira, vapristi vakuru navaFarisi vakaungana kuna Pirato,
\v 63 vachiti: Ishe tinorangarira kuti munyepedzeri uyu wakati achiri mupenyu: Mushure mamazuva matatu ndichamuka.
\v 64 Naizvozvo rairai kuti bwiro huchengetwe kusvikira zuva retatu; zvimwe vadzidzi vake vangauya usiku vakamuba, vagoti kuvanhu: Wakamuka kuvakafa; kurashika kokupedzisira kukazopfuura kokutanga.
\v 65 Pirato akati kwavari: Mune varindi, endai muhuchengete sezvamunoziva.
\v 66 Vakaenda, vakandochengeta bwiro, vakaisa mucherechedzo pabwe, vane varindi.

\c 4
\s Kuidzwa kwaJesu
\p
\v 1 Zvino Jesu wakatungamirirwa noMweya kurenje kuti anoidzwa nadhiabhorosi.
\v 2 Zvino wakati atsanya mazuva makumi mana nousiku makumi mana, akazonzwa nzara.
\v 3 Zvino muidzi wakati auya kwaari, akati: Kana uri Mwanakomana waMwari, raira kuti matombo awa aitwe zvingwa.
\v 4 Asi wakapindura akati: Kwakanyorwa \add kuchinzi\add*: Munhu haangararami nechingwa choga, asi neshoko rimwe nerimwe rinobuda mumuromo maMwari.
\p
\v 5 Zvino dhiabhorosi akamutora akamuisa muguta dzvene, akamuisa pachiruvu chetembere,
\v 6 ndokuti kwaari: Kana uri Mwanakomana waMwari, zvikandire pasi; nokuti kwakanyorwa kuti: Iye ucharaira vatumwa vake pamusoro pako; pamavoko avo vachakutakura, zvimwe chero nguva ipi ungagumbusa rutsoka rwako pabwe.
\v 7 Jesu akati kwaari: Kwakanyorwa zvekare: Usaidza Ishe Mwari wako.
\p
\v 8 Dhiabhorosi akamuisazve pagomo refusa, akamuratidza ushe hwose hwenyika, nokubwinya kwahwo.
\v 9 Akati kwaari: Zvose zvinhu izvi ndichapa kwauri kana ukawira pasi ukandinamata.
\v 10 Ipapo Jesu akati kwaari: Ibva Satani, nokuti kwakanyorwa \add kuchinzi\add*: Uchanamata Ishe Mwari wako, uchashumira iye woga.
\v 11 Ipapo dhiabhorosi akamusiya; zvino tarira, vatumwa vakauya vakamushandira.
\s Jesu paGarirea. Vadzidzi vokutanga
\p
\v 12 Zvino Jesu wakati anzwa kuti Johwani wakumikidzwa \add mutirongo\add*, akabva akaenda Garirea.
\v 13 Zvino wakabva Nazareta, akasvika akandogara muKapenaumi riri pagungwa, pamiganhu yeZebhuroni neNafitarimi;
\v 14 kuti zvizadzisike zvakarehwa naIsaya muporofita, achiti:
\v 15 Nyika yeZebhuroni nenyika yeNefitarimi, \add pa\add*nzira yegungwa, mhiri kwaJoridhani, Garirea ravahedheni;
\v 16 vanhu vakanga vagere murima vakaona chiedza chikuru; navakanga vagere panharaunda nomumumvuri worufu, chiedza chakabudira kwavari.
\s Jesu anotanga kuparidza
\p
\v 17 Kubvira panguva iyoyo Jesu wakatanga kuparidza nokuti: Tendeukai, nokuti ushe hwokumatenga hwaswedera.
\s Kudamwa kwavadzidzi vokutanga
\p
\v 18 Zvino Jesu wakati achifamba-famba pagungwa reGarirea akaona vana vomunhu mumwe vaviri, Simoni unonzi Petro naAndiriya munun'una wake, vachikandira mumbure mugungwa, nokuti vakanga vari varedzi.
\v 19 Akati kwavari: Nditeverei, ndigokuitai varedzi vavanhu.
\v 20 Pakarepo vakasiya mimbure vakamutevera.
\v 21 Zvino wakati apfuurira mberi akaona vamwe vaviri vana vemunhu umwe, Jakobho waZebhedhi naJohwani munun'una wake muchikepe pamwe naZebhedhi baba vavo, vachigadzira mimbure yavo, akavadana.
\v 22 Pakarepo vakasiya chikepe nababa vavo vakamutevera.
\s Jesu unobata munyika yeGarirea
\p
\v 23 Jesu akapota neGarirea rose achidzidzisa mumasinagoge avo, nokuparidza evhangeri youshe, achiporesa chifo choga choga neurwere hwose pavanhu.
\v 24 Shoko rake rikabudira kuSiria yose; vakauyisa kwaari varwere vose, vakabatwa nehosha dzamarudzi mazhinji namarwadzo, navakanga vanemweya yakaipa, navaiva nezvipusha, navakanga vakawoma mitezo; akavaporesa.
\v 25 Zvino zvaunga zvikuru zvakamutevera, vaibva Garirea, neDhekapori, neJerusarema, neJudhiya, nemhiri kwaJoridhani.

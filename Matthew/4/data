\c 4
\s Kuidzwa kwaJesu.
\p (Mar. 1. 12-13; Ruka 4. 31-34.)
\p
\v 1 Zvino Jesu wakatungamirirwa noMweya kurenje kunoidzwa naDhiabhorosi.
\v 2 Wakati azvinyima zvokudya mazuva anamakumi mana novusiku makumi mana, akazova nenzara.
\v 3 Zvino muidzi wakati avuya kwaari, akati , kana uri Mwanakomana waMwari raira kuti mabwe awa aitwe zvingwa.
\v 4 Asi wakapindura akati, kwakanyorwa \add kuchinzi\add*, munhu haangararami nechingwa chete, asi neshoko rose rinobuda mumuromo maMwari.
\v 5 Zvino Dhiabhorosi akakwira naye muguta dzvene, akamuisa pachiruvu chetembere,
\v 6 akati kwaari, kana uri Mwanakomana waMwari, uzvikandire pasi, nokuti kwakanyorwa \add kuchinzi\add*, Iye ucharaira vatumwa vake pamusoro pako: pamavoko avo vachakutakura, kuti urege kugumbusa rutsoka rwako pabwe.
\v 7 Jesu akati kwaari, kwakanyorwavo, usaidza Ishe Mwari wako.
\v 8 Dhiabhorosi akamuisazve pagomo refusa, akamuratidza vushe bwose bwenyika, nokubwinya kwabwo.
\v 9 Akati kwaari, izvi zvose ndichapa kwauri kana ukawira pasi ukandimata.
\v 10 Ipapo Jesu akati kwaari, ibvapo Satani nokuti kwakanyorwa \add kuchinzi\add*: Uchamata Ishe Mwari wako, umushumire Iye woga.
\v 11 Zvino Dhiabhorosi akamurega. tarira vatumwa vakavuya vakamushumira.
\s Jesu paGariri. Vadzidzi vokutanga.
\p
\p
\v 12 Zvino Jesu wakati anzwa kuti Johwani wakandirwa \add mutirongo\add*, akaenda Gariri.
\v 13 Zvino wakabva Nazareta, akasvika akandogara muKapenaumi riri pamhenderekedzo dzegungwa, pamiganhu yeZabhuroni neNaftarimi,
\v 14 kuti zviitike zvakarebwa nomuporofita Isaya achiti,
\v 15 Nyika yeZabhuroni nenyika yeNeftarimi, panzira yegungwa mhiri kwaJoridhani. Gariri ravahedheni.
\v 16 Vanhu vakanga vagere murima vakavona chiedza chikuru. Navakanga vagere panyika nomumumvuri worufu, chiedza chakavabudira.
\v 17 Kubva panguva iyeyo Jesu wakatanga kuparidza achiti, tendevukai nokuti vushe bwokudenga bwaswedera pedo.
\v 18 Jesu wakati achifamba pagungwa reGariri akavona varume vaviri, vana vomunhu mumwe, Simoni unonzi Petro naAndiriya munun'una wake vachikandira vutava mugungwa nokuti vakanga vari vabati vehove.
\v 19 Akati kwavari nditeverei, ndigokuitai vabati vavanhu.
\v 20 Pakarepo vakasiya vutava bwavo vakamutevera.
\v 21 Zvino wakati apfuvura mberi akavona vamwe varume vaviri mugwa, vana vomunhu mumwe, Jakobho mwanakomana waZebhedi naJohwani munun 'una wake vana Zebedi baba vavo, vachigadzira vutava bwavo, akavadana.
\v 22 Pakarepo vakasiya igwa nababa vavo vakamutevera.
\v 23 Jesu akapota neGariri rose akadzidzisa mumasinagoge avo. Achiparidza Evhangeri yovushe, achiporesa hosha dzose namarwere ose avanhu.
\v 24 Mukurumbira wake ukanzwikwa kunyika yose yeSiria. Vakavuya kwaari navairwara vose, navakabatwa nehosha dzamarudzi mazhinji namarwadzo, navakanga vanemweya yakaipa, navanezvipusha, navakanga vakafa mitezo, akavaporesa.
\v 25 Vanhu vazhinji-zhinji vaibva Gariri neDhekapori, neJerusarema, neJudhiya, nemhiri kwaJoridhani vakamutevera.

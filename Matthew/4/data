\c 4
\s Kuidzwa kwaJesu
\p
\p
\v 1 Zvino Jesu wakatungamirirwa noMweya kurenje kunoidzwa naDhiabhorosi.
\v 2 Wakati atsanya mazuva anamakumi mana novusiku makumi mana, akanzwa nzara.
\v 3 Zvino muidzi wakati avuya kwaari, akati: Kana uri Mwanakomana waMwari, raira kuti mabwe awa aitwe zvingwa.
\v 4 Asi wakapindura akati: Kwakanyorwa \add kuchinzi\add*: Munhu haangararami nechingwa chete, asi neshoko rimwe nerimwe rinobuda mumuromo maMwari.
\v 5 Zvino Dhiabhorosi akamutora akakwira naye muguta dzvene, akamuisa pachiruvu chetembere,
\v 6 akati kwaari: Kana uri Mwanakomana waMwari, uzvikandire pasi, nokuti kwakanyorwa \add kuchinzi\add*: Iye ucharaira vatumwa vake pamusoro pako: pamavoko avo vachakutakura, kuti urege kugumbusa rutsoka rwako pabwe.
\v 7 Jesu akati kwaari: Kwakanyorwavo, usaidza Ishe Mwari wako.
\v 8 Dhiabhorosi akamuisazve pagomo refusa, akamuratidza vushe bwose bwenyika, nokubwinya kwabwo.
\v 9 Akati kwaari: Izvi zvose ndichapa kwauri kana ukawira pasi ukandinamata.
\v 10 Ipapo Jesu akati kwaari: Ibvapo Satani nokuti kwakanyorwa \add kuchinzi\add*: Uchamata Ishe Mwari wako, umushumire Iye woga.
\v 11 Ipapo Dhiabhorosi akamurega; zvino tarira vatumwa vakavuya vakamushumira.
\s Jesu paGariri. Vadzidzi vokutanga
\p
\p
\v 12 Zvino Jesu wakati anzwa kuti Johwani wakandirwa mutirongo, akaenda Gariri.
\v 13 Zvino wakabva Nazareta, akasvika akandogara muKapenaumi riri pamhenderekedzo dzegungwa, pamiganhu yeZebhuroni neNafitarimi,
\v 14 kuti zvizadzisike zvakarebwa naIsaya muporofita, achiti:
\v 15 Nyika yeZebhuroni nenyika yeNefitarimi, \add pa\add*nzira yegungwa, mhiri kwaJoridhani, Gariri ravahedheni.
\v 16 Vanhu vakanga vagere murima vakavona chiedza chikuru; Navakanga vagere panharaunda nomumumvuri worufu, chiedza chakavabudira.
\v 17 Kubva panguva iyoyo Jesu wakatanga kuparidza, achiti: Tendevukai nokuti vushe bwokudenga bwaswedera.
\v 18 Zvino Jesu, \add wakati\add* achifamba pagungwa reGariri, akavona varume vaviri, vana vomunhu mumwe, Simoni unonzi Petro naAndiriya munun'una wake vachikandira vutava mugungwa nokuti vakanga vari varedzi.
\v 19 Akati kwavari, Nditeverei, ndigokuitai varedzi vavanhu.
\v 20 Pakarepo vakasiya vutava \add bwavo\add* vakamutevera.
\v 21 Zvino wakati apfuvurira mberi akavona vamwe varume vaviri muchikepe, vana vomunhu mumwe, Jakobho mwanakomana waZebhedhi naJohwani munun 'una wake vana Zebhedhi baba vavo, vachigadzira vutava bwavo, akavadana.
\v 22 Pakarepo vakasiya igwa nababa vavo vakamutevera.
\v 23 Jesu akapota neGariri rose achidzidzisa mumasinagoge avo. Achiparidza Evhangeri yovushe, achiporesa hosha dzamarudzi ose namarwere amarudzi ose pavanhu.
\v 24 Mukurumbira wake ukasvika kuSiria yose; vakavuyisa kwaari varwere vose , vakabatwa nehosha dzamarudzi mazhinji namarwadzo, navakanga vanemweya yakaipa, navaiva nezvipusha, navakanga vakafa mitezo, akavaporesa.
\v 25 Zvino akateverwa \add ne\add*chaunga chevanhu, vanhu vaibva Gariri neDhekapori, neJerusarema, neJudhiya, nemhiri kwaJoridhani.

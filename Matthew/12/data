\c 12
\s Jesu Ishe wesabata
\p
\v 1 Nenguva iyo Jesu wakagura nemumunda wezviyo nesabata; zvino vadzidzi vake vakanga vane nzara, vakatanga kutanha hura ndokudya.
\v 2 Asi vaFarisi vakati vachiona vakati kwaari: Tarira, vadzidzi vako vanoita zvisingatenderwi kuitwa nesabata.
\v 3 Asi wakati kwavari: Hamuna kurava here Dhavhidhi zvaakaita musi waakanga ava nenzara, iye navakanga vanaye;
\v 4 kuti wakapinda sei mumba maMwari, akadya zvingwa zvokuratidza, zvaakanga asingatenderwi kuzvidya, kunyange navaiva naye kunze kwevapristi chete?
\v 5 Kuti mungava musina kuverenga here pamurairo, kuti nemasabata vapristi vanosvibisa sabata mutembere asi vasina chavangapomerwa?
\v 6 Asi ndinoti kwamuri: Uri pano mukuru kutembere.
\v 7 Asi dai maiziva kuti zvinorevei \add kuti\add*: Ndinoshuva ngoni kwete chibayiro, mungadai musina kuti vane mhosva vasina mhosva.
\v 8 Nokuti Mwanakomana womunhu ndiye Ishe kunyangwe wesabata.
\s Jesu unoporesa munhu waiva noruoko rwakawonyana nesabata
\p
\v 9 Zvino wakati abvapo akapinda musinagoge ravo.
\v 10 Zvino tarira, kwakanga kune munhu wakanga ane ruoko rwakawonyana. Vakamubvunza vachiti: Zvakatenderwa kuporesa nemasabata here? kuti vamupomere.
\v 11 Iye akati kwavari: Ndeupi munhu pakati penyu uchava negwai rimwe, iro kana rikawira mugomba nesabata ungarega kuribata akasimudza?
\v 12 Asi munhu unopfuura gwai zvikuru sei! Naizvozvo zvakatenderwa kuita zvakanaka nemasabata.
\v 13 Zvino akati kumunhu: Tambanudza ruoko rwako. Akarutambanudza, rwukaporeswa zvakakwana sorumwe.
\s Muranda wakasanangurwa
\p
\v 14 Zvino vaFarisi vakabuda, vakaita dare pamusoro pake kuti vangamuparadza sei.
\v 15 Asi Jesu wakati aziva, akabvapo; zvaunga zvikuru zvikamutevera, akavaporesa vose.
\v 16 Akavarairisa kuti varege kumuzivisa pachena.
\v 17 Kuti zvizadzisike zvakarehwa naIsaya muporofita, achiti:
\v 18 Tarira muranda wangu wandakasanangura, mudikamwa wangu, mweya wangu unofara naye. Ndichaisa mweya wangu pamusoro pake, uye uchazivisa vahedheni kutonga.
\v 19 Haangarwisi kana kudanidzira, uye hakuna uchanzwa inzwi rake munzira dzomumisha.
\v 20 Rutsanga rwakapwanyika haangaruvhuni, netambo yemwenje unopfungaira haangadzimi; kusvikira achituma kutonga mukukunda.
\v 21 Uye muzita rake vahedheni vachavimba.
\s Jesu unobudisa mweya wakaipa ndokudadirwa navaFarisi
\p
\v 22 Zvino kwakauyiswa kwaari mumwe akagarwa nedhimoni, bofu uye mbeveve; akamuporesa, zvokuti bofu mbeveve rakataura nokuona.
\v 23 Zvaunga zvose zvakashamisika zvikati: Ko uyu haazi Mwanakomana waDhavhidhi here?
\v 24 Asi vaFarisi vakati vachinzwa vakati: Uyu haabudisi madhimoni, kunze kwaBheerizebhuri muchinda wemadhimoni.
\v 25 Zvino Jesu akaziva ndangariro dzavo, akati kwavari: Ushe humwe nohumwe hwakapesana hwakamirisana hunoparadzwa, neguta rimwe nerimwe kana imba inozvipesanisa haingamiri.
\v 26 Uye kana Satani achibudisa Satani unozvipesanisa; zvino ushe hwake huchamira seiko?
\v 27 Uye kana ini ndichibudisa madhimoni naBheerizebhuri, vanakomana venyu vano\add a\add*budisa nani? Naizvozvo ivo vachava vatongi venyu.
\v 28 Asi kana ini ndichibudisa madhimoni noMweya waMwari, saka ushe hwaMwari hwatosvika kwamuri.
\v 29 Kana munhu ungapinda seiko mumba mehamburamakaka akapamba nhumbi dzake kunze kokuti atange kusunga une simba? Ipapo uchapamba imba yake.
\v 30 Uyo usina ini, unomirisana neni neunounganidza asineni unoparadzira.
\p
\v 31 Naizvozvo ndinoti kwamuri: Vanhu vachakanganwirwa chivi chose nokumhura Mwari, asi kumhura Mweya mutsvene hakungakanganirwi munhu.
\v 32 Uye ani nani unotaura shoko rinopikisa Mwanakomana womunhu uchakangamwirwa; asi ani nani unotaura achipikisa Mweya Mutsvene haangakanganwirwi, kana panguva ino kana kune inouya.
\p
\v 33 Kana itai muti uve wakanaka nechibereko chawo chakanaka, kana itai muti uve wakaipa nechibereko chawo chakaipavo, nokuti muti unozikamwa nechibereko.
\v 34 Haiwa chibereko chenyoka, mungagona seiko kutaura zvinhu zvakanaka makaipa? Nokuti muromo unotaura kubva pazvizere mumoyo.
\v 35 Munhu wakanaka unobudisa zvinhu zvakanaka pafuma yakanaka yomoyo; nomunhu wakaipa pafuma yakaipa unobudisa zvinhu zvakaipa.
\v 36 Asi ndinoti kwamuri: Shoko rimwe nerimwe risina maturo vanhu ravanoreva, vachazvidavirira pamusoro paro nezuva rokutongwa.
\v 37 Nokuti namashoko ako ucharuramiswa, uye namashoko ako uchapiwa mhosva.
\s Vanokumbira chiratidzo
\p
\v 38 Zvino vamwe vavanyori navavaFarisi vakapindura vakati: Mudzidzisi, tinoda kuona chiratidzo kubva kwamuri.
\v 39 Asi wakapindura akati kwavari: zera rakaipa rinofeva rinotsvaka chiratidzo; asi hakuna chiratidzo chingapiwa kwariri, kunze kwechiratidzo chaJona muporofita .
\v 40 Nokuti Jona sezvaakava mudumbu rechekausiye mazuva matatu nousiku utatu, saizvozvo Mwanakomana womunhu uchava mumoyo wenyika mazuva matatu nousiku utatu.
\v 41 Varume veNinivhi vachasimuka mukutongwa nezera iri, vacharipa mhosva; nokuti vakatendeuka nemharidzo yaJona; zvino tarirai mukuru kuna Jona uri pano.
\v 42 Mambokadzi wekumaodzanyemba uchasimuka mukutongwa nezera iri, agoripa mhosva; nokuti wakabva pamagumisiro enyika kuzonzwa uchenjeri hwaSoromoni; zvino tarirai, mukuru kuna Soromoni \add uri\add* pano.
\s Kutendeuka kusina kukwana
\p
\v 43 Zvino kana mweya wetsvina wabuda kumunhu, unofamba nomunzvimbo dzakawoma, uchitsvaka zororo asi uchishaiwa.
\v 44 Zvino unoti: Ndichadzokera kumba kwangu kwandakabuda; uye uchisvika unoiwana isina chinhu, yakatsvairwa yakarongedzwa.
\v 45 Ipapo unoenda ndokutora pamwechete naye mimwe mweya minomwe yakaipa kumupfuura, zvino ndokupinda, ndokugaramo; kuguma komunhu uyu kwakaipa kupfuura kutanga. Zvichava saizvozvowo kuzera iri rakaipa.
\s Hama dzaJesu dzechokwadi
\p
\v 46 Wakati achataura nezvaunga, tarira, mai navanin'ina vake vakamira panze, vachitsvaka kutaura naye.
\v 47 Mumwe ndokuti kwaari: Tarirai, mai venyu navanin'ina venyu vamire panze, vachitsvaka kutaura nemwi.
\v 48 Asi wakapindura akati kuna iye wakamuudza: Mai vangu ndianiko? navanin'ina vangu ndivanaaniko?
\v 49 Zvino wakatandavadzira ruoko rwake kuvadzidzi vake, akati: Tarirai, mai vangu navanun'una vangu.
\v 50 Nokuti ani nani unoita kuda kwaBaba vangu vari kumatenga, ndiye munun'una wangu, nehanzvadzi, namai.

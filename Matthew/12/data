\c 12
\s Jesu Ishe weSabata
\p
\v 1 Nenguva iyo Jesu wakagura nemuzviyo nomusi wesabata; zvino vadzidzi vake vakanga vane nzara, vakatanga kutanha hura nokudya.
\v 2 Asi vaFarisi vakati vachiona vakati kwaari: Tarira, vadzidzi vako vanoita zvisingatenderwi kuitwa nomusi wesabata.
\v 3 Asi wakati kwavari: Ko hamuna kurava here zvakaitwa naDhavhidhi musi waakanga aziya, navakanga vanaye;
\v 4 kuti wakapinda sei mumba maMwari, akadya zvingwa zvokuratidza, zvaakanga asingatenderwi kuzvidya, kunyange navaiva naye kunze kwevapristi chete?
\v 5 Kuti mungava musina kuverenga here pamurairo, kuti nesabata vapristi vanosvibisa sabata mutembere asi vasina chavangapomerwa?
\v 6 Asi ndinoti kwamuri: Uri pano mukuru kutembere.
\v 7 Asi dai maiziva kuti zvinorevei \add kuti\add*: Ndinoshuva ngoni kwete chibayiro, mungadai musina kupa mhosva vasine-mhosva.
\v 8 Nokuti Mwanakomana womunhu ndiye Ishe kunyangwe wesabata.
\s Jesu unoporesa munhu waiva noruvoko rwakawonyana nesabata
\p
\v 9 Zvino wakati abvapo akapinda musinagoge ravo.
\v 10 Zvino tarira, kwakanga kune munhu wakanga ane ruoko rwakawonyana. Vakamubvunza vachiti: Zvakatenderwa kuporesa nemasabata here? kuti vamupomere.
\v 11 Akati kwavari: Ndeupi munhu pakati penyu ungava negwai rimwe, kana rikawira mugomba nezuva resabata ungarega kuribata akabudisa?
\v 12 Munhu unopfuura gwai zvikuru sei! Naizvozvo zvakatenderwa kuita zvakanaka nemasabata.
\v 13 Zvino akati kumunhu: Tambanudza ruoko rwako. Akarutambanudza, rwukaporeswa sorumwe.
\s Muranda wakasanangurwa
\p
\v 14 Zvino vaFarisi vakabuda, vakarangana pamusoro pake kuti vangamuparadza sei.
\v 15 Asi Jesu wakati aziva, akabvapo; zvaunga zvikuru zvikamutevera, akavaporesa vose.
\v 16 Akavaraira kuti varege kumuzivisa pachena.
\v 17 Kuti zvizadzisike zvakarehwa nomuporofita Isaya, achiti:
\v 18 Tarira muranda wangu wandakasanangura, mudikamwa wangu, maari mweya wangu unofara kwazvo. Ndichaisa mweya wangu pamusoro pake, uye uchazivisa vahedheni kutonga.
\v 19 Haangarwisi kana kudanidzira, uye hakuna munhu uchanzwa inzwi rake munzira dzomumisha.
\v 20 Rutsanga rwakapwanyika haangaruvhuni, netambo yemwenje unopfungaira haangadzimi; kusvikira achituma kutonga mukukunda.
\v 21 Uye muzita rake vahedheni vachava netariro.
\s Jesu unobudisa mweya wakaipa ndokudadirwa navaFarisi
\p
\v 22 Zvino kwakauyiswa kwaari mumwe akagarwa nomweya wakaipa, bofu uye mbeveve; akamuporesa, zvokuti bofu mbeveve rakataura nokuona.
\v 23 Zvaunga zvose zvakashamiswa zvikati: Ko uyu haazi Mwanakomana waDhavhidhi here?
\v 24 Asi vaFarisi vakati vachinzwa vakati: Uyu haabudisi madhimoni, kunze kwaBheerizebhuri muchinda wemadhimoni.
\v 25 Zvino Jesu akaziva ndangariro dzavo, akati kwavari: Ushe humwe nohumwe hunozvipesanisa hunoparadzwa, neguta kana imba inozvipesanisa haingamiri.
\v 26 NaSatani kana achibudisa Satani unozvipesanisa; zvino ushe hwake huchamira seiko?
\v 27 Uye kana ini ndichibudisa madhimoni naBheerizebhuri, ko vanakomana venyu vano\add a\add*budisa nani? Naizvozvo vachava vatongi venyu.
\v 28 Asi kana ini ndichibudisa madhimoni noMweya waMwari, saka ushe hwaMwari hwatosvika kwamuri.
\v 29 Munhu ungapinda seiko mumba momunhu une simba akapamba nhumbi dzake kunze kokuti atange kusunga une simba? Ipapo uchapamba imba yake.
\v 30 Uyo usineni, unopesana neni nounounganidzi asineni unoparadzira.
\p
\v 31 Naizvozvo ndinoti kwamuri: Vanhu vachakanganwirwa chivi chose nokumhura Mwari, asi kumhura Mweya mutsvene hakungakanganirwi munhu.
\v 32 Uye ani nani unotaura shoko rinopikisa Mwanakomana womunhu uchakangamwirwa; asi ani nani unotaura shoko rinopikisa Mweya Mutsvene haangakanganwirwi, kana panguva ino kana kune inouya.
\p
\v 33 Kana itai muti uve wakanaka nezvibereko zvawo zvakanakavo, kana itai muti uve wakaipa nezvibereko zvawo zvakaipavo, nokuti muti unozikamwa nezvibereko.
\v 34 Haiwa chibereko chenyoka, mungagona seiko, makaipa kutaura zvinhu zvakanaka? Nokuti muromo unotaura zvizere mumoyo.
\v 35 Munhu wakanaka unobudisa zvinhu zvakanaka pafuma yake yakanaka yomoyo; nomunhu wakaipa kubva pafuma yake yakaipa unobudisa zvinhu zvakaipa.
\v 36 Asi ndinoti kwamuri: Shoko rimwe nerimwe risina maturo rinorehwa navanhu, vachazvidavirira \add pamusoro paro\add* nezuva rokutonga.
\v 37 Nokuti namashoko ako ucharuramiswa, uye namashoko ako ucharashiwa.
\s Vanokumbira chiratidzo
\p
\v 38 Zvino vamwe vavanyori navavaFarisi vakapindura vakati: Mudzidzisi, tinoda kuona chiratidzo kubva kwamuri.
\v 39 Asi wakapindura akati kwavari: Rudzi rwakaipa runofeva runotsvaka chiratidzo; asi hakuna chiratidzo chingapiwa kwarwuri, kunze kwechiratidzo chomuporofita Jona.
\v 40 Nokuti Jona sezvaakava mudumbu rehunga mazuva matatu nousiku utatu, saizvozvo Mwanakomana womunhu uchava mumoyo wenyika mazuva matatu nousiku utatu.
\v 41 Varume veNinivhi vachasimuka mukutongwa norudzi urwu, vacharupa mhosva; nokuti vakatendeuka nokuparidza kwaJona; tarirai mukuru kuna Jona uri pano.
\v 42 Mambokadzi wekuchamhembe uchasimuka mukutongwa nezera iri, agoripa mhosva; nokuti wakabva pamagumisiro enyika kuzonzwa uchenjeri hwaSoromoni; zvino tarirai, mukuru kuna Soromoni pano.
\s Kutendeuka kusina kukwana
\p
\v 43 Zvino kana mweya wetsvina wabuda kumunhu, unofamba uchipfuura nomunzvimbo dzakawoma, uchitsvaka zororo uchishaiwa.
\v 44 Zvino unoti: Ndichadzokera kumba kwangu kwandakabuda; uye uchisvika unoiwana isina chinhu, yakatsvairwa yakarongedzwa.
\v 45 Zvino unoenda ndokutora pamwechete naye mimwe mweya minomwe yakaipa kumupfuura, zvino ndokupinda, ndokugaramo; kuguma komunhu uyu kwakaipa kupfuura kutanga. Zvichaita saizvozvowo kurudzi urwu rwakaipa.
\s Hama dzaJesu dzazvokwadi
\p
\v 46 Wakati achataura nezvaunga, tarira, mai navanin'ina vake vakamira panze, vachitsvaka kutaura naye.
\v 47 Mumwe ndokuti kwaari: Tarirai, mai venyu navanin'ina venyu vamire panze, vachitsvaka kutaura nemwi.
\v 48 Asi wakapindura akati kuna iye wakamuudza: Mai vangu ndianiko? navanin'ina vangu ndivanaaniko?
\v 49 Zvino wakatandavadzira ruoko rwake kuvadzidzi vake, akati: Tarirai, mai vangu navanun'una vangu.
\v 50 Nokuti ani nani unoita kuda kwaBaba vangu vari kumatenga, ndiye munun'una wangu, nehanzvadzi, namai.

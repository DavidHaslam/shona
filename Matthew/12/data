\c 12
\s Jesu Ishe weSabata.
\p
\p
\v 1 Nenguva iyo. Jesu wakafamba nomusi wesabata nemuzviyo; zvino vadzidzi vake vakanga vane nzara, vakatanga kutanha hura vachidya.
\v 2 Asi vaFarisi vakati vachivona; vakati, kwaari: Tarira vadzidzi vako vanoita zvisingatenderwi kuitwa nomusi wesabata.
\v 3 Asi wakati kwavari: Ko hamuna kurava here zvakaitwa naDhavhidhi musi waakanga aziya, navakanga vanaye.
\v 4 Kuti wakapinda mumba maMwari, akadya zvingwa zvokuratidza. Zvakanga zvisina kutenderwa kudyiwa naye kana navaiva naye asi navaPirisita bedzi!
\v 5 Ko hamuna kurava pamurairo kuti nesabata vaPirisita vanoputsa murairo wesabata mutembere asi vasina chavangapomerwa?
\v 6 Asi ndinoti kwamuri: Mukuru kutembere uri pano.
\v 7 Asi dai maiziva kuti zvinorevei \add kuti\add*, ndinoda ngoni handidi chibayiro. Mungadai musina kupa vasine-mhosva.
\v 8 Nokuti Mwanakomana womunhu ndiye Ishe kunyangwe wesabata.
\s Jesu unoporesa munhu waiva noruvoko rwakawonyana.
\p
\p
\v 9 Zvino wakati abvapo, akapinda musinagoge ravo.
\v 10 Zvino tarira, kwakanga kunomunhu wakanga anoruvoko rwakawonyana. Vakamubvunza vachiti: Zvakatenderwa kuporesa nemasabata here? Kuti vamupomere mhosva.
\v 11 Akati kwavari: Ndiani kwamuri ungava negwai rimwe kana rikawira mugomba nesabata ungarega kuribata aka\add ri\add*budisa here?
\v 12 Munhu unopfuvura gwai zvikuru sei! Saka zvakatenderwa kuita zvakanaka nesabata.
\v 13 Zvino akati kumunhu: Tambanudza ruvoko rwako. Akarutambanudza, rukaporeswa rukava sorumwe.
\s Muranda wakasanangurwa
\p
\v 14 Zvino vaFarisi vakabuda, vakarangana pamusoro pake kuti vangamuvuraya sei.
\v 15 Asi Jesu wakati achi\add zvi\add*ziva, akabvapo. Vanhu vazhinji vakamutevera. Akavaporesa vose.
\v 16 Akavaraira kuti varege kumuzivisa \add pachena\add*.
\v 17 Kuti zvizadzisike zvakarehwa nomuporofita Isaya achiti:
\v 18 Tarira muranda wangu wandakasanangura, mudikamwa wangu, unofarirwa nomweya wangu. Ndichaisa mweya wangu pamusoro pake, Iye uchazivisa vahedheni kutonga.
\v 19 Haangarwi, haangadanidziri, Hakunomunhu uchanzwa inzwi rake munzira dzomumusha.
\v 20 Rutsanga rwakapwanyika haangaruvhuni, Nomwenje unopfungaira haangaudzimi. Kusvikira achituma kutonga kuti kukunde.
\v 21 Vahedheni vachaita zita rake tariro yavo.
\s Jesu unobudisa mweya wakaipa ndokudadirwa navaFarisi.
\p
\p
\v 22 Zvino kwakavuyiswa kwaari mumwe \add waiva\add* akagarwa nomweya wakaipa, \add waiva\add* bofu nembeveve; akamuporesa, naizvozvo bofu mbeveve rakataura nokuvonavo.
\v 23 Mhomho yose ikashamiswa ikati: ko uyu haazi mwanakomana waDhavhidhi here?
\v 24 Asi vaFarisi vakati vachi\add zvi\add*nzwa, vakati: \add Munhu\add* uyu haabudisi mweya yakaipa, asi naBheerizebhuri muchinda womweya yakaipa.
\v 25 Zvino Jesu achiziva fungwa dzavo, akati kwavari: Vushe bwumwe nobwumwe bwunozvipesanisa bwunoparadzwa. Neguta kana imba inozvipesanisa haingamiri.
\v 26 NaSatani kana achibudisa Satani unozvipesanisa. Vushe hwake hwuchamira seiko?
\v 27 Neni, kana ndichibudisa mweya yakaipa naBheerizebhuri, ko vanakomana venyu vanoibudisa nani. Saka ivo vachava vatongi venyu.
\v 28 Asi kana ndichibudisa mweya yakaipa noMweya waMwari, ipapo vushe hwaMwari bwasvika kwamuri.
\v 29 Munhu ungapinda seiko mumba momunhu unesimba akapamba nhumbi dzake kana asati ambosunga uyo unesimba? Ipapo uchapamba imba yake.
\v 30 Uyo usineni, unopesana neni nousingavunganidzi neni unoparadzira.
\v 31 Naizvozvo ndinoti kwamuri: Vanhu vachakanganwirwa zvivi zvose nokumhura, asi kumhura Mweya mutsvene havangakanganwirwi.
\v 32 Aninani unotaura shoko rakaipa kuMwanakomana womunhu uchakanganwirwa. Asi ani nani unotaura shoko rakaipa kuMweya Mutsvene haangakanganwirwi, kana panguva ino kana kune inovuya.
\v 33 Itai muti uve wakanaka nezvibereko zvawo zvakanakavo, kana itai muti uve wakaipa nezvibereko zvawo zvakaipavo. Nokuti muti unozikanwa nezvibereko.
\v 34 Vana venyoka, mungagona seiko, imwi makaipa kutaura zvinhu zvakanaka? Nokuti muromo unotaura zvizere mumoyo.
\v 35 Munhu wakanaka unobudisa zvinhu zvakanaka pafuma yake yomoyo, Nomunhu wakaipa unobudisa zvinhu zvakaipa pafuma yake yakaipa.
\v 36 Asi ndinoti kwamuri: Shoko rimwe nerimwe risina maturo, rinorebwa navanhu, vachazvidavirira pamusoro paro nezuva rokutonga.
\v 37 Nokuti namashoko ako ucharuramiswa, vuye namashoko ako ucharashiwa.
\s Chiratidzo chomuporofita Jona.
\p
\p
\v 38 Zvino vamwe vavanyori navaFarisi vakapindura vakati: Mudzidzisi tinoda kuvona chiratidzo kubva kwamuri.
\v 39 Asi wakapindura akati kwavari: Rudzi rwakaipa runofeva runotsvaka chiratidzo asi harungapiwi chiratidzo. Asi chiratidzo chomuporofita Jona.
\v 40 Nokuti Jona sezvaakava mudumbu rehove huru mazuva matatu novusiku hwutatu, saizvozvo Mwanakomana womunhu uchava mumoyo wenyika mazuva matatu novusiku vutatu.
\v 41 Varume veNinivhi vachasimuka pakutonga \add pamwe\add* norudzi urwu, vacharupa mhosva; nokuti vakatendevuka nokuparidza kwaJona. Tarirai mukuru kuna Jona uri pano.
\v 42 Mambokadzi wekuchamhembe uchasimuka pakutonga norudzi urwu, ucharupa mhosva; nokuti wakabva pamagumisiro enyika kuzonzwa vuchenjeri bwaSoromoni. Zvino tarirai, mukuru kunaSoromoni \add uri\add* pano.
\v 43 Zvino kana mweya wetsvina wabuda kumunhu, unotenderera panzvimbo dzakawoma, uchitsvaka zororo uchishaiwa.
\v 44 Zvino unoti ndichadzokera kumba kwangu kwandakabuda. Asi uchisvika unoiwana isine-chiro, yakatsvairwa yanatswa.
\v 45 Zvino unoenda ndokutora mimwe mweya minomwe inoupfuvura nokuipa ndokupinda, ndokugaramo. Kupedzisira komunhu uyu kwakaipa kupfuvura kutanga kwake. Zvichaita saizvozvovo norudzi urwu rwakaipa.
\s Vukama naJesu.
\p (Mar. 3. 31-35; Ruka 8. 19-21.)
\p
\v 46 Wakati achataura navanhu vazhinji, tarira mai vake navanun'una vake vakamira kunze, vachitsvaka kutaura naye.
\v 47 Mumwe akati kwaari, havo mai venyu navanununa venyu vamire kunze vachitsvaka kutaura nemi.
\v 48 Akapindura akati kuna iye wakamuvudza, mai vangu ndianiko navanunu'una vangu ndivana aniko?
\v 49 Ndokutambanudza ruvoko rwake kuvadzidzi vake akati, Tarirai mai vangu navanunu'una vangu!
\v 50 Nokuti aninani unoita kuda kwaBaba vangu vari kudenga ndiye munun'una wangu, nehanzvadzi namai.

\c 12
\s Jesu Ishe weSabata
\p
\v 1 Nenguva iyo. Jesu wakafamba nomusi wesabata nemuzviyo; zvino vadzidzi vake vakanga vane nzara, vakatanga kutanha hura vachidya.
\v 2 Asi vaFarisi vakati vachiona; vakati, kwaari: Tarira vadzidzi vako vanoita zvisingatenderwi kuitwa nomusi wesabata.
\v 3 Asi wakati kwavari: Ko hamuna kurava here zvakaitwa naDhavhidhi musi waakanga aziya, navakanga vanaye;
\v 4 kuti wakapinda sei mumba maMwari, akadya zvingwa zvokuratidza, zvisina kutenderwa kudyiwa naye kana navaiva naye asi navapristi chete?
\v 5 Ko hamuna kurava here pamurairo, kuti nesabata vapristi vanosvibisa sabata mutembere asi vasina chavangapomerwa?
\v 6 Asi ndinoti kwamuri: Uri pano mukuru kutembere.
\v 7 Asi dai maiziva kuti zvinorevei \add kuti\add*: Ndinoda ngoni handidi chibayiro, mungadai musina kupa mhosva vasine-mhosva.
\v 8 Nokuti Mwanakomana womunhu ndiye Ishe kunyangwe wesabata.
\s Jesu unoporesa munhu waiva noruvoko rwakawonyana nesabata
\p
\v 9 Zvino wakati abvapo, akapinda musinagoge ravo.
\v 10 Zvino tarira, kwakanga kunomunhu wakanga anoruvoko rwakawonyana. Vakamubvunza vachiti: Zvakatenderwa kuporesa nemasabata here? Kuti vamupomere mhosva.
\v 11 Akati kwavari: Ndiani kwamuri ungava negwai rimwe kana rikawira mugomba nezuva resabata ungarega kuribata aka\add ri\add*budisa?
\v 12 Munhu unopfuura gwai zvikuru sei! Saka zvakatenderwa kuita zvakanaka nesabata.
\v 13 Zvino akati kumunhu: Tambanudza ruvoko rwako. Akarutambanudza, rukaporeswa rukava sorumwe.
\s Muranda wakasanangurwa
\p
\v 14 Zvino vaFarisi vakabuda, vakarangana pamusoro pake kuti vangamuparadza sei.
\v 15 Asi Jesu wakati achi\add zvi\add*ziva, akabvapo; chaunga chikuru chikamutevera, akavaporesa vose.
\v 16 Akavaraira kuti varege kumuzivisa \add pachena\add*.
\v 17 Kuti zvizadzisike zvakarehwa nomuporofita Isaya achiti:
\v 18 Tarira muranda wangu wandakasanangura, mudikamwa wangu, unofarirwa nomweya wangu. Ndichaisa mweya wangu pamusoro pake, Iye uchazivisa vahedheni kutonga.
\v 19 Haangarwisi kana kudanidzira, uye hakunomunhu uchanzwa inzwi rake munzira dzomumisha.
\v 20 Rutsanga rwakapwanyika haangaruvhuni, nomwenje unopfungaira haangaudzimi. Kusvikira achituma kutonga mukukunda.
\v 21 Vahedheni vachaita zita rake tariro yavo.
\s Jesu unobudisa mweya wakaipa ndokudadirwa navaFarisi
\p
\v 22 Zvino kwakauyiswa kwaari mumwe akagarwa nomweya wakaipa, bofu nembeveve; akamuporesa, naizvozvo bofu mbeveve rakataura nokuona.
\v 23 Chaunga chose chikashamiswa chikati: Ko uyu haazi mwanakomana waDhavhidhi here?
\v 24 Asi vaFarisi vakati vachi\add zvi\add*nzwa, vakati: Uyu haabudisi mweya yakaipa, asi naBheerizebhuri muchinda womweya yakaipa.
\v 25 Zvino Jesu akaziva fungwa dzavo, akati kwavari: Ushe humwe nohumwe hunozvipesanisa hunoparadzwa, neguta kana imba inozvipesanisa haingamiri.
\v 26 NaSatani kana achibudisa Satani unozvipesanisa; ushe hwake huchamira seiko?
\v 27 Uye kana ini ndichibudisa mweya yakaipa naBheerizebhuri, ko vanakomana venyu vanoibudisa nani? Nokuda kwaizvozvo ivo vachava vatongi venyu.
\v 28 Asi kana ndichibudisa mweya yakaipa noMweya waMwari, ipapo ushe hwaMwari hwatosvika kwamuri.
\v 29 Munhu ungapinda seiko mumba momunhu unesimba akapamba nhumbi dzake kana asati ambosunga uyo unesimba? Ipapo uchapamba imba yake.
\v 30 Uyo usineni, unopesana neni nousingaunganidzi neni unoparadzira.
\p
\v 31 Naizvozvo ndinoti kwamuri: Vanhu vachakangamwirwa zvivi zvose nokumhura Mwari, asi kumhura Mweya mutsvene hakungakangamwirwi munhu.
\v 32 Ani nani unotaura shoko rakaipa kuMwanakomana womunhu uchakangamwirwa. Asi ani nani unotaura shoko rakaipa kuMweya Mutsvene haangakangamwirwi, kana panguva ino kana kune inouya.
\p
\v 33 Itai muti uve wakanaka nezvibereko zvawo zvakanakavo, kana itai muti uve wakaipa nezvibereko zvawo zvakaipavo, nokuti muti unozikamwa nezvibereko.
\v 34 Vana venyoka, mungagona seiko, imwi makaipa kutaura zvinhu zvakanaka? Nokuti muromo unotaura zvizere mumoyo.
\v 35 Munhu wakanaka unobudisa zvinhu zvakanaka pafuma yake yakanaka yomoyo; nomunhu wakaipa unobudisa zvinhu zvakaipa pafuma yake yakaipa.
\v 36 Asi ndinoti kwamuri: Shoko rimwe nerimwe risina maturo, rinorehwa navanhu, vachazvidavirira \add pamusoro paro\add* nezuva rokutonga.
\v 37 Nokuti namashoko ako ucharuramiswa, uye namashoko ako ucharashiwa.
\s Vanokumbira chiratidzo
\p
\v 38 Zvino vamwe vavanyori navaFarisi vakapindura vakati: Mudzidzisi tinoda kuona chiratidzo kubva kwamuri.
\v 39 Asi wakapindura akati kwavari: Rudzi rwakaipa runofeva runotsvaka chiratidzo asi hakuna chiratidzo chingapiwa kwavari. Asi chiratidzo chomuporofita Jona.
\v 40 Nokuti Jona sezvaakava mudumbu rehunga mazuva matatu nousiku utatu, saizvozvo Mwanakomana womunhu uchava mumoyo wenyika mazuva matatu nousiku utatu.
\v 41 Varume veNinivhi vachasimuka mukutongwa norudzi urwu, vacharupa mhosva; nokuti vakatendeuka nokuparidza kwaJona. Tarirai mukuru kuna Jona uri pano.
\v 42 Mambokadzi wekuchamhembe uchasimuka mukutongwa norudzi urwu, ucharupa mhosva; nokuti wakabva pamagumisiro enyika kuzonzwa uchenjeri hwaSoromoni. Zvino tarirai, mukuru kuna Soromoni pano.
\s Kutendeuka kusina kukwana
\p
\v 43 Zvino kana mweya wetsvina wabuda kumunhu, unotenderera panzvimbo dzakawoma, uchitsvaka zororo uchishaiwa.
\v 44 Zvino unoti: Ndichadzokera kumba kwangu kwandakabuda; asi uchisvika unoiwana isine-chiro, yakatsvairwa yakarongedzwa.
\v 45 Zvino unoenda ndokutora pamwechete naye mimwe mweya minomwe yakaipa kumupfuura, zvino ndokupinda, ndokugaramo; \add chimiro\add* chokupedzisira chomunhu uyu chakaipa kupfuura chokutanga. Zvichaita saizvozvovo norudzi urwu rwakaipa.
\s Hama dzaJesu dzazvokwadi
\p
\v 46 Wakati achataura nechaunga, tarira, mai navana vamai vake vakamira panze, vachitsvaka kutaura naye.
\v 47 Mumwe akati kwaari: Tarirai, mai venyu navana vamai venyu vamire panze, vachitsvaka kutaura nemwi.
\v 48 Asi wakapindura akati kuna iye wakamuudza: Mai vangu ndianiko? navana vamai vangu ndivanaaniko?
\v 49 Zvino wakatandavadzira ruvoko rwake kuvadzidzi vake, akati: Tarirai, mai vangu navanun'una vangu.
\v 50 Nokuti ani nani unoita kuda kwaBaba vangu vari kumatenga, ndiye munun'una wangu, nehanzvadzi namai.

\c 24
\s Jesu unoporofita kuputswa kweJerusarema nokudzoka kwake
\p
\v 1 Zvino Jesu wakabuda akabva patembere; vadzidzi vake ndokuswedera kuzomuratidza zvivakwa zvetembere.
\v 2 Jesu akati kwavari: Hamuoni zvinhu izvi zvose here? Zvirokwazvo ndinoti kwamuri: Hakungatozongosiiwi pano ibwe pamusoro pebwe risingazowisirwi pasi.
\s Zviratidzo zvenguva yokupedzisira
\p
\v 3 Kuzoti agere pagomo reMiorivhi, vadzidzi vakauya kwaari vari voga vachiti: Tiudzei, zvinhu izvi zvichava rinhi? Nechiratidzo chokuuya kwenyu nechokuguma kwenyika \add chichava\add* chipi?
\p
\v 4 Jesu akapindura akati kwavari: Chenjerai kuti kusava nounokutsausai;
\v 5 nokuti vazhinji vachauya nezita rangu, vachiti: Ndini Kristu; uye vachatsausa vazhinji.
\v 6 Zvino muchanzwa zvehondo nerunyerekupe rwehondo; chenjerai, musakanganiswa; nokuti zvose zvinofanira kuitika; asi kuguma kuchigere.
\v 7 Nokuti rudzi ruchamukira rudzi, noushe hucha\add mukira\add* ushe, uye kuchava nenzara, nematenda, nokudengenyeka kwenyika kunzvimbo dzakasiyana-siyana.
\v 8 Asi zvose izvi kutanga kwemarwadzo emimba.
\p
\v 9 Ipapo vachakukumikidzai mukutambudzika, uye vachakuurayai; uye muchavengwa namarudzi ose nokuda kwezita rangu.
\v 10 Zvino vazhinji vachagumbuswa, uye vachatengesana, nokuvengana.
\v 11 Uye vaporofita vazhinji venhema vachamuka, vatsause vazhinji.
\v 12 Nokuti kuipa kuchawanda, rudo rwavazhinji ruchatonhora.
\v 13 Asi unotsungirira kusvikira pakuguma, ndiye uchaponeswa.
\v 14 Uye evhangeri iyi youshe ichaparidzwa munyika yose chive chapupu kumarudzi ose; ipapo kuguma kuchasvika.
\p
\v 15 Naizvozvo kana muchiona nyangadzi yokuparadza yakarehwa naDhanyerio muporofita, imire panzvimbo tsvene (unorava ngaanzwisise),
\v 16 zvino vari muJudhiya ngavatizire kumakomo;
\v 17 uri pamusoro pedenga reimba ngaarege kuburuka kuzotora chero chinhu kubva mumba make;
\v 18 nouri kumunda ngaarege kudzokera shure ku\add no\add*tora nguvo dzake.
\v 19 Mune nhamo vane mimba navanomwisa namazuva iwayo!
\p
\v 20 Asi nyengeterai kuti kutiza kwenyu kurege kuva mukuvhuvhuta, kana nesabata.
\v 21 Nokuti ipapo kuchavapo kutambudzika kukuru, kusati kwakambovapo kwakadaro kubva pakutanga kwenyika kusvikira zvino, uye kusingazovipozve.
\v 22 Dai mazuva iwayo asaipfupiswa, hakuna nyama zvachose yaiponeswa; asi nokuda kwavasanangurwa, mazuva iwayo achapfupiswa.
\p
\v 23 Zvino kana munhu akati kwamuri: Tarirai, Kristu pano, kana apo, musatenda.
\v 24 Nokuti kuchamuka vana Kristu venhema navaporofita venhema, vachaita zviratidzo zvikuru nezvishamiso, zvokuti kana zvichibvira, vatsause navasanagurwa.
\v 25 Tarirai, ndagara ndakuudzai.
\v 26 Naizvozvo kana vakati kwamuri: Tarirai, uri murenje, musabuda; tarirai \add uri\add* mudzimba dzomukati, musatenda.
\v 27 Nokuti semheni inobuda kumabvazuva ichipenya kusvikira kumavirira, kuchava saizvozvo kuuya koMwanakonana womunhu.
\v 28 Nokuti apo pane chitunha, ndipo pachaunganira magora.
\p
\v 29 Pakarepo shure kokutambudzika kwamazuva iwayo, zuva richasvibiswa, nomwedzi hauchazopi chiedza chawo, uye nyeredzi dzichawa kudenga, nemasimba okumatenga achazungunuswa.
\v 30 Uye ipapo kuchaonekwa chiratidzo choMwanakomana womunhu kudenga; uye ipapo marudzi ose enyika achachema, uye achaona Mwanakomana womunhu achiuya mumakore okudenga nesimba nokubwinya kukuru.
\v 31 Uye uchatuma vatumwa vake nekurira kukuru kwehwamanda, vachaunganidza vasanangurwa vake kubva kumhepo ina, kubva kumugumo wematenga kusvikira kumugumo wawo.
\s Unovanyevera kurindira
\p
\v 32 Asi dzidzai mufananidzo pamuonde: Kana davi rawo rava nyoro, richitunga mashizha, munoziva kuti ikozvino munakamwe wava pedo.
\v 33 Saizvozwo nemwi, kana moona izvozvi zvose, zivai kuti wava pedo pamikova.
\v 34 Zvirokwazvo ndinoti kwamuri: Zera iri haringatongopfuuri kusvikira izvozvi zvose zvaitika.
\v 35 Denga nenyika zvichapfuura, asi mashoko angu haangatongopfuuri.
\p
\v 36 Asi zvezuva iro nenguva iyo hakuna unozviziva, kunyangwe vatumwa vokumatenga, asi Baba vangu chete.
\p
\v 37 Asi semazuva aNowa, ndizvo zvichaitavo kuuya koMwanakomana womunhu.
\v 38 Nokuti sepamazuva emberi kwemafashame, vaidya nokumwa, nokuwana nokuwaniswa, kusvikira zuva Nowa raakapinda muareka,
\v 39 uye vakanga vasingazivi, kusvikira kwasvika mafashame avabvisa vose, ndizvo zvichaitawo kuuya koMwanakomana womunhu.
\v 40 Ipapo vaviri vachava mumunda; umwe uchatorwa, umwe achasiyiwa.
\v 41 Vaviri \add vakadzi\add* vachikuya paguyo; umwe uchatorwa, umwe achasiyiwa.
\p
\v 42 Rindai naizvozvo, nokuti hamuzivi nguva Ishe wenyu yaachauya.
\v 43 Asi zivai izvi, kuti dai mwene weimba aiziva kuti inguva yokurinda ipi ichasvika mbavha ungadai airinda, akasatendera imba yake kuti ipazwe.
\v 44 Naizvozvo imwiwo garai makagadzirira; nokuti nenguva yamusingafungiri, Mwanakomana womunhu uchauya.
\p
\v 45 Ndianiko muranda wakatendeka, wakangwara, wakagadzwa nashe wake kuti ave mutariri weimba yake kuti avape chikafu nenguva yakafanira?
\v 46 Wakaropafadzwa muranda uyo, unoti kana ishe wake achisvika anomuwana achiita saizvozvo.
\v 47 Zvirokwazvo ndinoti kwamuri: Uchamugadza pamusoro pezvose zvaanazvo.
\v 48 Asi kana muranda uyo wakaipa akati mumoyo make: Ishe wangu wanonoka kuuya,
\v 49 ndokutanga kurova vamwe varanda \add vanobata\add* pamwechete naye, nokudya nokumwa nezvidhakwa,
\v 50 ishe womuranda uyo uchasvika nezuva raasingatariri nenguva yaasingazivi,
\v 51 akamugura napakati, aka\add mu\add*govera mugove wake navanyepedzeri, apo pachava nokuchema nokugeda-geda kwemeno.

\c 24
\s Jesu anoporofita kuputswa kweJerusarema nekudzoka kwake
\p
\v 1 Zvino Jesu wakabuda akabva patembere; vadzidzi vake ndokuswedera kuzomuratidza zvivakwa zvetembere.
\v 2 Jesu akati kwavari: Hamuoni zvinhu izvi zvose here? Zvirokwazvo ndinoti kwamuri: Hakungatozongosiiwi pano ibwe pamusoro pebwe risingazoputsirwi pasi.
\s Zviratidzo zvenguva yekupedzisira
\p
\v 3 Kuzoti agere pagomo reMiorivhi, vadzidzi vakauya kwaari vari vega vachiti: Tiudzei, zvinhu izvi zvichava rinhi? Nechiratidzo chekuuya kwenyu nechokuguma kwenyika \add chichava\add* chipi?
\p
\v 4 Jesu akapindura akati kwavari: Chenjerai kuti kusava neunokutsausai;
\v 5 nekuti vazhinji vachauya muzita rangu, vachiti: Ndini Kristu; uye vachatsausa vazhinji.
\v 6 Zvino muchanzwa zvehondo nerunyerekupe rwehondo; chenjerai, musakanganiswa; nekuti zvose zvinofanira kuitika; asi kuguma kuchigere.
\v 7 Nekuti rudzi ruchamukira rudzi, neushe \add hucha\add*mukira ushe, uye kuchava nenzara, nematenda, nekudengenyeka kwenyika kunzvimbo dzakasiyanasiyana.
\v 8 Asi zvose izvi kutanga kwemarwadzo emimba.
\p
\v 9 Ipapo vachakukumikidzai mukutambudzika, uye vachakuurayai; uye muchavengwa nemarudzi ose nekuda kwezita rangu.
\v 10 Zvino vazhinji vachagumbuswa, uye vachatengesana, nekuvengana.
\v 11 Uye vaporofita vazhinji venhema vachamuka, vatsause vazhinji.
\v 12 Uye nekuda kwekuti uipi huchawanda, rudo rwevazhinji rwuchatonhora.
\v 13 Asi unotsungirira kusvikira pakuguma, ndiye uchaponeswa.
\v 14 Uye evhangeri iyi yeushe ichaparidzwa munyika yose chive uchapupu kumarudzi ose; ipapo kuguma kuchasvika.
\p
\v 15 Naizvozvo kana muchiona nyangadzi yekuparadza yakarehwa naDhanyeri muporofita, imire panzvimbo tsvene (unorava ngaanzwisise),
\v 16 zvino vari muJudhiya ngavatizire kumakomo;
\v 17 uri pamusoro pedenga reimba ngaarege kuburuka kuzotora chinhu kubva mumba make;
\v 18 neuri kumunda ngaarege kudzokera shure ku\add no\add*tora nguvo dzake.
\v 19 Mune nhamo vane mimba nevanonwisa nemazuva iwayo!
\p
\v 20 Asi nyengeterai kuti kutiza kwenyu kurege kuva mukuvhuvhuta, kana nesabata.
\v 21 Nekuti ipapo kuchavapo kutambudzika kukuru, kusati kwakambovapo kwakadaro kubva pakutanga kwenyika kusvikira zvino, uye kusingazovipozve.
\v 22 Dai mazuva iwayo asaipfupiswa, hakuna nyama zvachose yaiponeswa; asi nekuda kwevasanangurwa, mazuva iwayo achapfupiswa.
\p
\v 23 Zvino kana munhu akati kwamuri: Tarirai, Kristu pano, kana apo, musatenda.
\v 24 Nekuti kuchamuka vana Kristu venhema nevaporofita venhema, vachaita zviratidzo zvikuru nezvishamiso, zvekuti kana zvichibvira, vatsause nevasanangurwa.
\v 25 Tarirai, ndagara ndakuudzai.
\v 26 Naizvozvo kana vakati kwamuri: Tarirai, uri murenje, musabuda; tarirai \add uri\add* mudzimba dzemukati, musatenda.
\v 27 Nekuti semheni inobuda kumabvazuva ichipenya kusvikira kumavirira, kuchava saizvozvo nekuuya kweMwanakomana wemunhu.
\v 28 Nekuti pose pose pane chitunha, ndipo pachaunganidzwa magora.
\p
\v 29 Pakarepo shure kwekutambudzika kwemazuva iwayo, zuva richasvibiswa, nemwedzi hauchazopi chiedza chawo, uye nyeredzi dzichawa kudenga, nemasimba ekumatenga achazungunuswa.
\v 30 Uye ipapo kuchaonekwa chiratidzo cheMwanakomana wemunhu kudenga; uye ipapo marudzi ose enyika achachema, uye achaona Mwanakomana wemunhu achiuya pamakore ekudenga nesimba nekubwinya kukuru.
\v 31 Uye uchatuma vatumwa vake nekurira kukuru kwehwamanda, vachaunganidza vasanangurwa vake kubva kumhepo ina, kubva kumugumo wematenga kusvikira kumugumo wawo.
\s Anovanyevera kurindira
\p
\v 32 Asi dzidzai mufananidzo kubva pamuonde: Kana davi rawo rava ikozvino nyoro, richitunga mashizha, munoziva kuti zhizha raswedera.
\v 33 Saizvozwo nemwi, kana moona izvozvi zvose, zivai kuti wava pedo pamikova.
\v 34 Zvirokwazvo ndinoti kwamuri: Zera iri haringatongopfuuri kusvikira izvozvi zvose zvaitika.
\v 35 Denga nenyika zvichapfuura, asi mashoko angu haangatongopfuuri.
\p
\v 36 Asi zvezuva iro neora hakuna unozviziva, kwete kunyange vatumwa vekumatenga, asi Baba vangu chete.
\p
\v 37 Asi semazuva aNowa, kuchaita saizvozvowo kuuya kweMwanakomana wemunhu.
\v 38 Nekuti sepamazuva iwayo akatangira mafashame, vaidya nekumwa, vachiwana nekuwaniswa, kusvikira zuva Nowa raakapinda muareka,
\v 39 uye vakange vasingazivi, kusvikira kwasvika mafashame avabvisa vose, kuchaita saizvozvowo kuuya kweMwanakomana wemunhu.
\v 40 Ipapo vaviri vachava mumunda; umwe achatorwa, uye umwe achasiiwa.
\v 41 Vakadzi vaviri vachikuya paguyo; umwe achatorwa, neumwe achasiiwa.
\p
\v 42 Rindai naizvozvo, nekuti hamuzivi nguva Ishe wenyu yaachauya.
\v 43 Asi zivai izvi, kuti dai mwene weimba aiziva kuti inguva yekurinda ipi ichasvika mbavha, ungadai airinda, akasatendera imba yake kuti ipazwe.
\v 44 Naizvozvo imwiwo ivai makagadzirira; nekuti neawa ramusingafungiri, Mwanakomana wemunhu anouya.
\p
\v 45 Ko ndiani muranda wakatendeka, wakangwara, ishe wake wakamugadza pamusoro pevaranda vake kuti avape kudya nenguva yakafanira?
\v 46 Wakaropafadzwa muranda uyo, unoti kana ishe wake achisvika anomuwana achiita saizvozvo.
\v 47 Zvirokwazvo ndinoti kwamuri: Uchamugadza pamusoro pezvose zvaanazvo.
\v 48 Asi kana muranda uyo wakaipa akati mumoyo make: Ishe wangu wanonoka kuuya,
\v 49 ndokutanga kurova vamwe varanda \add vanobata\add* pamwe naye, nekudya nekunwa nezvidhakwa,
\v 50 ishe wemuranda uyo uchasvika nezuva raasingatariri nenguva yaasingazivi,
\v 51 akamugura nepakati, aka\add mu\add*govera mugove wake nevanyepedzeri; apo pachava nekuchema nekugeda-geda kwemeno.

\c 24
\s Jesu unoporofita kuputswa kweJerusarema nokudzoka kwake
\p
\v 1 Zvino Jesu wakabuda akabva patembere; vadzidzi vake ndokuswedera kuzomuratidza zvivakwa zvetembere.
\v 2 Jesu akati kwavari: Hamuoni zvinhu izvi zvose here? Zvirokwazvo ndinoti kwamuri: Hakungazosiiwi pano ibwe rimwe pamusoro pebwe risingazowisirwi pasi.
\s Zviratidzo zvenguva yokupedzisira
\p
\v 3 Kuzoti agere pagomo reMiorivhi, vadzidzi vakauya kwaari pachivande vachiti: Tiudzei, zvinhu izvi zvichagova rinhiko? Nechiratidzo chokuuya kwenyu nechokuguma kwenyika \add chichava\add* chipiko?
\p
\v 4 Jesu akapindura akati kwavari: Chenjerai kuti kusava nounokutsausai;
\v 5 nokuti vazhinji vachauya nezita rangu, vachiti: Ndini Kristu; uye vachatsausa vazhinji.
\v 6 Zvino muchanzwa zvehondo nerunyerekupe rwehondo chenjerai musamanikidzwa nokuti zvose zvinofanira kumboitika; asi kuguma kuchigere.
\v 7 Nokuti rudzi ruchamukira rudzi, noushe \add huchamukira\add* ushe, uye kuchava nenzara, nehosha, nokudengenyeka kwenyika kunzvimbo dzakasiyana-siyana.
\v 8 Asi zvose izvi kutanga kwenhamo.
\p
\v 9 Zvino vachakukumikidzai mukutambudzika, uye vachakuurayai; zvekare muchavengwa namarudzi ose nokuda kwezita rangu.
\v 10 Zvino vazhinji vachagumbuswa, uye vachatengesana, nokuvengana.
\v 11 Uye vaporofita vazhinji venhema vachamuka, vatsause vazhinji.
\v 12 Nokuti kuipa kuchawanda, rudo rwavazhinji ruchatonhora.
\v 13 Asi unotsungirira kusvikira pakuguma, ndiye uchaponeswa.
\v 14 Zvekare evhangeri iyi youshe ichaparidzwa munyika yose chive chapupu kumarudzi ose, ipapo kuguma kuchasvika.
\p
\v 15 Naizvozvo kana muchiona nyangadzi yokuparadza yakarehwa nomuporofita Dhanyeri imire panzvimbo tsvene (unorava ngaanzwisise).
\v 16 Zvino vari muJudhiya ngavatizire kumakomo;
\v 17 uri pamusoro pedenga reimba ngaarege kuburuka kuzotora chero chinhu kubva mumba make;
\v 18 nouri kumunda ngaarege kudzokera shure ku\add no\add*tora nguvo dzake.
\v 19 Vurombo kune vane mimba navanomwisa namazuva iwayo!
\p
\v 20 Asi nyengeterai kuti kutiza kwenyu kurege kuva muchando, kana nesabata.
\v 21 Nokuti nenguva iyo kuchavapo kutambudzika kukuru, kusati kwakambovapo kwakadaro kubva pakutanga kwenyika kusvikira zvino, uye kusingazovipozve.
\v 22 Dai mazuva iwayo asaipfupiswa, hakuna nyama yairarama, asi nokuda kwavasanangurwa, mazuva iwayo achapfupiswa.
\p
\v 23 Zvino kana munhu akati kwamuri: Tarirai, Kristu pano kana apo, musatenda.
\v 24 Nokuti kuchamuka vanaKristu venhema navaporofita venhema, vacharatidza zviratidzo zvikuru nezvishamiso, zvokuti kana zvichibvira, vatsause navasanagurwa.
\v 25 Tarirai, ndagara ndakuudzai.
\v 26 Naizvozvo kana vakati kwamuri: Tarirai, uri murenje, musabuda; tarirai \add uri\add* mudzimba dzomukati, musatenda.
\v 27 Nokuti semheni inobva kumabvazuva ichipenya kunyange nokumavirira, ndizvo zvichaitawo kuuya koMwanakonana womunhu.
\v 28 Nokuti apo pane chitunha ndipo pachaunganira magora.
\p
\v 29 Pakarepo shure kokutambudzika kwamazuva iwayo, zuva richasvibiswa, nomwedzi hauchazopi chiedza chawo, uye nyeredzi dzichawa kudenga namasimba okumatenga achazungunuswa.
\v 30 Ipapo kuchaonekwa chiratidzo choMwanakomana womunhu kudenga; zvino marudzi ose enyika achachema, uyea achaona Mwanakomana womunhu achiuya mumakore okudenga nesimba nokubwinya kukuru.
\v 31 Uye uchatuma vatumwa vake nekurira kukuru kwehwamanda, vachaunganidza vasanangurwa vake kubva kumhepo ina kubva kumugumo mumwe wematenga kusvikira kune mumwe mugumo.
\s Unovanyevera kurindira
\p
\v 32 Asi dzidzai mufananidzo pamuonde; Kana davi rawo rava nyoro, richitunga mashizha, munoziva kuti munakamwe w\add ava\add* pedo.
\v 33 Saizvozwo nemwivo kana moona izvozvi zvose, zivai kuti wava pedo pamikova.
\v 34 Zvirokwazvo ndinoti kwamuri: Rudzi urwu harungatongopfuuri kusvikira izvozvi zvose zvaitika.
\v 35 Denga nenyika zvichapfuura, asi mashoko angu haangatongopfuuri.
\p
\v 36 Asi zvezuva iro nenguva iyo hakuna unozviziva, kunyangwe vatumwa vokumatenga, asi Baba vangu chete.
\p
\v 37 Asi semazuva aNowa, ndizvo zvichaitavo kuuya koMwanakomana womunhu.
\v 38 Nokuti sepamazuva mafashame asati asvika, vaidya nokumwa, nokuwana, nokuwaniswa kusvikira zuva Nowa raakapinda muareka.
\v 39 Uye vakanga vasingazivi kusvikira mafashame avabvisa vose, ndizvo zvichaita kuuya koMwanakomana womunhu.
\v 40 Ipapo vaviri vachava mumunda; mumwe uchatorwa mumwe achasiyiwa.
\v 41 Vaviri vachikuya paguyo rimwe; mumwe uchatorwa mumwe achasiyiwa.
\p
\v 42 Rindai naizvozvo, nokuti hamuzivi inguva Ishe wenyu yaachauya.
\v 43 Asi zivai izvi, kuti dai mwene weimba aiziva kuti inguva ipi ichasvika mbavha ungadai airinda akasatendera imba yake kuti ipazwe.
\v 44 Naizvozvo nemwiwo garai makazvigadzirira; nokuti nenguva yamusingafungiri, Mwanakomana womunhu uchauya.
\p
\v 45 Ndianiko muranda wakatendeka, wakangwara, wakagadzwa nashe wake kuti ave mutariri weimba yake kuti avape zvokudya nenguva yakafanira?
\v 46 Wakaropafadzwa muranda uyo, unoti kana ishe wake achisvika anomuwana achiita saizvozvo.
\v 47 Zvirokwazvo ndinoti kwamuri: Uchamugadza pamusoro pezvose zvaanazvo.
\v 48 Asi kana muranda uyo wakaipa akati mumoyo make: Ishe wangu wanonoka kuuya.
\v 49 ndokutanga kurova vamwe varanda \add vanobata\add* pamwe chete naye, nokudya nokumwa nezvidhakwa.
\v 50 Ishe womuranda uyo uchasvika nezuva raasingatariri nenguva yaasingazivi,
\v 51 akamugura napakati, akamupa mugove wake pamwe navanyepedzeri apo pachava nokuchema nokugeda-geda kwemeno.

\c 14
\s Kuurawa kwaJohwani Mubhabhatidzi
\p
\v 1 Panguva iyo Herodhe umwe wavatongi vana wakanzwa mukurumbira waJesu,
\v 2 akati kuvaranda vake: Uyu ndiJohwani Mubhabhatidzi; iye wakamuka kuvakafa, naizvozvo mabasa esimba awa anobata maari.
\p
\v 3 Nokuti Herodhe wakanga abata Johwani akamusunga aka\add mu\add*isa mutirongo nokuda kwaHerodhiasi mukadzi waFiripi munun'una wake.
\v 4 Nokuti Johwani wakanga ati kwaari: Hazvitenderwi kwauri kuti uve naye.
\v 5 Zvino wakanga achida kumuuraya, akatya chaunga, nokuti vaimutora somuporofita.
\v 6 Asi kwakati kuchichengetedzwa zuva rokuberekwa kwaHerodhe, mukunda waHerodhiasi akatamba pakati \add pavo\add*, akafadza Herodhe.
\v 7 Naizvozvo wakavimbisa nemhiko kuti uchamupa chipi nechipi chaaizokumbira.
\v 8 Zvino iye, wakati amborairwa namai vake, akati: Ndipei pano mundiro musoro waJohwani Mubhabhatidzi.
\v 9 Mambo akashungurudzika, asi nokuda kwemhiko, uye kwavakanga vagere naye pakudya, akaraira kuti apiwe.
\v 10 Akatuma \add vanhu\add* akagura Johwani musoro mutirongo.
\v 11 Musoro wake ukauyiswa mundiro, ukapiwa kumusikana, aka\add u\add*isa kuna mai vake.
\v 12 Vadzidzi vake vakauya vakatora mutumbi vakauviga, ndokuenda ndokuudza Jesu.
\s Zvuru zvishanu zvavanhu zvinopiwa chikafu
\p
\v 13 Jesu wakati a\add zvi\add*nzwa, akabvapo nechikepe, akaenda kunzvimbo yerenje ari oga; asi zvaunga zvakati zvichizvinzwa zvikamutevera netsoka zvichibva mumaguta.
\v 14 Zvino Jesu wakati abuda akaona chaunga chikuru, akavanzwira tsitsi, akaporesa varwere vavo.
\p
\v 15 Zvino ava madekwana, vadzidzi vake vakauya kwaari vachiti: Iyi inzvimbo yerenje, uye ikozvino nguva dzaenda; regai zvaunga zviende, kuti vaende kumisha vanozvitengera chikafu.
\v 16 Asi Jesu wakati kwavari: Havafaniri kuenda; vapei imwi kuti vadye.
\v 17 Asi vakati kwaari: Hatina pano kunze kwezvingwa zvishanu nehove mbiri.
\v 18 Iye akati: Uyai nazvo pano pandiri.
\v 19 Akaraira zvaunga kuti zvigare pasi pauswa, akatora zvingwa zvishanu nehove mbiri, ndokutarira kudenga, aka\add zvi\add*ropafadza, akamedura ndokupa zvingwa kuvadzidzi, vadzidzi \add vakapa\add* kuzvaunga.
\v 20 Vakadya vose, vakaguta, vakaunganidza zvimedu zvakasara, matengu gumi nemaviri azere.
\v 21 Uye vakanga vadya vaiva varume zvuru zvishanu pasina vakadzi navana vaduku.
\s Jesu unofamba pamusoro pegungwa
\p
\v 22 Pakarepo Jesu wakamanikidza vadzidzi vake kupinda muchikepe, vamutungamirire mhiri, iye achirega zvaunga zvichienda.
\v 23 Zvino wakati arega zvaunga zvichienda akakwira mugomo ari oga kundonyengetera; akati ava madekwana, wakanga ari oga ipapo.
\v 24 Asi chikepe zvino chakanga chava pakati pegungwa chichivheyeswa namafungu; nokuti mhepo yakanga ichipikisa.
\v 25 Nenguva yechina yemurindiro yousiku Jesu akaenda kwavari achifamba pamusoro pegungwa.
\v 26 Zvino vadzidzi vakati vachimuona achifamba pamusoro pegungwa, vakavhunduka vachiti idzangaradzimu. Vakadanidzira nokutya.
\v 27 Asi pakarepo Jesu akataura navo akati: Tsungai moyo; ndini; musatya.
\v 28 Petro ndokumupindura akati: Ishe, kana murimwi ndirairei ndiuye kwamuri pamusoro pemvura.
\v 29 Ndokubva ati: Uya. Petro ndokuburuka muchikepe akafamba pamusoro pemvura, kuenda kuna Jesu.
\v 30 Asi wakati achiona mhepo ine simba akatya; zvino otanga kunyura, akadanidzira, achiti: Ishe, ndiponesei!
\v 31 Pakarepo Jesu wakatandavadza ruoko, akamubata, akati kwaari: Iwe wokutenda kuduku, unokahadzikireiko?
\v 32 Vakati vapinda muchikepe, mhepo ikanyarara.
\v 33 Ipapo vakanga vari muchikepe vakauya vakamunamata vachiti: Zvirokwazvo muri Mwanakomana waMwari.
\s Jesu unoporesa paGenesareti
\p
\v 34 Vakati vayambuka, vakasvika panyika yeGenesareti.
\v 35 Varume venzvimbo iyo vakati vamuziva, vakatuma \add shoko\add* panyika yose iyo yakapoteredza, vakauyisa kwaari vose vairwara.
\v 36 Vakagombedzera kwaari kuti vabate chete mupendero wenguvo yake; uye vose vakabata vakaporeswa.

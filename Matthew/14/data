\c 14
\s Kuvurawa kwaJohwani Mubhabhatidzi.
\p
\v 1 Nenguva iyo Herodhe mubati wematunhu mana wakanzwa mukurumbira waJesu.
\v 2 Akati kuvaranda vake, Uyu ndiJohwani Mubhabhatidzi; wakamuka kuvakafa, Saka mabasa esimba awa anobata maari.
\v 3 Nokuti Herodhe wakanga abata Johwani akamusunga, aka\add mu\add*isa mutorongo nokuda kwaHerodhiasi mukadzi waFiripo munun'ina wake.
\v 4 Nokuti Johwani akati kwaari: Hazvitenderwi kuti uve naye.
\v 5 Zvino wakanga achida kumuvuraya, akatya vanhu vazhinji, nokuti vaiti muporofita.
\v 6 Asi vachichengetedza zuva rokuberekwa kwaHerodhe, mukunda waHerodhiasi akatamba pamberi pavo, akafadza Herodhe.
\v 7 Naizvozvo wakamuvimbisa nemhiko kuti uchamupa chinhu chipi nechipi chaanenge akumbira.
\v 8 Zvino iye, wakati arairwa namai vake, akati: Ndipei pano mundiro musoro waJohwani Mubhabhatidzi.
\v 9 Mambo akazvidya moyo, asi nokuda kwemhiko, vuye nokuda kwavakanga vagere naye pakudya, akaraira kuti apiwe.
\v 10 Akatuma kundogura musoro waJohwani mutorongo.
\v 11 Musoro wake ukavuyiwa nawo uri mundiro, ukapiwa musikana, akauisa kuna mai vake.
\v 12 Vadzidzi vake vakavuya vakatora mutumbu, vakauviga, ndokuenda vakandovudza Jesu.
\s Vanezvuru zvishanu vanopiwa zvokudya naJesu.
\p
\p
\v 13 Jesu wakati a\add zvi\add*nzwa, akabvapo negwa, akaenda kurenje ari oga. Zvino vanhu vachizvinzwa vakabva kumaguta vakamutevera netsoka.
\v 14 Zvino Jesu wakati achibuda muchikepe, akavona gurumwandira guru, akarinzwira tsitsi, akaporesa varwere varo.
\v 15 Zvino ava madekwana, vadzidzi vakavuya kwaari vakati: Pano irenje, nguva dzaenda; regai gurumwandira riyende; kuti vaende kumisha vandozvitengera zvokudya.
\v 16 Asi Jesu wakati kwavari: Havafaniri havo kuenda; vapei imwi zvavangadya.
\v 17 Asi vakati kwaari: Hatina chinhu pano kunze kwezvingwa zvishanu nehove mbiri.
\v 18 Iye akati: Vuyai nazvo vuno kwandiri.
\v 19 Akaraira gurumwandira kuti rigare pasi pavuswa, akatora zvingwa zvishanu nehove mbiri, ndokutarira kudenga, akazviropafadza, akamedura zvingwa ndokupa vadzidzi. Vadzidzi vakapa gurumwandira.
\v 20 Vakadya vose, vakaguta, vakavunganidza zvimedu zvakasara, matengu anegumi nemaviri azere.
\v 21 Vakanga vadya vaiva varume vane zvuru zvishanu vakadzi navana vasingaverengwi.
\s Jesu unofamba pamusoro pemvura.
\p (Mar. 6. 4556; Joh. 6. 1621.)
\p
\v 22 Pakarepo Jesu wakagombedzera vadzidzi vake kuti vapinde mugwa, vamutungamirire mhiri, iye akasara achiendisa vanhu vazhinji..
\v 23 Zvino wakati aendisa vanhu vazhinji, akakwira mugomo ari oga kundonyengetera. Ava madekwana wakanga aripo ari oga.
\v 24 Asi igwa zvino rakanga rava pakati pegungwa richitambudzika namafungu nokuti mhepo yakanga ichivadzivisa.
\v 25 Nenguva yechina yovusiku Jesu akavuya kwavari achifamba pamusoro pegungwa.
\v 26 Zvino vadzidzi vakati vachimuvona achifamba pamusoro pegungwa, vakamanikidzwa vachiti madzimudzangara. Vakadanidzira nokutya.
\v 27 Pakarepo Jesu akataura navo akati, tsungai moyo ndini musatya.
\v 28 Zvino Petro akamupindura akati Ishe, kana murimi ndirairei kuti ndivuye kwamuri pamusoro pemvura.
\v 29 Iye akati, vuya! Petro akaburuka mugwa akafamba pamusoro pemvura akaenda kuna Jesu.
\v 30 Asi wakati achivona mhepo inesimba akatya. Zvino wakati otanga kunyura akadanidzira achiti Ishe, ndiponesei!
\v 31 Pakarepo Jesu wakatambanudza ruvoko rwake akamubata akati kwaari, iwe unokutenda kuduku, wanyunyutireiko?
\v 32 Vakati vapinda mugwa mhepo ikanyarara.
\v 33 Ipapo vakanga vari mugwa vakamunamata vachiti, Zvirokwazvo ndimi Mwanakomana waMwari!
\v 34 Vakati vayambukira mhiri, vakasvika panyika yeGenesareti.
\v 35 Varume venzvimbo iyo vakamuziva, vakatuma shoko panyika yose iyo yakapoteredza. Vakavuya kwaari navose vairwara.
\v 36 Vakakumbira zvikuru kwaari kuti vabate chete mupendero wenguvo yake. Vose vakabata vakaporeswa

\c 8
\s Jesu unoporesa munhu unamaperembudzi.
\p
\p
\v 1 Wakati aburuka mugomo, mhomho huru ikamutevera.
\v 2 Zvino tarira kwakauya munhu unamaperembudzi, akamunamata achiti: Ishe, kana muchida, munogona kundinatsa.
\v 3 Jesu akatandavadza ruvoko rwake, akamubata, achiti: Ndinoda, chinatswa. Pakarepo maperembudzi ake akanatswa.
\v 4 Zvino Jesu akati kwaari, tarira, usavudza munhu asi enda unozviratidza kumupirisita, ubayire chipo chakarairwa naMozisi chive chapupu kwavari.
\s Jesu unoporesa muranda womukuru wezana.
\p
\p
\v 5 Zvino Jesu wakati apinda Kapenaumi, kwakauya kwaari mumwe mukuru wezana, achimukumbirisa,
\v 6 achiti: Ishe, muranda wangu uvete kumba, mugwere wakafa mutezo, unotambudzika kwazvo.
\v 7 Zvino Jesu akati kwaari, ndichavuya kuzomuporesa.
\v 8 Mukuru wezana akapindura akati Ishe, handina kufanira kuti mupinde pasi pedenga \add remba\add* yangu, asi taurai henyu shoko chete, zvino muranda wangu uchapora.
\v 9 Nokuti nenivo ndiri pasi pemasimba, ndina varwi pasi pangu; zvino ndinoti kune uyu: Enda, unoenda, kunomumwe: Vuya, unovuya. nokumuranda wangu: Ita chichi, unoita.
\v 10 Jesu wakati achinzwa \add izvozvo,\add* akashamiswa, akati kuna vai\add mu\add*tevera: Zvirokwazvo ndinoti kwamuri: Handina kumbovona kutenda kwakadai kunyangwe napakati paIsraeri.
\v 11 Ndinoti kwamuri: Vazhinji vachavuya vachibva kumabvazuva nokumavirira, vachagara naAbhurahamu naIsaka naJakobho muvushe hwokudenga.
\v 12 Asi vanakomana vovushe vachabudisirwa kurima rokunze; ipo pachava nokuchema nokugeda-geda kwameno.
\v 13 Zvino Jesu akati kumukuru wezana, enda, uitirwe sezvawakatenda. Muranda wake akapora nenguva iyo.
\s Jesu anoporesa mai vomukadzi waPetro.
\p
\p
\v 14 Jesu, wakati apinda mumba maPetro, akavona mai vomukadzi wake vavete vane fivhiri.
\v 15 Akabata ruvoko rwavo, fivhiri ikabva kwavari: vakasimuka vakavashandira.
\v 16 Akati ava madekwana vakavuya kwaari navazhinji vaiva nemweya yakaipa; akabudisa mweya neshoko, akaporesa vose vairwara.
\v 17 Kuti zvizadzisike zvakarebwa naIsaya muporofita achiti: Iye wakatora vutera bwedu, akatakura vurwere bwedu.
\s Kutevera Jesu
\p
\p
\v 18 Jesu wakati achivona mhomho zhinji yakamukomba, akaraira kuti vabve vaende mhiri.
\v 19 Zvino mumwe munyori akavuya kwaari akati: Mudzidzisi ndichakuteverai kose kwamunoenda.
\v 20 Zvino Jesu akati kwaari: Mhungubwe dzine mwena, neshiri dzokudenga matendere; asi Mwawnakomana womunhu haana paangatsamhidza musoro wake.
\v 21 Mumwe wavadzidzi vake akati kwaari: Ishe, nditenderei nditange ndambonoviga baba vangu.
\v 22 Asi Jesu wakati kwaari: Nditevere, urega vakafa vavige vakafa vavo.
\s Jesu unonyaradza dutu remhepo
\p
\p
\v 23 Wakati apinda mugwa, vadzidzi vake vakamutevera.
\v 24 Zvino tarira dutu guru remhepo rakamuka mugungwa, zvokuti igwa rakanga rofukidzwa namafungu. Asi \add Iye\add* wakanga avete.
\v 25 Zvino vadzidzi vake vakavuya, vakamumutsa, vachiti: Ishe tiponesei toparara!
\v 26 Zvino Akati kwavari: Munotyireiko, imi vokutenda kushoma? Zvino akamuka, akaraira mitutu negungwa; Kudzikama kukuru kukavapo.
\v 27 Vanhu vakashamiswa vachiti: Uyu munhu rudzii anoti kunyange nemitutu negungwa zvinomuteerera?
\s Jesu unobudisa mweya yakaipa panyika yavaGerigesi.
\p
\p
\v 28 Wakati asvika mhiri kunyika yavaGerigesi, akasangana navanhu vaviri vaiva nemweya yakaipa, vachibva kumarinda, vane hasha kwazvo-kwazvo zvokuti kwakanga kusina munhu waipfuvura nenzira iyo.
\v 29 Zvino tarira vakadanidzira vachiti:Tineiko nemwi, Jesu, Mwanakomana waMwari? Mavuya pano kuzotirwadzisa, nguva isati yasvika here?
\v 30 Zvino kure navo kwakanga kune boka guru renguruve dzakanga dzichifura.
\v 31 Mweya yakaipa ikamukumbirisa ichiti: Kana muchitibudisa, titenderei kuti tiende muboka renguruve.
\v 32 Zvino akati kwairi: Endai. Zvino yakati yabuda, ikapinda muboka renguruve; Zino tarira boka rose rakamhanyira kumateru kugungwa, rikapararira mumvura.
\v 33 Zvino vaidzifudza vakatiza, vakaenda kuguta, vakataura zvose nezvakaitirwa vakanga vane mweya yakaipa.
\v 34 Zvino tarira, guta rose rakabuda kundosangana naJesu; Vakati vachimuvona, vakakumbira zvikuru kwaari kuti abve munyika yavo.

\c 8
\s Jesu unoporesa munhu unamaperembudzi
\p
\v 1 Wakati aburuka mugomo, zvaunga zvikuru zvikamutevera.
\v 2 Zvino tarira kwakauya munhu unamaperembudzi, akamugwadamira achiti: Ishe, kana muchida, munogona kundinatsa.
\v 3 Jesu akatandavadza ruoko, akamubata, achiti: Ndinoda, chinatswa. Pakarepo maperembudzi ake akanatswa.
\v 4 Zvino Jesu akati kwaari: Ona kuti usaudza munhu, asi enda unozviratidza kumupristi, ubayire chipo chakarairwa naMozisi chive chapupu kwavari.
\s Jesu unoporesa muranda womukuru wezana
\p
\v 5 Zvino Jesu wakati apinda muKapenaume, kwakauya kwaari mumwe mukuru wezana, achimukumbirisa,
\v 6 achiti: Ishe, muranda wangu uvete kumba, murwere wakafa mutezo, unotambudzika kwazvo.
\v 7 Zvino Jesu akati kwaari: Kana ndauya ndichazomuporesa.
\v 8 Mukuru wezana akapindura akati: Ishe, handina kufanira kuti mupinde pasi pedenga \add remba\add* yangu; asi taurai shoko chete, zvino muranda wangu uchapora.
\v 9 Nokuti nenivo ndiri munhu uri pasi pemasimba, ndina mauto pasi pangu; zvino ndinoti kune uyu: Enda, unoenda; nokune umwe: Uya, unouya; nokumuranda wangu: Ita ichi, unoita.
\v 10 Jesu wakati achinzwa \add izvozvo\add* akashamiswa, akati kuna vai\add mu\add*tevera: Zvirokwazvo ndinoti kwamuri: Handina kumbowana kutenda kukuru kwakadai kunyangwe napakati paIsraeri.
\v 11 Zvino ndinoti kwamuri: Vazhinji vachauya vachibva kumabvazuva nokumavirira, vachagara naAbhurahamu naIsaka naJakobho, muushe hwokumatenga;
\v 12 asi vanakomana voushe vachakandirwa kunze kurima rokunze; ikoko kuchava nokuchema nokugeda-geda kwameno.
\v 13 Zvino Jesu akati kumukuru wezana, enda, zviitirwe kwauri sezvawakatenda. Muranda wake akapora nenguva iyoyo.
\s Jesu anoporesa mbuyawasha vaPetro
\p
\v 14 Jesu wakati apinda mumba maPetro, akaona mbuyawasha vake vakaradzikwa vane fivhiri.
\v 15 Akabata ruoko rwavo, fivhiri ikabva kwavari: vakasimuka vakavashandira.
\p
\v 16 Zvino madekwana akati asvika vakauya kwaari navazhinji vaiva vakabatwa nemadhimoni; akabudisa mweya neshoko, akaporesa vose vairwara;
\v 17 kuti zvizadzisike zvakataurwa naIsaya muporofita achiti: Iye wakatora utera \add hwedu\add*, akatakura urwere \add hwedu\add*.
\s Kutevera Jesu
\p
\v 18 Jesu wakati achiona zvaunga zvikuru zvakamukomba, akaraira kuti vabve vaende mhiri.
\v 19 Zvino mumwe munyori akauya akati kwaari: Mudzidzisi ndichakuteverai kose kwamunoenda.
\v 20 Zvino Jesu akati kwaari: Mhungubwe dzine mwena, neshiri dzedenga matendere; asi Mwanakomana womunhu haana paangatsamhidza musoro.
\v 21 Mumwe wavadzidzi vake akati kwaari: Ishe, ndiregei nditange ndamboenda kundoviga baba vangu.
\v 22 Asi Jesu wakati kwaari: Nditevere, urege vakafa vavige vakafa vavo.
\s Jesu unonyaradza dutu remhepo
\p
\v 23 Zvino wakati apinda muchikepe, vadzidzi vake vakamutevera.
\v 24 Zvino tarira dutu guru remhepo rakamuka mugungwa, zvokuti igwa rakanga rofukidzwa namafungu; asi iye wakanga avete.
\v 25 Zvino vadzidzi vake vakauya vakamumutsa vachiti: Ishe tiponesei toparara!
\v 26 Zvino Akati kwavari: Munotyireiko, imwi vokutenda kushoma? Zvino wakati amuka, akadziva mitutu negungwa; kudzikama kukuru kukavapo.
\v 27 Vanhu vakashamiswa vachiti: Uyu munhu rudzii anoti kunyange nemitutu negungwa zvinomuteerera?
\s Jesu unobudisa mweya yakaipa panyika yavaGerigesi
\p
\v 28 Wakati asvika kune rimwe divi kunyika yavaGerigesi, akasangana navaviri vaiva nemadhimoni, vachibuda kumarinda, vane hasha kwazvo-kwazvo zvokuti kwakanga kusina munhu waigona kupfuura nenzira iyo.
\v 29 Zvino tarira vakadanidzira vachiti: Tineiko nemwi, Jesu, Mwanakomana waMwari? Mauya pano kuzotitambudza nguva isati yasvika here?
\v 30 Zvino kure navo kwakanga kune boka renguruve zhinji dzichifura.
\v 31 Madhimoni akamukumbirisa ichiti: Kana muchitibudisa, titenderei kuti tiende tinopinda muboka renguruve.
\v 32 Zvino akati kwaari: Endai. Zvino yakati abuda, akapinda muboka renguruve; zvino tarira, boka rose renguruve rakamhanyira kwazvo kumateru kugungwa, rikapararira mumvura.
\v 33 Zvino vaidzifudza vakatiza, vakaenda kuguta, vakataura zvose zvakawira vakanga vane madhimoni.
\v 34 Zvino tarira, guta rose rakabuda kundosangana naJesu; zvino vakati vamuona, vakakumbira zvikuru kwaari kuti abve pamiganhu yavo.

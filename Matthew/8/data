\c 8
\s Jesu unoporesa munhu unamaperembudzi.
\p
\p
\v 1 Wakati aburuka mugomo, mhomho huru ikamutevera.
\v 2 Zvino tarira kwakauya munhu unamaperembudzi, akamunamata achiti: Ishe, kana muchida, munogona kundinatsa.
\v 3 Jesu akatandavadza ruvoko rwake, akamubata, achiti: Ndinoda, chinatswa. Pakarepo maperembudzi ake akanatswa.
\v 4 Zvino Jesu akati kwaari, tarira, usavudza munhu asi enda unozviratidza kumupirisita, ubayire chipo chakarairwa naMozisi chive chapupu kwavari.
\s Jesu unoporesa muranda womukuru wezana.
\p
\p
\v 5 Zvino Jesu wakati apinda Kapenaumi, kwakauya kwaari mumwe mukuru wezana, achimukumbirisa,
\v 6 achiti: Ishe, muranda wangu uvete kumba, mugwere wakafa mutezo, unotambudzika kwazvo.
\v 7 Zvino Jesu akati kwaari, ndichavuya kuzomuporesa.
\v 8 Mukuru wezana akapindura akati Ishe, handina kufanira kuti mupinde pasi pedenga \add remba\add* yangu, asi taurai henyu shoko chete, zvino muranda wangu uchapora.
\v 9 Nokuti nenivo ndiri munhu unorairwa, ndina varwi pasi pangu. Ndinoti kuno mumwe, enda, unoenda. Kunomumwe vuya, unovuya. Nokumuranda wangu ita chichi unoita.
\v 10 Jesu wakati achinzwa izvozvo, akashamiswa akati kuna vakanga vachitevera, zvirokwazvo ndinoti kwamuri, handina kumbovona kutenda kwakadai kunyangwe napakati paIsraeri.
\v 11 Ndinoti kwamuri vazhinji vachavuya vachibva kumabvazuva nokumavirira, vachagara naAbhurahamu naIsaka naJakobho muvushe hwokudenga.
\v 12 Asi vanakomana vovushe vachabudiswa kurima rokunze, apo pachava nokuchema nokugeda-geda kwameno.
\v 13 Zvino Jesu akati kumukuru wezana, enda uitirwe pawakatenda napo. Muranda wake akapora nenguva iyo.
\s Jesu anoporesa mai vomukadzi waPetro.
\p (Mar. 1. 29-34; Ruka 4. 38-41.)
\p
\v 14 Jesu, wakati achipinda mumba maPetro, akavona mai vomukadzi wake vavete vachinzwa fivhiri.
\v 15 Akabata ruvoko rwavo, fivhiri ikabva kwavari. Vakasimuka vakavashandira.
\v 16 Ava madekwana vakavuya kwaari navazhinji vaiva nemweya yakaipa. Akabudisa mweya neshoko. Akaporesa vose vairwara.
\v 17 Kuti zviitike zvakarehwa nomuporofita Isaya achiti, iye wakatora vutera hwedu, akatakura marwere edu.
\s Kutevera Jesu
\p (Ruka 9.57-62.)
\p
\v 18 Jesu wakati achivona vanhu vazhinji vakamukomba, akaraira kuti vayambukire mhiri.
\v 19 Zvino mumwe munyori akavuya kwaari akati, Mudzidzisi ndichakuteverai kose kwamunoenda.
\v 20 Jesu akati kwaari, mhungubwe dzine mwena neshiri dzokudenga dzina matendere asi Mwawnakomana womunhu haana paangatsamhidza musoro wake.
\v 21 Mumwe wavadzidzi akati kwaari, Ishe nditenderei henyu ndimbonoviga baba vangu.
\v 22 Asi Jesu wakati kwaari, nditevere, rega vakafa vavige vakafa vavo.
\s Jesu unonyaradza dutu remhepo
\p (Mar 4. 35-41, Ruka 8. 22-25)
\p
\v 23 Wakati apinda mugwa, vadzidzi vake vakamutevera.
\v 24 Ipapo dutu guru remhepo rikamuka mugungwa nokudaro igwa rakafukidzwa namafungu. Asi Iye wakanga avete.
\v 25 Zvino vadzidzi vake vakavuya, vakamumutsa, vakati, Ishe tiponesei tofa!
\v 26 Akati kwavari, Munotyireiko imi vokutenda kushoma? Zvino akamuka, akaraira mitutu negungwa. Kudzikama kukuru kukavapo.
\v 27 Vanhu vakashamiswa vakati, uyu munhu kunyi zvaanoteererwa nemitutu negungwa?
\s Jesu unobudisa mweya yakaipa panyika yavaGadara.
\p (Mar 5. 1-20, Ruka 8. 26-39)
\p
\v 28 Wakati asvika mhiri kunyika yavaGadara, vanhu vaviri vaiva nemweya yakaipa vakasongana naye, vachibva kumarinda. Vakanga vane hasha kwazvo-kwazvo. Naizvozvo kwakanga kusina munhu waigona kupfuvura nenzira iyo.
\v 29 Zvino vakadanidzira vachiti, tine mhaka yeiko nemi Jesu Mwanakomana waMwari? Mavuya pano kuzotirwadzisa, nguva isati yasvika here?
\v 30 Kwakanga kuneboka guru renguruve dzakanga dzichifura kure navo.
\v 31 Mweya yakaipa ikakumbira zvikuru kwaari, ichiti kana muchitibudisa, titenderei kuti tiende muboka renguruve.
\v 32 Akati kwairi, endai. Ikabuda, ikapinda munguruve. Boka rose rikamhanyira kumawere kugungwa, dzikafira mumvura.
\v 33 Ipapo vaidzifudza vakatiza. Vakaenda kuguta. Vakataura zvose nezvakaitirwa vakanga vane mweya yakaipa.
\v 34 Zvino guta rose rikabuda kundosongana naJesu. Vakati vachimuvona, vakakumbira zvikuru kwaari kuti abve munyika yavo.

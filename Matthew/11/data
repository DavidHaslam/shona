\c 11
\p
\v 1 Zvino zvakaitika apo Jesu apedza kuraira vadzidzi vake gumi navaviri, akabva ipapo \add akaenda \add*kunodzidzisa nokuparidza pamaguta avo.
\s Johwani Mubhabhatidzi unotuma vadzidzi kunobvunza Jesu
\p
\v 2 Zvino Johwani wakati anzwa \add ari\add* mutirongo mabasa aKristu, akatuma vaviri vavadzidzi vake,
\v 3 akati kwaari: Imwi ndimwi unouya here, kana titarisire mumwe?
\v 4 Jesu akapindura akati kwavari: Endai mundoudza Johwani zvinhu zvamunonzwa nezvamunoona:
\v 5 Mapofu anoona, uye zvirema zvinofamba, vane maperembudzi vanonatswa, nevematsi vanonzwa, vakafa vanomutswa navarombo vanoparidzirwa evhangeri;
\v 6 wakaropafadzwa ani nani usingagumbuswi neni.
\p
\v 7 Ava vakati vachienda, Jesu akatanga kuudza chaunga pamusoro paJohwani \add akati\add*: Makanga mabuda kurenje kunooneiko? Rutsanga runozungunuswa nemhepo here?
\v 8 Zvino makanga mabuda kundooneiko? Munhu wakapfeka nguvo dzakapfava here? Tarirai, vanopfeka zvakapfava vari mudzimba dzamadzimambo.
\v 9 Asi makanga mabuda kunooneiko? Muporofita here? Hongu, ndinoti kwamuri: Kunyange unopfuura kwazvo muporofita;
\v 10 Nokuti uyu ndiye wakanyorwa pamusoro pake \add zvichinzi\add*: Tarira, ndinotuma mutumwa wangu pamberi pechiso chako, uchagadzira nzira yako pamberi pako.
\v 11 Zvirokwazvo ndinoti kwamuri: Hakuna kumbomuka pakati pavakaberekwa navakadzi mukuru kuna Johwani Mubhabhatidzi. Asi muduku muushe hwokumatenga mukuru kwaari.
\v 12 Uye kubva pamazuva aJohwani Mubhabhatidzi kusvikira zvino, ushe hwokumatenga hunopambwa, nevapambi vanohutora nesimba.
\v 13 Nokuti vaporofita vose nomurairo vakaporofita kusvikira kuna Johwani;
\v 14 kana muchida ku\add zvi\add*gamuchira, uyu ndiye Eria wakanga achizouya.
\v 15 Une nzeve dzokunzwa, ngaanzwe.
\p
\v 16 Asi ndicharufananidza neiko rudzi urwu? Rwakafanana navana vagere pamisika, vachidanidzira kushamwari dzavo,
\v 17 vachiti: Takakuridzirai nyere, asi hamuna kutamba; takakuririrai, asi hamuna kuchema.
\v 18 Nokuti Johwani wakauya asingadyi kana kumwa, asi vanoti: Une mweya wakaipa.
\v 19 Mwanakomana womunhu wakauya achidya, achimwa, zvino vanoti: Tarirai munhu unokara mumwi wewaini, shamwari yavateresi navatadzi. Asi njere dzinoruramiswa navana vake.
\s Jesu unotuka maguta matatu akamuramba
\p
\v 20 Ndokutanga kumhura maguta makanga maitwa mabasa ake esimba mazhinji, nokuti haana kutendeuka, \add akati\add*:
\v 21 Urombo kwauri Korazini! Urombo kwauri, Bhetisaidha! Nokuti dai akaitwa muTire neSidhoni mabasa esimba akaitwa mamuri, vangadai vakatendeuka kare vanamasaga nemadota.
\v 22 Asi ndinoti kwamuri: Zvicharerukira Tire neSidhoni nezuva rokutongwa kupfuura imwi.
\v 23 Newe Kapenaume, wakasimudzirwa kudenga, uchawisirwa apsi muHadhesi; nokuti dai mabasa esimba akaitwa mauri akaitwa muSodhoma, ringadai richipo kusvikira zuva rino.
\v 24 Asi ndinoti kwamuri: Zvichava nani kunyika yeSodhoma nezuva rokutongwa kupfuura iwe.
\s Jesu unorumbidza Baba
\p
\v 25 Nenguva iyo Jesu akapindura akati: Ndinokutendai, Baba, Ishe wedenga nenyika, nokuti makavanzira zvinhu izvi vakachenjera navakangwara, mukazvizarurira vacheche.
\v 26 Hongu Baba nokuti zvakadaro zvakava zvakanaka pamberi penyu.
\v 27 Zvinhu zvose zvakakumikidzwa kwandiri naBaBa vangu. Uye hakuna unoziva Mwanakomana asi Baba; kana unoziva Baba asi Mwanakomana, uye ani nani Mwanakomana waanenge achida kuzarurira.
\s Jesu unokoka vatadzi
\p
\v 28 Uyai kwandiri mose munofondoka makaremerwa, uye ini ndichakupai zororo.
\v 29 Torai joko rangu \add muise\add* pamusoro penyu, mudzidze kwandiri nokuti ndiri munyoro, ndinozvininipisa mumoyo uye muchawana zororo pamweya yenyu;
\v 30 nokuti joko rangu hariremi, nomutoro wangu wakareruka.

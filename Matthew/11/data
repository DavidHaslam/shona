\c 11
\p
\v 1 Zvino zvakaitika apo Jesu apedza kuraira vadzidzi vake gumi nevaviri, akabvira ipapo kudzidzisa nekuparidza pamaguta avo.
\s Johwani Mubhabhatidzi anotuma vadzidzi kunobvunza Jesu
\p
\v 2 Zvino Johwani wakati anzwa \add ari\add* mutirongo mabasa aKristu, akatuma vaviri vevadzidzi vake,
\v 3 akati kwaari: Imwi ndimwi anouya here, kana titarisire umwe?
\v 4 Jesu akapindura akati kwavari: Endai munoudza Johwani zvinhu zvamunonzwa nezvamunoona:
\v 5 Mapofu anoonazve, uye mhetamakumbo dzinofamba, vane maperembudzi vanonatswa, nevematsi vanonzwa, vakafa vanomutswa, nevarombo vanoparidzirwa evhangeri;
\v 6 wakaropafadzwa ani nani asingagumbuswi neni.
\p
\v 7 Ava vakati vachienda, Jesu akatanga kuudza zvaunga pamusoro paJohwani \add akati\add*: Makange mabuda kurenje kunoonei? Rutsanga runozungunuswa nemhepo here?
\v 8 Asi makange mabuda kunoonei? Munhu wakapfeka nguvo  dzakapfava here? Tarirai, vanopfeka zvakapfava vari mudzimba dzemadzimambo.
\v 9 Asi makange mabuda kunoonei? Muporofita here? Hongu, ndinoti kwamuri: Kunyange anopfuura kwazvo muporofita;
\v 10 nokuti uyu ndiye wakanyorwa pamusoro pake \add zvichinzi\add*: Tarira, ini ndinotuma mutumwa wangu pamberi pechiso chako, achagadzira nzira yako pamberi pako.
\v 11 Zvirokwazvo ndinoti kwamuri: Hakuna kumuka pakati pevakaberekwa nevakadzi mukuru kuna Johwani Mubhabhatidzi. Asi mudukusa muushe hwekumatenga mukuru kwaari.
\v 12 Uye kubva pamazuva aJohwani Mubhabhatidzi kusvikira zvino, ushe hwekumatenga hunopambwa, nevapambi vanohutora nesimba.
\v 13 Nokuti vaporofita vose nemurairo vakaporofita kusvikira kuna Johwani;
\v 14 zvino kana muchida ku\add zvi\add*gamuchira, uyu ndiye Eria wakange achizouya.
\v 15 Une nzeve dzekunzwa, ngaanzwe.
\p
\v 16 Asi ndicharifananidza nei zera iri? Rakafanana nevana vagere pamisika, vachidanidzira kushamwari dzavo,
\v 17 vachiti: Takakuridzirai nyere, asi hamuna kutamba; takakuririrai, asi hamuna kuchema.
\v 18 Nokuti Johwani wakauya asingadyi kana kumwa, asi vanoti: Ane dhimoni.
\v 19 Mwanakomana wemunhu wakauya achidya, achimwa, zvino vanoti: Tarirai munhu anokara uye munwi wewaini, shamwari yevateresi nevatadzi. Asi njere dzinonzi hadzina mhosva nevana vadzo.
\s Jesu anotsiura maguta matatu akamuramba
\p
\v 20 Ipapo akatanga kutsiura maguta makange maitwa mabasa ake esimba mazhinji, nokuti haana kutendeuka, \add akati\add*:
\v 21 Une nhamo, Korazini! Une nhamo, Bhetisaidha! Nokuti dai akaitwa muTire neSidhoni mabasa esimba akaitwa mamuri, vangadai vakatendeuka kare vakapfeka masaga nedota.
\v 22 Asi ndinoti kwamuri: Zvicharerukira Tire neSidhoni nezuva rekutongwa kupfuura imwi.
\v 23 Newe Kapenaume, wakasimudzirwa kudenga, uchawisirwa pasi muhadhesi; nokuti dai akaitwa muSodhoma mabasa esimba akaitwa mauri, vangadai vachipo kusvikira zuva rino.
\v 24 Asi ndinoti kwamuri: Zvicharerukira nyika yeSodhoma nezuva rekutongwa kupfuura iwe.
\s Jesu anorumbidza Baba
\p
\v 25 Nenguva iyo Jesu akapindura akati: Ndinokutendai, Baba, Ishe wedenga nenyika, nokuti makavanzira zvinhu izvi vakachenjera nevakangwara, mukazvizarurira vacheche.
\v 26 Hongu Baba, nokuti zvakadaro zvakava zvakanaka pamberi penyu.
\v 27 Zvinhu zvese zvakakumikidzwa kwandiri naBaba vangu; uye hakuna anoziva Mwanakomana kunze kwaBaba; hakunazve anoziva Baba kunze kweMwanakomana, uye ani nani Mwanakomana waanenge achida kuzarurira.
\s Jesu anokoka vatadzi
\p
\v 28 Uyai kwandiri mose makaneta makaremerwa, uye ini ndichakupai zororo.
\v 29 Torai joko rangu \add muise\add* pamusoro penyu, mudzidze kwandiri, nokuti ndiri munyoro, ndakaderera mumoyo; uye muchawana zororo pamweya yenyu;
\v 30 nokuti joko rangu rakanakisa, nemutoro wangu wakareruka.

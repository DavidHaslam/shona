\c 5
\s Mharidzo yaJesu pagomo.
\p
\p
\v 1 Zvino \add wakati\add* achivona gurumwandira, akakwira mugomo, zvino wakati agara pasi. vadzidzi vake vakauya kwaari;
\v 2 akashamisa muromo wake akavadzidzisa, achiti:
\v 3 Vakaropafadzwa varombo mumweya; nokuti vushe bwokudenga ndobwavo.
\v 4 Vakaropafadzwa vanochema; nokuti vachanyaradzwa.
\v 5 Vakaropafadzwa vanyoro; nokuti vachagara nhaka yenyika.
\v 6 Vakaropafadzwa vanenzara nenyota yokururama; nokuti vachagutiswa.
\v 7 Vakaropafadzwa vanengoni; nokuti vachawana ngoni.
\v 8 Vakaropafadzwa vakachena pamoyo; nokuti vachavona Mwari.
\v 9 Vakaropafadzwa vanoyananisa; nokuti vachanzi vana vaMwari.
\v 10 Vakaropafadzwa vanotambudzwa nokuda kokururama nokuti vushe bwokudenga ndobwavo.
\v 11 Makaropafadzwa imwi, kana vanhu vachikuzvidzai, vachikutambudzai, vachikupomerai zvakaipa zvose dziri nhema nokuda kwangu.
\v 12 Farai mupembere kwazvo, nokuti mubairo wenyu mukuru kudenga. Nokuti vakatambudza saizvozvo vaporofita vakakutangirai.
\s Munyu nechiedza chenyika.
\p
\v 13 Imwi muri munyu wenyika, asi kana munyu usingachavavi, ucharungwa paiko? Hauchabatsiri chinhu, asi kurashirwa kure, utsikwe navanhu.
\v 14 Imwi muri chiedza chenyika, guta rakateyiwa pagomo haringavanziki.
\v 15 Nomwenje havangautungidzi, vakauisa pasi pedengu, asi pachigadziko chemwenje, uvhenekere vose vari mumba.
\v 16 Saizvozvo chiedza chenyu ngachivhenekere pamberi pavanhu, kuti vavone mabasa enyu akanaka, vakudze Baba venyu vari kudenga.
\s Jesu Kristu wakavuya kuzadzisa murairo.
\p
\v 17 Musafunga kuti ndavuya kuzoparadza murairo, kana vaporofita; Handina kuvuya kuzoparadza, asi kuzozadzisa.
\v 18 Nokuti zvirokwazvo ndinoti kwamuri: Kusvikira denga nenyika zvichipfuvura, vara duku rimwe kana chidodzi chimwe chomurairo hazvingatongopfuvuri, zvisati zvaitika zvose.
\v 19 Naizvozvo ani nani unodarika mumwe wemirairo miduku iyi, akadzidzisa vanhu saizvozvo, uchanzi muduku muvushe bwokudenga. Asi unoiita, akaidzidzisa saizvozvo uchanzi mukuru muvushe bwokudenga;
\v 20 Nokuti ndinoti kwamuri: kana kururama kwenyu kusingapfuvuri kwavanyori nokwavaFarisi, hamungatongopindi muvushe bwokudenga.
\v 21 Makanzwa kuti zvakanzi navekare, Usavuraya; ani nani unovuraya uchava munjodzi yokutongwa.
\v 22 Asi ini ndinoti kwamuri: Ani nani unotsamwira mumwe wake pasina mhaka, uchapara mhosva ingatongwa; nounoti kuhama yake: Dununu, uchava munjodzi yamakurukota, unoti benzi uchava munjodzi yemoto wegehena.
\v 23 Naizvozvo kana iwe uchivuya nechipo chako paaritari, ipapo ukarangarira kuti mumwe wako une mhosva newe,
\v 24 usiye ipapo chipo chako pamberi pearitari, uende umbondotanga wayanana nemumwe wako, ugozovuya wopa chipo chako.
\v 25 Tenderana nomudzivisi wako nokukurumidza, uchiri munzira naye, kuti mudzivisi arege kukuvikira kumutongi, mutongi kukuvikira kumutariri, ukakandirwa mutirongo.
\v 26 Zvirokwazvo ndinoti kwauri: Haungatongobudimo, usati waripa kamari kokupedzisira.
\v 27 Makanzwa kuti zvakanzi nevekare, usaita vupombwe.
\v 28 Asi ini ndinoti kwamuri: Mumwe nomumwe unotarisa mukadzi achimuchiva, watoita vupombwe naye nechekare mumoyo make.
\v 29 Zvino kana ziso rako rorudyi richikugumbusa, uridzure urashire kure newe; nokuti zvirinani kwauri kuti mutezo wako umwe ufe muviri wako wose urege kukandirwa mugehena.
\v 30 Kana ruvoko rwako rorudyi ruchikugumbusa, u\add ru\add*gure, ururashire kure newe nokuti zvirinani kwauri kuti mutezo wako umwe ufe, muviri wako wose urege kukandirwa muGehena.
\v 31 Zvakanzivo: Aninani unoramba mukadzi wake, ngaamupe rugwaro rokumuramba;
\v 32 Asi ini ndinoti kwamuri, mumwe nomumwe unoramba mukadzi wake, asi \add bedzi\add* nemhosva yovupombwe, unomuitisa vupombwe. Aninani unowana wakarambwa unoita vupombwe.
\v 33 Uyezve imwi makanzwavo kuti zvakanzi navekare, usapika nhema, asi uripire Ishe zvawakapikira.
\v 34 Asi ini ndinoti kwamuri, musatongopika kana nedenga nokuti ndicho chigaro chaMwari chovushe.
\v 35 Kana nenyika, nokuti ndicho chitsiko chetsoka dzake, kana neJerusarema nokuti ndiro guta raMambo mukuru.
\v 36 Usapika kana nomusoro wako, nokuti haugoni kuita ruvhudzi rumwe kuti ruve ruchena kana rutema.
\v 37 Asi kutaura kwenyu ngakuve, hongu, hongu, kwete, kwete; zvinopfuvura izvozvi zvinobva kune wakaipa,
\v 38 Makanzwa kuti zvakanzi, ziso \add rinotsibwa\add* neziso, zino nezino.
\v 39 Asi ini ndinoti kwamuri, musapikisa wakaipa, asi unokurova padama rako rorudyi, umurinzire rimwevo.
\v 40 Kana munhu achida kukuvikira kumutemo, kuti akutorere shati yako, umutendere nejazi rakovo.
\v 41 Aninani unokumanikidza kuenda newe maira imwe uende naye mbiri.
\v 42 Unokumbira kwauri umupe, usafuratira unoda kukwereta kwauri.
\v 43 Makanzwa kuti zvakanzi, ude wokwako uvenge muvengi wako.
\v 44 Asi ini ndinoti kwamuri, idai vavengi venyu, ropafadzai vanokutukai. Itirai zvakanaka vanokuvengai. Munyengeterere vanokushandisai zvakaipa vachikutambudzai.
\v 45 Kuti muve vanakomana vaBaba venyu vari kudenga; nokuti vanobudisira zuva ravo kune vakaipa navakanaka, nemvura vanoinisira vakarurama navasakarurama.
\v 46 Nokuti kana muchida vanokudai, munomubairo weiko? vateresi havaiti saizvozvovo here?
\v 47 Kana muchikwazisa hama dzenyu bedzi, munopfuvura \add vamwe\add* neiko? Ko navateresi havaiti saizvozvovo here?
\v 48 Naizvozvo muve vakazara saBaba venyu vari kudenga vakazara.

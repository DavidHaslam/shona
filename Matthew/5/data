\c 5
\s Mharidzo yaJesu pagomo
\p
\v 1 Zvino wakati achiona zvaunga, akakwira mugomo, zvino wakati agara pasi vadzidzi vake vakauya kwaari;
\v 2 akashamisa muromo wake, akavadzidzisa achiti:
\s Vakaropafadzwa
\p
\v 3 Vakaropafadzwa varombo pamweya; nokuti ushe hwokumatenga ndohwavo.
\v 4 Vakaropafadzwa vanochema; nokuti ivo vachanyaradzwa.
\v 5 Vakaropafadzwa vanyoro; nokuti ivo vachagara nhaka yenyika.
\v 6 Vakaropafadzwa vane nzara nenyota yokururama; nokuti ndivo vachagutiswa.
\v 7 Vakaropafadzwa vane ngoni; nokuti vachapiwa ngoni.
\v 8 Vakaropafadzwa vakachena pamoyo; nokuti ndivo vachaona Mwari.
\v 9 Vakaropafadzwa vanoyananisa; nokuti ndivo vachanzi vana vaMwari.
\v 10 Vakaropafadzwa vanodzingirirwa nokuda kokururama; nokuti ushe hwokumatenga ndohwavo.
\v 11 Makaropafadzwa imwi, kana vanhu vachikunyombai, vachi\add ku\add*dzingirira\add i\add*, vachikutaurirai zvakaipa zvose dziri nhema nokuda kwangu.
\v 12 Farai mupembere kwazvo, nokuti mubairo wenyu mukuru kumatenga; nokuti vakadzingirira saizvozvo vaporofita vakakutangirai.
\s Munyu nechiedza chenyika
\p
\v 13 Imwi muri munyu wenyika; asi kana munyu ukava usingavavi, ucharungwa neiko? Hauchabatsiri chinhu, asi kurashirwa kunze, utsikwe-tsikwe navanhu.
\v 14 Imwi muri chiedza chenyika; guta rakamiswa pamusoro pegomo haringavanziki;
\v 15 uye mwenje havautungidzi vakauisa pasi pedengu, asi pachigadziko chemwenje, uvhenekere vose vari mumba.
\v 16 Saizvozvo chiedza chenyu ngachivhenekere pamberi pavanhu, kuti vaone mabasa enyu akanaka, vakudze Baba venyu vari kumatenga.
\s Murayiro wakare nomurayiro waJesu Kristu
\p
\v 17 Musafunga kuti ndauya kuzoparadza murairo kana vaporofita; handina kuuya kuzoparadza, asi kuzozadzisa.
\v 18 Nokuti zvirokwazvo ndinoti kwamuri: Kusvikira denga nenyika zvichipfuura, vara duku rimwe kana chidodzi chimwe chomurairo hazvingatongopfuuri, kusvikira zvose zvaitika.
\v 19 Naizvozvo ani nani unodarika umwe wemirairo midukusa iyi, akadzidzisa vanhu saizvozvo, uchanzi mudukusa muushe hwokumatenga. Asi ani nani unoita akadzidzisa, iye uchanzi mukuru muushe hwokumatenga;
\v 20 nokuti ndinoti kwamuri: Kunze kokuti kururama kwenyu kukapfuura kwavanyori nokwavaFarisi, hamungatongopindi muushe hwokumatenga.
\p
\v 21 Makanzwa kuti zvakanzi kune vekare: Usauraya; uye ani nani unouraya uchava nemhosva yokutongwa;
\v 22 asi ini ndinoti kwamuri: Ani nani unotsamwira mumwe wake pasina chikonzero, uchava nemhosva yokutongwa; nounoti kune mumwe wake: Dununu! uchava nemhosva yedare ramakurukota; uye unoti: Benzi uchava nemhosva yegehena remoto.
\v 23 Naizvozvo kana uchiuyisa chipo chako kuaritari, ipapo ukarangarira kuti mumwe wako une chokupikisana newe,
\v 24 siya ipapo chipo chako pamberi pearitari, uende umbondotanga wayanana nemumwe wako, ugozouya wopa chipo chako.
\v 25 Tenderana nomudzivisi wako nokukurumidza, uchiri munzira naye, zvimwe mudzivisi wako angakukumikidza kumutongi, mutongi akukumikidze kumupurisa, ukakandirwa mutirongo.
\v 26 Zvirokwazvo ndinoti kwauri: Haungatongobudimo, kusvikira waripa kamari kokupedzisira.
\p
\v 27 Makanzwa kuti zvakanzi kune vekare: Usaita upombwe.
\v 28 Asi ini ndinoti kwamuri: Wose unotarisa mukadzi kuti amuchive, watoita upombwe naye nechekare mumoyo make.
\v 29 Uye kana ziso rako rorudyi richikugumbusa, uridzure urashire kure newe; nokuti zviri nani kwauri kuti umwe wemitezo yako ufe kwete kuti muviri wako wose ukandirwe mugehena.
\v 30 Zvino kana ruvoko rwako rworudyi ruchikugumbusa, urugure urashire kure newe; nokuti zviri nani kwauri kuti mutezo wako umwe uparare pane kuti muviri wako wose ukandirwe mugehena.
\v 31 Zvakanzi zvekare: Ani nani unoramba mukadzi wake, ngaamupe rugwaro rwokurambana;
\v 32 asi ini ndinoti kwamuri: Ani nani unoramba mukadzi wake, kunze kwemhosva youpombwe, unomuitisa upombwe; uye ani nani unowana wakarambwa unoita upombwe.
\p
\v 33 Uyezve imwi makanzwavo kuti zvakanzi kuna vekare, usapika nhema, asi uripire Ishe zvawakapikira.
\v 34 Asi ini ndinoti kwamuri: Musatongopika; kana nedenga, nokuti chigaro chaMwari choushe;
\v 35 kana nenyika, nokuti chitsiko chetsoka dzake; kana neJerusarema nokuti iguta raMambo mukuru;
\v 36 uye usapika nomusoro wako, nokuti haugoni kuita ruvhudzi rumwe ruchena kana rutema.
\v 37 Asi kutaura kwenyu ngakuve: Hongu, hongu, kwete, kwete; asi zvinopfuura izvozvi zvinobva kune wakaipa,
\s Kuda vavengi
\p
\v 38 Makanzwa kuti zvakanzi: Ziso \add rinotsihwa\add* neziso, uye zino nezino.
\v 39 Asi ini ndinoti kwamuri: Musapikisa wakaipa; asi ani nani unokurova padama rako rorudyi, umutendeusire rimwevo.
\v 40 Kana munhu achida kukukumikidza kumutemo, nokukutorera shati yako, umutendere nenguvo yakowo.
\v 41 Ani nani unokumanikidza kuenda maira imwe uende naye mbiri.
\v 42 Ipa unokumbira kwauri, usafuratira unoda kukwereta kwauri.
\p
\v 43 Makanzwa kuti zvakanzi: Ude wokwako, uvenge muvengi wako.
\v 44 Asi ini ndinoti kwamuri: Idai vavengi venyu, ropafadzai vanokutukai, itirai zvakanaka vanokuvengai, munyengeterere vanokushandisai zvakaipa vachikudzingirirai.
\v 45 Kuti muve vanakomana vaBaba venyu vari kumatenga, nokuti vanobudisira zuva ravo kune vakaipa navakanaka, nemvura vanoitumira vakarurama navasakarurama.
\v 46 Nokuti kana muchida vanokudai, mune mubairo weiko? vateresi havaiti saizvozvo here?
\v 47 Kana muchikwazisa hama dzenyu chete, munopfuura \add vamwe\add* neiko? Ko navateresiwo havaiti saizvozvo here?
\v 48 Naizvozvo muve vakakwana, saBaba venyu vari kumatenga vakakwana.

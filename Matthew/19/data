\c 19
\s Kurambana komurume nomukadzi.
\p
\p
\v 1 Zvino Jesu wakati apedza mashoko iwayo, akabva Gariri, akaenda kunyika yeJudhiya mhiri kweJorodhani.
\v 2 Gurumwandira rikamutevera, akariporesapo.
\v 3 VaFarisi vakavuyavo kwaari, vakamuidza, vachiti: Ko munhu unotenderwa kurasha mukadzi wake nemhaka ipi neipi here?
\v 4 Akapindura, akati kwavari: Hamuna kurava here, kuti uyo wakavasika pakutanga, wakavaita murume nomukadzi?
\v 5 Akati: Nokuda kwaizvozvo murume uchasiya baba namai, akanamatira mukadzi wake; ava vaviri vachava nyama imwe.
\v 6 Nokudaro havachisiri vaviri, asi nyama imwe. Zvino izvo Mwari zvaakasonganisa, munhu ngarege kuzviparadzanisa.
\v 7 Vakati kwaari: Mozisi wakagoraireiko kupa rugwaro rwokumuramba, nokumurasha?
\v 8 Akati kwavari: Nokuda kovukukutu bwemoyo yenyu Mozisi wakakutenderai kuramba vakadzi venyu, asi kubva pakutanga zvakanga zvisina kudaro.
\v 9 Ndinoti kwamuri: Aninani unoramba mukadzi wake, kunze kwemhaka yovupombwe, akawana mumwe, unoita vupombwe; nounowana wakarambwa unoita vupombwe.
\v 10 Vadzidzi vake vakati kwaari: Kana zvakadaro pakati pomurume nomukadzi, hazvina kunaka kuwana.
\v 11 Asi iye akati kwavari: Vose havagamuchiri shoko iri, asi avo vakazvipiwa.
\v 12 Nokuti dziripo ngomwa, dzakaberekwa dzakadaro kubva mudumbu ramai; vuye kune ngomwa, dzakaitwa ngomwa navanhu; ngomwa dziripo dzakazviita ngomwa nokuda kovushe bwokudenga. Unogona kugamuchira \add shoko iri\add*, ngaagamuchire.
\s Jesu unoropafadza vanana.
\p
\p
\v 13 Zvino vakavuya kwaari navana vaduku, kuti aise mavoko pavari, anyengetere; asi vadzidzi vakavadzivisa.
\v 14 Asi Jesu wakati: Tenderai vana vaduku, musavadzivisa kuvuya kwandiri; nokuti vushe hwokudenga ndohwavakadai.
\v 15 Akaisa mavoko pamusoro pavo, akabvapo.
\s Jaya mufumi.
\p
\p
\v 16 Zvino tarira, mumwe wakavuya akati kwaari: Mudzidzisi wakanaka, ndingaita chinhu chakanaka chipiko, kuti ndive novupenyu hwusingaperi?
\v 17 Akati kwaari: Unondiidzireiko wakanaka? Hakuna wakanaka, asi mumwe, \add ndiye\add* Mwari. Asi kana uchida kupinda muvupenyu, chengeta mirairo.
\v 18 Akati kwaari: Ipiko? Jesu akati: Usavuraya, usaita vupombwe, usaba, usapupura nhema;
\v 19 kudza baba vako namai, ude wokwako sezvaunozvida iwe.
\v 20 Jaya rikati kwaari: Izvozvo zvose ndakazvichengeta kubva pavuduku bwangu; ndichiri kushaiweiko?
\v 21 Jesu akati kwaari: Kana uchida kukwana, enda utengese zvaunazvo, upe varombo, ugova nefuma kudenga; ugovuya unditevere.
\v 22 Asi jaya rakati richinzwa shoko iro, rikaenda rineshungu; nokuti rakanga rinenhumbi zhinji.
\v 23 Jesu akati kuvadzidzi vake: Zvirokwazvo ndinoti kwamuri: mufumi ucharemerwa kupinda muvushe bwokudenga.
\v 24 Ndinotizve kwamuri: Kamera ingarerukirwa kupinda paburi retsono, kumufumi kupinda muvushe bwaMwari.
\v 25 Vadzidzi vakati va\add zvi\add*nzwa, vakashamisika kwazvo, vakati: Ndianiko ungagona kuponeswa?
\v 26 Asi Jesu ndoku\add va\add*tarira, akati kwavari: Kuvanhu izvi hazvibviri, asi kuna Mwari zvose zvinobvira.
\v 27 Zvino Petro akapindura, akati kwaari: Tarirai, isu takasiya zvose, tikakuteverai; tichagowaneiko?
\v 28 Jesu akati kwavari: Zvirokwazvo ndinoti kwamuri: Imwi makanditevera, pakuberekwa kutsva kana mwanakomana womunhu achizogara pachigaro chovushe chokubwinya kwake, imwivo muchagara pazvigaro zvinegumi nezviviri, muchitonga marudzi anegumi namaviri avaIsraeri.
\v 29 Mumwe nomumwe wakasiya dzimba, kana vanun'una namadzikoma, kana hanzvadzi, kana baba, kana mai, kana mukadzi, kana vana, kana minda, nokuda kwezita rangu, uchapiwa zvinezana, akagara nhaka yovupenyu bwusingaperi.
\v 30 Asi vazhinji vokutanga vachava vokupedzisira, novokupedzisira, vokutanga.

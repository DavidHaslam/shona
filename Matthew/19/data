\c 19
\s Kurambana komurume nomukadzi
\p
\v 1 Zvino zvakaitika apo Jesu apedza mashoko iwayo, akabva Garirea, akasvika kumiganhu yeJudhiya mhiri kweJorodhani.
\v 2 zvaunga zvikamutevera, akazviporesapo.
\p
\v 3 VaFarisi vakauyawo kwaari, vachimuidza vachiti kwaari: Ko munhu unotenderwa kuramba mukadzi wake nemhaka ipi neipi here?
\v 4 Akapindura, akati kwavari: Hamuna kurava here, kuti uyo waka\add va\add*sika pakutanga wakavaita murume nomukadzi?
\v 5 Akati: Nokuda kwaizvozvi murume uchasiya baba namai, uye uchanamatira kumukadzi wake; avo vaviri vachava nyama imwe.
\v 6 Nokudaro havachisiri vaviri, asi nyama imwe. Naizvozvo izvo Mwari zvaakasonganisa pamwechete ngakurege kuva nomunhu unoparadzanisa.
\v 7 Vakati kwaari: Mozisi wakagoraireiko kupa rugwaro rwokurambana, nokumuramba?
\v 8 Akati kwavari: Nokuda koukukutu hwemoyo yenyu Mozisi wakakutenderai kuramba vakadzi venyu; asi kubva pakutanga zvakanga zvisina kudaro.
\v 9 Asi ndinoti kwamuri: Ani nani unoramba mukadzi wake, kunze \add kwemhaka yo\add*upombwe, akawana mumwe, unoita upombwe; nounowana wakarambwa unoita upombwe.
\p
\v 10 Vadzidzi vake vakati kwaari: Kana zvakadaro pakati pomurume nomukadzi, hazvina kunaka kuwana.
\v 11 Asi akati kwavari: Vose havagamuchiri shoko iri, kunze kwevakaripiwa.
\v 12 Nokuti varipo vakachekwa, vakaberekwa vakadaro kubva mudumbu ramai; uye kune vakachekwa, vakaitwa vakachekwa navanhu; vakachekwa varipo vakazviita vakachekwa nokuda koushe hwokumatenga. Unogona kugamuchira \add shoko iri\add*, ngaagamuchire.
\s Jesu unoropafadza vanana
\p
\v 13 Zvino kwakauyiswa kwaari navana vaduku, kuti aise maoko pavari, anyengetere; asi vadzidzi vakavatsiura.
\v 14 Asi Jesu wakati: Tenderai vana vaduku, musavadzivisa kuuya kwandiri; nokuti ushe hwokumatenga ndohwavakadai.
\v 15 Akaisa maoko pamusoro pavo, akabvapo.
\s Jaya mufumi
\p
\v 16 Zvino tarira, kwakaswedera mumwe akati kwaari: Mudzidzisi wakanaka, ndingaita chinhu chakanaka chipiko kuti ndive noupenyu husingaperi?
\v 17 Akati kwaari: Unondiidzireiko wakanaka? Hakuna wakanaka, kunze komumwe, \add ndiye\add* Mwari. Asi kana uchida kupinda muupenyu, chengeta mirairo.
\v 18 Akati kwaari: Ipiko? Jesu ndokuti: Usauraya, usaita upombwe, usaba, usapupura nhema;
\v 19 kudza baba vako namai, uye ude muvakidzani wako sezvaunozvida iwe.
\v 20 Jaya rikati kwaari: Izvozvo zvose ndakazvichengeta kubva pauduku hwangu; ndichiri kushaiweiko?
\v 21 Jesu akati kwaari: Kana uchida kukwana, enda utengese zvaunazvo upe varombo, uye uchava nefuma kudenga; ugouya unditevere.
\v 22 Asi jaya rakati ranzwa shoko iro rikaenda richishungurudzika; nokuti rakanga rine midziyo mizhinji.
\p
\v 23 Jesu akati kuvadzidzi vake: Zvirokwazvo ndinoti kwamuri: Mufumi ucharemerwa kupinda muushe hwokudenga.
\v 24 Ndinotizve kwamuri: Zvakarerukira kamera kupinda nemuburi retsono, kumufumi kupinda muushe hwaMwari.
\v 25 Vadzidzi vakati va\add zvi\add*nzwa, vakashamisika kwazvo, vachiti: Ndianiko ungagona kuponeswa?
\v 26 Asi Jesu wakatarira akati kwavari: Kuvanhu izvi hazvibviri, asi kuna Mwari zvose zvinobvira.
\p
\v 27 Ipapo Petro akapindura, akati kwaari: Tarirai, isu takasiya zvose, tikakuteverai; tichagowaneiko?
\v 28 Jesu akati kwavari: Zvirokwazvo ndinoti kwamuri: Imwi makanditevera, pakuberekwa kutsva kana Mwanakomana womunhu achizogara pachigaro choushe chokubwinya kwake, nemwiwo muchagara pazvigaro gumi nezviviri, muchitonga marudzi anegumi namaviri aIsraeri.
\v 29 Uye mumwe nomumwe wakasiya dzimba, kana vanun'una namadzikoma, kana hanzvadzi, kana baba, kana mai, kana mukadzi, kana vana, kana minda, nokuda kwezita rangu, uchapiwa zvinezana, akagara nhaka youpenyu husingaperi.
\v 30 Asi vazhinji vokutanga vachava vokupedzisira, novokupedzisira vokutanga.

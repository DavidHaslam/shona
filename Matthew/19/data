\c 19
\s Kurambana komurume nomukadzi
\p
\v 1 Zvino zvakaitika apo Jesu apedza mashoko iwayo, akabva Garirea, akasvika kumiganhu yeJudhiya mhiri kweJorodhani.
\v 2 Zvaunga zvikuru zvikamutevera, akazviporesapo.
\p
\v 3 VaFarisi vakauyawo kwaari, vachimuidza vachiti kwaari: Zvinotenderwa here kumunhu kuramba mukadzi wake nemhaka ipi neipi?
\v 4 Akapindura, akati kwavari: Hamuna kurava here, kuti uyo waka\add va\add*ita kubva pakutanga wakavaita murume nomukadzi?
\v 5 Akati: Nekuda kwaizvozvi munhu uchasiya baba namai, uye uchanamatira kumukadzi wake; avo vaviri vachava nyama imwe.
\v 6 Naizvozvo havachisiri vaviri, asi nyama imwe. Naizvozvo izvo Mwari zvaakabatanidza ngakurege kuva nomunhu unoparadzanisa.
\v 7 Vakati kwaari: Mozisi wakagorairei kupa rugwaro rwokurambana, nokumuramba?
\v 8 Akati kwavari: Nekuda kweukukutu hwemoyo yenyu Mozisi wakakutenderai kuramba vakadzi venyu; asi kubva pakutanga zvakanga zvisina kudaro.
\v 9 Asi ndinoti kwamuri: Ani nani unoramba mukadzi wake, kunze kwemhaka youpombwe, akawana mumwe, unopomba; nounowana wakarambwa unopomba.
\p
\v 10 Vadzidzi vake vakati kwaari: Kana nyaya yomunhu nomukadzi yakadaro, hazvibatsiri kuwana.
\v 11 Asi akati kwavari: Vose havagamuchiri shoko iri, kunze kwevakaripiwa.
\v 12 Nekuti kune vakachekwa, vakaberekwa vakadaro kubva mudumbu ramai; uye kune vakachekwa, vakaitwa vakachekwa nevanhu; uye kune vakachekwa vakazviita vakachekwa nekuda kweushe hwekumatenga. Unogona kugamuchira \add izvi\add*, ngaagamuchire.
\s Jesu unoropafadza vanana
\p
\v 13 Zvino kwakauyiswa kwaari vana vaduku, kuti aise maoko pamusoro pavo, anyengetere; asi vadzidzi vakavatsiura.
\v 14 Asi Jesu wakati: Tenderai vana vaduku, musavadzivisa kuuya kwandiri; nekuti ushe hwokumatenga ndohwavakadai.
\v 15 Akaisa maoko pamusoro pavo, akabvapo.
\s Jaya mufumi
\p
\v 16 Zvino tarira, kwakaswedera umwe akati kwaari: Mudzidzisi wakanaka, ndingaita chinhu chakanaka chipi kuti ndive noupenyu husingaperi?
\v 17 Akati kwaari: Unondiidzirei wakanaka? Hakuna wakanaka, kunze koumwe, \add ndiye\add* Mwari. Asi kana uchida kupinda muupenyu, chengeta mirairo.
\v 18 Akati kwaari: Ipi? Jesu ndokuti: Usauraya, usapomba, usaba, usapupura nhema;
\v 19 kudza baba vako namai, uye, ude umwe wako se\add zvaunozvida\add* iwe.
\v 20 Jaya rikati kwaari: Izvozvo zvose ndakazvichengeta kubva pauduku hwangu; ndichiri kushaiwei?
\v 21 Jesu akati kwariri: Kana uchida kuva wakaperera, enda utengese zvaunazvo upe varombo, uye uchava nefuma kudenga; ugouya pano unditevere.
\v 22 Asi jaya rakati ranzwa shoko iro rikaenda richishungurudzika; nekuti rakanga rine nhumbi zhinji.
\p
\v 23 Jesu akati kuvadzidzi vake: Zvirokwazvo ndinoti kwamuri: Mufumi ucharemerwa kupinda muushe hwokumatenga.
\v 24 Ndinotizve kwamuri: Zvakarerukira kamera kudarika nemuburi retsono, kumufumi kupinda muushe hwaMwari.
\v 25 Vadzidzi vake vakati va\add zvi\add*nzwa, vakashamisika kwazvo, vachiti: Ndiani ungagona kuponeswa?
\v 26 Asi Jesu wakatarira akati kwavari: Kuvanhu izvi hazvibviri, asi kuna Mwari zvose zvinobvira.
\p
\v 27 Ipapo Petro akapindura, akati kwaari: Tarirai, isu takasiya zvose, tikakuteverai; tichagowanei?
\v 28 Jesu akati kwavari: Zvirokwazvo ndinoti kwamuri: Imwi makanditevera, pakuberekwa kutsva kana Mwanakomana womunhu achizogara pachigaro choushe chokubwinya kwake, imwiwo muchagara pazvigaro zvoushe gumi nezviviri, muchitonga marudzi anegumi namaviri aIsraeri.
\v 29 Uye umwe noumwe wakasiya dzimba, kana vanun'una namadzikoma, kana hanzvadzi, kana baba, kana mai, kana mukadzi, kana vana, kana minda, nekuda kwezita rangu, uchagamuchira zvine zana, akagara nhaka youpenyu husingaperi.
\v 30 Asi vazhinji vokutanga vachava vokupedzisira, novokupedzisira vokutanga.

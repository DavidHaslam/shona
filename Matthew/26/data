\c 26
\s VaJudha vanorangana kuuraya Jesu
\p
\v 1 Zvakaitika Jesu apedza mashoko iwayo ose, akati kuvadzidzi vake:
\v 2 Munoziva kuti mushure mamazuva maviri ichava pasika, uye Mwanakomana womunhu uchatengeswa kuti arovererwe pamuchinjikwa.
\v 3 Ipapo kwakaungana vapristi vakuru nevanyori nevakuru vevanhu muruvanze rwomupristi mukuru wainzi Kayafasi.
\v 4 Vakarangana kuti vabate Jesu namano, vago\add mu\add*uraya.
\v 5 Asi vakati: Kwete pamutambo, kuti kurege kuva nebongozozo pakati pavanhu.
\s Jesu unozodzwa nomukadzi paBhetaniya
\p
\v 6 Zvino Jesu wakati ari paBhetaniya mumba maSimoni wamaperembudzi,
\v 7 kwakasvika kwaari mukadzi nechinu chearibhasiteri chechizoro chinokosha zvikuru, akadurura mumusoro wake agere pakudya.
\v 8 Asi vadzidzi vake vakati vachiona, vakatsamwa vachiti: Kutambisa uku ndokwei?
\v 9 Nekuti chizoro ichi chingadai chatengeswa \add nemari\add* zhinji, ikapiwa varombo.
\v 10 Asi Jesu aziva akati kwavari: Munotambudzirei mukadzi? Nekuti waita basa rakanaka kwandiri;
\v 11 nekuti varombo munavo nguva dzose, asi ini hamuneni nguva dzose.
\v 12 Nekuti pakundidira chizoro ichi pamuviri wangu, waitira kuvigwa kwangu.
\v 13 Zvirokwazvo ndinoti kwamuri: Kose kunozoparidzirwa evhangeri iyi panyika yose, izviwo mukadzi zvaaita zvicharehwa, chive chirangaridzo chake.
\s Judhasi Isikariyoti unotsvaka kutengesa Jesu
\p
\v 14 Ipapo umwe wevanegumi nevaviri, wainzi Judhasi Isikariyoti, wakaenda kuvapristi vakuru,
\v 15 akati: Munoda kundipei, ini ndigomukumikidza kwamuri? Vakatenderana naye pamasirivheri makumi matatu.
\v 16 Uye kubva panguva iyo akatsvaka mukana wakafanira wokumukumikidza kwavari.
\s Pasika nechirayiro chaShe
\p
\v 17 Nerokutanga rezvingwa zvisina mbiriso, vadzidzi vakauya kuna Jesu vachiti kwaari: Munoda kupi kwatingakugadzirirai kuti mudye pasika?
\v 18 Akati: Endai muguta kuna nyakuti, muti kwaari: Mudzidzisi unoti: Nguva yangu yava pedo; ndichaita pasika paimba yako nevadzidzi vangu.
\v 19 Vadzidzi vakaita Jesu sezvaakaraira; vakagadzirira pasika.
\v 20 Zvino ava madekwani akagara pakudya nevanegumi nevaviri.
\v 21 Vakati vachidya akati: Zvirokwazvo ndinoti kwamuri: Umwe wenyu uchanditengesa.
\v 22 Zvino vakashungurudzika zvikuru, vakatanga umwe noumwe wavo kuti kwaari: Ishe, zvirokwazvo handisi ini. Ndini here?
\v 23 Ndokupindura akati: Unoseva ruoko neni mundiro ndiye uchanditengesa.
\v 24 Mwanakomana womunhu unoenda hake sezvazvakanyorwa pamusoro pake; asi une nhamo munhu uyo Mwanakomana womunhu waanotengeswa naye! Zvaiva nani kwaari kana munhu uyo aiva asina kuberekwa.
\v 25 Judhasi uyo wakamutengesa ndokupindura akati: Rabhi*, zvirokwazvo handisi ini. Ndini here? Akati kwaari: Wataura iwe.
\p
\v 26 Zvino vakati vachidya, Jesu akatora chingwa akaropafadza, akamedura ndokupa vadzidzi akati: Torai, idyai, ichi ndicho muviri wangu.
\v 27 Akatora mukombe, akavonga, akapa kwavari, achiti: Imwai mose pauri.
\v 28 Nekuti iri iropa rangu, iro resungano itsva, rinoteurirwa vazhinji rekukangamwirwa kwezvivi.
\v 29 Asi ndinoti kwamuri: Kubva zvino handichamwi zvechibereko ichi chomuzambiringa, kusvikira zuva iro randichazomwa naro nemwi chava chitsva muushe hwaBaba vangu.
\v 30 Zvino vakati vaimba rwiyo vakabuda vakaenda kugomo reMiorivhi.
\s Jesu unoudza Petro kuti uchamuramba
\p
\v 31 Ipapo Jesu wakati kwavari: Imwi mose muchagumburwa nekuda kwangu usiku huno; nekuti kwakanyorwa \add kuchinzi\add*: Ndicharova mufudzi, uye makwai eboka achaparadzirwa.
\v 32 Asi shure kokumutswa kwangu, ndichakutungamirirai Garirea.
\v 33 Asi Petro wakapindura akati kwaari: Kunyange vose vakagumburwa nekuda kwenyu, ini handingatongogumburwi.
\v 34 Jesu akati kwaari: Zvirokwazvo ndinoti kwauri: Muusiku huno, jongwe risati rarira, uchandiramba katatu.
\v 35 Petro akati kwaari: Kunyange zvakandifanira kufa nemwi, handingatongokurambiyi. Vadzidziwo vose vakadaro.
\s Jesu muGetsemani
\p
\v 36 Zvino Jesu wakasvika navo panzvimbo inonzi Getsemani, akati kuvadzidzi: Garai pano ini ndichamboenda ndinonyengetera uko.
\v 37 Akatora pamwe naye Petro nevanakomana vaviri vaZebhedhi, akatanga kushungurudzika nokutambudzika.
\v 38 Ipapo akati kwavari: Mweya wangu unoshungurudzika kwazvo kusvikira parufu; garai pano murinde neni.
\v 39 Akaenda mberi zvishoma, akawa nechiso chake, akanyengetera achiti: Baba vangu, kana zvichibvira, mukombe uyu ngaupfuure kwandiri. Asi kusava sezvandinoda ini asi imwi.
\v 40 Akauya kuvadzidzi, akavawana vavete, akati kuna Petro: Saka makoniwa kurinda neni awa rimwe here?
\v 41 Rindai munyengetere, kuti musapinda mukuidzwa; mweya unoda zvirokwazvo, asi nyama ine utera.
\v 42 Akaendazve rwechipiri akanyengetera, achiti: Baba vangu, kana mukombe uyu usingagoni kupfuura kubva kwandiri, kunze kokuti ndaumwa, kuda kwenyu ngakuitwe.
\v 43 Akauya, akavawana vavatazve, nekuti meso avo akanga orema.
\v 44 Akavasiya, akaendazve akanyengetera rwechitatu, achitaura mashoko iwawo.
\v 45 Ndokuuya kuvadzidzi vake ndokuti kwavari: Chirambai muvete muzorore; tarirai, nguva yaswedera, Mwanakomana womunhu wotengeswa mumaoko avatadzi.
\v 46 Simukai, ngatiende, tarirai, wonditengesa wava pedo.
\s Kusungwa kwaJesu
\p
\v 47 Zvino achataura, tarira, Judhasi umwe wevanegumi nevaviri akasvika, chaunga chikuru chinaye chine minondo netsvimbo chichibva kuvapristi vakuru nevakuru vevanhu.
\v 48 Zvino iye wakamutengesa wakavapa chiratidzo achiti: Uyo wandichatsvoda, ndiye, mumubate.
\v 49 Uye pakarepo akasvika kuna Jesu, akati: Hekanhi, Rabhi*! Akamutsvoda.
\v 50 Jesu akati kwaari: Shamwari, wavingei? Ipapo vakaswedera vakaisa maoko pana Jesu, vakamubata.
\v 51 Uye tarirai, umwe wavaiva naJesu akatambanudza ruoko, akavhomora munondo wake akatema muranda womupristi mukuru, akagura nzeve yake.
\v 52 Ipapo Jesu akati kwaari: Dzosera munondo wako munzvimbo yawo, nekuti vose vanobata munondo vanoparara nemunondo.
\v 53 Kana unofunga here kuti handigoni ikozvino kukumbira kuna Baba vangu, vakandigadzikira mapoka amauto evatumwa anopfuura makumi maviri?
\v 54 Ko magwaro angazadziswa sei kuti zvinofanira kuti zvidaro?
\v 55 Nenguva iyoyo Jesu akati kuzvaunga: Mabuda semunovinga gororo neminondo netsvimbo kuzondibata here? Ndaigara nemwi mazuva ose ndichidzidzisa mutembere, asi hamuna kundibata.
\v 56 Asi izvi zvose zvaitika, kuti magwaro avaporofita azadziswe. Ipapo vadzidzi vose vakamusiya, vakatiza.
\s Jesu pamberi paKayafasi nevakuru
\p
\v 57 Avo vakange vabata Jesu vaka\add mu\add*endesa kuna Kayafasi mupristi mukuru, apo pakanga paungana vanyori nevakuru.
\v 58 Asi Petro akamutevera ari kure kusvikira paruvanze rwomupristi mukuru, akapinda mukati, akagara nevaranda kuzoona mugumo.
\p
\v 59 Zvino vapristi vakuru nevakuru nedare remakurukota rose vakatsvaka uchapupu hwenhema hunopikisa Jesu kuti vamuuraye.
\v 60 Asi havana ku\add hu\add*wana, kunyange zvapupu zvenhema zvizhinji zvakauya, zvikasa\add hu\add*wana. Pakupedzisira kwakasvika zvapupu zviviri,
\v 61 zvikati: Uyu wakati: Ndinogona kuputsa tembere yaMwari, nokuivaka namazuva matatu.
\v 62 Zvino mupristi mukuru akasimuka akati kwaari: Haupinduri chinhu here? Ava vanopupurei zvinopikisana newe?
\v 63 Asi Jesu wakanyarara. Mupristi mukuru akapindura akati kwaari: Ndinokupikisa naMwari mupenyu kuti utiudze kana uri Kristu, Mwanakomana waMwari.
\v 64 Jesu akati kwaari: Wataura iwe; asi ndinoti kwamuri: Kubva zvino muchaona Mwanakomana womunhu agere kuruoko rworudyi rwesimba, achiuya pamusoro pamakore edenga.
\v 65 Ipapo mupristi mukuru akabvarura nguvo dzake achiti: Wanyomba; tichiri kudirei zvapupu? Tarirai, ikozvino manzwa kunyomba kwake.
\v 66 Munofungei? Vakapindura vakati: Une mhoswa yorufu.
\p
\v 67 Zvino vakamupfira pachiso, vakamurova netsiva, vamwe vaka\add mu\add*rova nembama,
\v 68 vachiti: Porofita kwatiri, iwe Kristu, ndiani wakurova?
\s Kuramba kwaPetro
\p
\v 69 Petro wakanga agere panze paruvanze; ndokuuya kwaari mumwe murandakadzi achiti: Iwewo wakanga una Jesu weGarirea.
\v 70 Asi iye wakaramba pamberi pavose achiti: Handizivi zvaunoreva.
\v 71 Zvino wakati abuda pasuwo, umwe \add mukadzi\add* akamuona, akati kuna vaivapo: Uyuwo wakanga anaJesu weNazareta.
\v 72 Akarambazve nemhiko, kuti: Handizivi munhu uyu.
\v 73 Shure kwechinguva chiduku kwakauya vakange vamire\add po\add* vachiti kuna Petro: Zvirokwazvo iwewo uri wavo; kunyange kutaura kwako kunokuratidza.
\v 74 Zvino wakatanga kutuka nokupika kuti: Handizivi munhu uyu. Pakarepo jongwe rikarira.
\v 75 Petro ndokurangarira shoko raJesu raakati kwaari: Jongwe risati rarira, uchandiramba katatu. Ndokubuda panze akachema zvakaomarara.

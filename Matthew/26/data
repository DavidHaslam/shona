\c 26
\s VaJudha vanorangana kuvuraya Jesu
\p
\p
\v 1 Jesu wakati apedza mashoko iwayo ose, akati kuvadzidzi vake:
\v 2 Munoziva kuti kana mazuva maviri apfuvura ichava paseka, Mwanakomana womunhu uchakumikidzwa \add kuvatongi\add* kuti aroverwe.
\v 3 Zvino wakavungana vaprista vakuru navanyori navakuru vavanhu muruvazhe rwomuprista mukuru wainzi Kayafasi.
\v 4 Vakarangana kuti vabate Jesu namano, vago\add mu\add*vuraya.
\v 5 Asi vakati: Kwete pamutambo, kuti kurege kuva nebope pakati pavanhu.
\s Jesu unozodzwa nomukadzi paBhetaniya
\p
\p
\v 6 Zvino Jesu wakati ari paBhetaniya mumba maSimoni wamaperembudzi,
\v 7 Kwakavuya kwaari mukadzi nechinu chearibhasiteri chechizoro chinokosha zvikuru, akadurura mumusoro wake agere pakudya.
\v 8 Asi vadzidzi vake vakati vachivona, vakatsamwa kwazvo vakati: kurasikirwa kwakadaro kwaitirweiko?
\v 9 Nokuti chizoro ichi chingadai chatengeswa nemari zhinji, ikapiwa varombo.
\v 10 Asi Jesu aziva akati kwavari: Munotambudzireko mukadzi? Nokuti waita basa rakanaka kwandiri;
\v 11 nokuti varombo munavo nguva dzose, asi ini hamuneni nguva dzose.
\v 12 Nokuti pakundidira chizoro ichi pamuviri wangu, waitira kuvigwa kwangu.
\v 13 Zvirokwazvo ndinoti kwamuri: Kose kunozoparidzirwa evhangeri iyi panyika dzose izvivo zvaitwa nomukadzi zvicharebwa, chive chirangaridzo chake.
\s Judhasi Iskarioti unotsvaka kutengesa Jesu
\p
\p
\v 14 Zvino mumwe wavanegumi navaviri, wainzi Judhasi Iskarioti, wakaenda kuvaprista vakuru,
\v 15 akati: Muchandipeiko, ndigomuisa kwamuri? Vakatenderana naye pamasirivheri anamakumi matatu,*
\v 16 Zvino kubva ipapo akatsvaka nguva yakafanira yokumukumikidza kwavari nayo.
\s Paseka neChirayiro
\p
\p
\v 17 Ne\add zuva\add* rokutanga rezvingwa zvisina mbiriso, vadzidzi vakavuya kuna Jesu vakati kwaari: Munoda kupiko kwatingakugadzirirai pasika kuti mudye?
\v 18 Akati: Endai muguta kuna nyakuti, muti kwaari: Mudzidzisi unoti: Nguva yangu yava pedo; ndichaita paseka paimba yako navadzidzi vangu.
\v 19 Vadzidzi vakaita sezvavakarairwa naJesu; vakagadzira paseka.
\v 20 Zvino ava madekwana akagara pasi navanegumi navaviri.
\v 21 Vakati vachidya akati: Zvirokwazvo ndinoti kwamuri: Mumwe wenyu uchanditengesa.
\v 22 Zvino vakava neshungu kwazvo, vakatanga mumwe nomumwe kuti kwaari: Ishe ndini here?
\v 23 Asi wakapindura akati: Unoisa ruvoko neni mundiro ndiye uchanditengesa.
\v 24 Mwanakomana womunhu uchaenda hake sezvazvakanyorwa pamusoro pake; asi unenhamo munhu uyo Mwanakomana womunhu waanotengeswa naye. Zvaiva nani kumunhu uyu kana asina kuberekwa.
\v 25 Zvino Judhasi uyo wakamutengesa akapindura akati: Mudzidzisi, ndini here? Akati kwaari: Wataura iwe.
\v 26 Zvino vakati vachidya, Jesu akatora chingwa akaropafadza, akamedura ndokupa vadzidzi achiti: Torai, idyai uyu ndiwo muviri wangu.
\v 27 Akatora mukombe, akavonga, akavapa achiti: Imwai mose pauri.
\v 28 Nokuti uyu iropa rangu resungano itsva, rinoteurirwa vazhinji rokukangamwirwa kwezvivi.
\v 29 Asi ndinoti kwamuri: Handichatongomwizve zvechibereko chomuzambiringa, kusvikira zuva iro randichazomwa naro nemwi zvava zvitsva muvushe bwaBaba vangu.
\v 30 Zvino vakati vaimba rwiyo vakabuda vakaenda kugomo reMiorivhi.
\s Jesu unovudza Petro kuti uchamuramba
\p
\p
\v 31 Zvino Jesu wakati kwavari: Imwi mose muchagumburwa nokuda kwangu vusiku bwuno; Nokuti kwakanyorwa \add kuchinzi\add*: Ndicharova mufudzi namakwai eboka achapararira.
\v 32 Asi shure kokumutswa kwangu, ndichakutungamirirai Gariri.
\v 33 Asi Petro wakapindura akati kwaari: Kunyange vose vakagumburwa; nokuda kwenyu, ini handingatongogumburwi.
\v 34 Jesu akati kwaari: Zvirokwazvo ndinoti kwauri: Kuti vusiku hwuno, jongwe risati rarira, uchandiramba katatu.
\v 35 Petro akati kwaari: Kunyange ndichifanira kufa nemwi, handingatongokurambiyi ini. Vadzidzi vose vakadarovo.
\s Jesu muGetsemani
\p
\p
\v 36 Zvino Jesu wakasvika navo panzvimbo inonzi Getsemani, akati kuvadzidzi: Garai pano ini ndichienda kunonyengetera uko.
\v 37 Akatora Petro navanakomana vaviri vaZebhedhi, akatanga kuva neshungu nokuzarirwa.
\v 38 Akati kwavari: Mweya wangu uneshungu kwazvo kunyange kusvikira pakufa, garai pano murinde neni.
\v 39 Akapfuvura mberi zvishomanene, akawa nechiso chake, akanyengetera achiti: Haiwa Baba vangu, kana zvichibvira, mukombe uyu ngaupfuvure kwandiri. Asi kwete sokuda kwangu asi kwenyu.
\v 40 Akaenda kuvadzidzi, akavawana vavete, akati kunaPetro: Saka makoniwa kurinda neni ora rimwe here?
\v 41 Rindai munyengetere, kuti murege kupinda mukuidzwa, mweya unoda zvirokwazvo asi nyama hainesimba.
\v 42 Akaendazve rwechipiri akanyengetera, achiti: Haiwa Baba vangu kana mukombe uyu usingagoni kupfuvura kubva kwandiri, ndisina kuumwa, kuda kwenyu ngakuitwe.
\v 43 Akadzoka, akavawana vavatazve, nokuti meso avo akanga orema.
\v 44 Akavasiya, akaendazve akanyengetera rwechitatu, achitaurazve mashoko, iwawo.
\v 45 Zvino akavuya kuvadzidzi akati kwavari: Chivatai henyu muzorore; tarirai, nguva yaswedera, Mwanakomana womunhu wotengeswa mumavoko avatadzi.
\v 46 Simukai, ngatiende, tarirai, wonditengesa kwavari wava pedo.
\s Kusungwa kwaJesu
\p
\v 47 Zvino achataura, tarira, Judhasi mumwe wavanegumi navaviri akasvika, ane chaunga chikuru vakabata minondo netsvimbo vachibva kuvaprista vakuru navakuru vavanhu.
\v 48 Zvino iye wakamutengesa wakavapa chiratidzo achiti: Uyo wandichasveta ndiye, mumubate.
\v 49 Pakarepo akasvika kuna Jesu, akati: Hekanhi Mudzidzisi! Akamusveta.
\v 50 Jesu akati kwaari: Shamwari, wavingeiko?. Ipapo vakavuya vakaisa mavoko pana Jesu vakamubata.
\v 51 Zvino tarirai, mumwe wavaiva naJesu akatambanudza ruvoko rwake, akavhomora munondo wake akatema muranda womuprista mukuru, akagura nzeve yake.
\v 52 Zvino Jesu akati kwaari: Dzosera munondo wako munzvimbo mawo nokuti vose vanobata munondo vaparadzwa nomunondo.
\v 53 Unofunga here kuti handigoni kukumbira kuna Baba vangu vakandipa ikozvino mapoka avarwi anopfuvura makumi maviri?
\v 54 Magwaro angazadziswa seiko anoti: Zvinofanira kuitwa kudaro?
\v 55 Nenguva iyo Jesu akati kuchaunga: Mabuda semunovinga gororo neminondo netsvimbo kuzondibata here? Ndaigara nemwi mazuva ose ndichidzidzisa mutembere mukasandibata.
\v 56 Asi izvi zvose zvaitwa, kuti magwaro avaporofita azadziswe. Zvino vadzidzi vose vakamusiya, vakatiza.
\s Jesu pamberi paKayafasi navakuru
\p
\p
\v 57 Avo vakanga vabata Jesu vaka\add mu\add*isa kunaKayafasi muprista mukuru, apo pakanga pavungana vanyori navakuru.
\v 58 Asi Petro akamutevera ari kure kusvikira pamuzinda womuprista mukuru, akapinda mukati, akagara navatariri kuzovona kupera kwazvo.
\v 59 Zvino vaprista vakuru navakuru namakurukota ose vakatsvaka vuchapupu bwenhema kuti vapomere Jesu, vamuvuraye.
\v 60 Asi havana ku\add vu\add*wana, kunyange zvapupu zvizhinji zvenhema zvakavuya. Pakupedzisira zviviri zvakasvika zvikati:
\v 61 Munhu uyu wakati: Ndinogona kuputsa tembere yaMwari, ndikaivakazve namazuva matatu.
\v 62 Zvino muprista mukuru akasimuka akati kwaari: Haupinduri chinhu here? Chinyiko icho chavanokupupurira?
\v 63 Asi Jesu wakaramba anyerere. Muprista mukuru akati kwaari: Ndinokupikisa naMwari mupenyu kuti utivudze kana uri Kristu, Mwanakomana waMwari.
\v 64 Jesu akati kwaari: Wataura iwe; asi ndinoti kwamuri: kubva zvino muchavona Mwanakomana womunhu agere kuruoko rworudyi rwesimba, achivuya namakore okudenga.
\v 65 Ipapo muprista mukuru akabvarura nguvo dzake akati: Wamhura Mwari! Tichatsvakireiko bwumwe vuchapupu? Tarirai, manzwa zvino kumhura Mwari kwake.
\v 66 Munofungeiko? Vakapindura vakati: Unofanira kufa.
\v 67 Zvino vakamupfira mate pachiso, vakamurova netsiva, vamwe nembama,
\v 68 vachiti: Porofita kwatiri, iwe Kristu, ndiani wakurova.
\s Kuramba kwaPetro.
\p
\v 69 Petro wakanga agere panze pamuzinda. Zvino mushandiri wakavuya kwaari akati: Newevo wakanga una Jesu weGariri.
\v 70 Asi iye wakaramba pamberi pavose achiti: Handizivi zvaunoreva.
\v 71 Zvino wakati abuda pasuvo, mumwe mushandiri akamuvona, akati kuna vaivapo: Uyu wakanga anaJesu weNazareta.
\v 72 Akarambazve nokupika, \add achiti\add*: Handimuzivi munhu uyu.
\v 73 Chava chinguva vakanga vamirepo vakaswedera vachiti kunaPetro: Zvirokwazvo newevo uri wavo nokuti kutaura kwako kunokutengesa.
\v 74 Zvino wakatanga kutuka nokupika achiti: Handimuzivi munhu uyu. Pakarepo jongwe rikarira.
\v 75 Ipapo Petro akarangarira shoko raJesu raakareva kwaari \add rokuti\add*: Jongwe risati rarira, uchandiramba katatu, Ipapo akabuda panze akandochema zvikuru.

\c 26
\s VaJudha vanorangana kuuraya Jesu
\p
\v 1 Zvakaitika Jesu apedza mashoko iwayo ose, akati kuvadzidzi vake:
\v 2 Munoziva kuti mushure mamazuva maviri ichava paseka, uye Mwanakomana womunhu uchakumikidzwa \add kuvatongi\add* kuti aroverwe.
\v 3 Ipapo kwakaungana vapristi vakuru navanyori navakuru vavanhu muruvazhe rwomupristi mukuru wainzi Kayafasi.
\v 4 Vakarangana kuti vabate Jesu namano, vago\add mu\add*uraya.
\v 5 Asi vakati: Kwete pamutambo, zvimwe kurege kuva nebope pakati pavanhu.
\s Jesu unozodzwa nomukadzi paBhetaniya
\p
\v 6 Zvino Jesu wakati ari paBhetaniya mumba maSimoni wamaperembudzi,
\v 7 Kwakasvika kwaari mukadzi nechinu chearibhasiteri chechizoro chinokosha zvikuru, akadurura mumusoro wake agere pakudya.
\v 8 Asi vadzidzi vake vakati vachiona, vakatsamwa zvikuru vachiti: kurasikirwa kwakadaro ndokweiko?
\v 9 Nokuti chizoro ichi chingadai chatengeswa \add nemari\add* zhinji, ikapiwa varombo.
\v 10 Asi Jesu aziva akati kwavari: Munotambudzireiko mukadzi? Nokuti waita basa rakanaka kwandiri;
\v 11 nokuti varombo munavo nguva dzose, asi ini hamuneni nguva dzose.
\v 12 Nokuti pakundidira chizoro ichi pamuviri wangu, waitira kuvigwa kwangu.
\v 13 Zvirokwazvo ndinoti kwamuri: Kose kunozoparidzirwa evhangeri iyi panyika yose izviwo zvaitwa nomukadzi zvicharehwa, chive chirangaridzo pamusoro pake.
\s Judhasi Isikariyoti unotsvaka kutengesa Jesu
\p
\v 14 Ipapo umwe wavanegumi navaviri, wainzi Judhasi Isikariyoti, wakaenda kuvapristi vakuru,
\v 15 akati: Muchandipeiko, ini ndigomuisa kwamuri? Vakatenderana naye pamasirivheri makumi matatu,*
\v 16 Uye kubva panguva iyo akatsvaka nguva yakafanira yokumukumikidza kwavari nayo.
\s Paseka neChirayiro
\p
\v 17 Nerokutanga re\add zvingwa\add* zvisina mbiriso, vadzidzi vakauya kuna Jesu vachiti kwaari: Munoda kupiko kwatingakugadzirirai kuti mudye pasika?
\v 18 Akati: Endai muguta kuna nyakuti, muti kwaari: Mudzidzisi unoti: Nguva yangu yava pedo; ndichachengetedza paseka paimba yako navadzidzi vangu.
\v 19 Vadzidzi vakaita sezvavakarairwa naJesu; vakagadzirira paseka.
\v 20 Zvino madekwana akati asvika akagara pasi navanegumi navaviri.
\v 21 Vakati vachidya akati: Zvirokwazvo ndinoti kwamuri: umwe wenyu uchanditengesa.
\v 22 Zvino vakashungurudzika zvikuru, vakatanga umwe noumwe kuti kwaari: Ishe ndini here?
\v 23 Ndokupindura akati: Unoisa ruoko neni mundiro ndiye uchanditengesa.
\v 24 Mwanakomana womunhu unoenda hake sezvazvakanyorwa pamusoro pake; asi une nhamo munhu uyo Mwanakomana womunhu waanotengeswa naye! Zvaiva nani kumunhu uyo kana asina kuberekwa.
\v 25 Judhasi uyo wakamutengesa ndokupindura akati: Mudzidzisi, ndini here? Akati kwaari: Wataura iwe.
\p
\v 26 Zvino vakati vachidya, Jesu akatora chingwa akaropafadza, akamedura ndokupa vadzidzi akati: Torai, idyai uyu ndiwo muviri wangu.
\v 27 Akatora mukombe, akavonga, akapa kwavari achiti: Imwai mose pauri.
\v 28 Nokuti uyu iropa rangu resungano itsva, rinoteurirwa vazhinji rokukangamwirwa kwezvivi.
\v 29 Asi ndinoti kwamuri: Kubva zvino handichamwi zvechibereko ichi chomuzambiringa, kusvikira zuva iro randichazomwa naro nemwi chava chitsva muushe hwaBaba vangu.
\v 30 Zvino vakati vaimba rwiyo vakabuda vakaenda kugomo reMiorivhi.
\s Jesu unoudza Petro kuti uchamuramba
\p
\v 31 Ipapo Jesu wakati kwavari: Imwi mose muchagumburwa nokuda kwangu usiku huno; Nokuti kwakanyorwa \add kuchinzi\add*: Ndicharova mufudzi namakwai eboka achapararira.
\v 32 Asi shure kokumutswa kwangu, ndichakutungamirirai Garirea.
\v 33 Asi Petro wakapindura akati kwaari: Kunyange vose vakagumburwa nokuda kwenyu, ini handingatongogumburwi.
\v 34 Jesu akati kwaari: Zvirokwazvo ndinoti kwauri: Kuti usiku huno, jongwe risati rarira, uchandiramba katatu.
\v 35 Petro akati kwaari: Kunyange zvakandifanira kufa nemwi, handingakurambiyi. Vadzidzi vose vakadarowo.
\s Jesu muGetsemani
\p
\v 36 Zvino Jesu wakasvika navo panzvimbo inonzi Getsemani, akati kuvadzidzi: Garai pano ini ndichamboenda kunonyengetera uko.
\v 37 Akatora pamwe naye Petro navanakomana vaviri vaZebhedhi, akatanga kushungurudzika nokuzarirwa.
\v 38 Ipapo akati kwavari: Mweya wangu unoshungurudzika kwazvo kunyange kusvikira parufu, garai pano murinde neni.
\v 39 Akapfuura mberi zvishoma, akawa nechiso chake, akanyengetera achiti: Haiwa Baba vangu, kana zvichibvira, mukombe uyu ngaupfuure kwandiri. Asi kusava sezvandinoda ini asi sekwenyu.
\v 40 Akauya kuvadzidzi, akavawana vavete, akati kuna Petro: Saka makoniwa kurinda neni awa rimwe here?
\v 41 Rindai munyengetere, kuti musapinda mukuidzwa, mweya unoda zvirokwazvo asi nyama haina simba.
\v 42 Akaendazve rwechipiri akanyengetera, achiti: Haiwa Baba vangu kana mukombe uyu usingagoni kupfuura kubva kwandiri, kunze kokuti ndaumwa, kuda kwenyu ngakuitwe.
\v 43 Akadzoka, akavawana vavatazve, nokuti meso avo akanga orema.
\v 44 Akavasiya, akaendazve akanyengetera rwechitatu, achitaura mashoko, iwawo.
\v 45 Ndokuuya kuvadzidzi ndokuti kwavari: Chirambai muvete ikozvino muzorore; tarirai, nguva yaswedera, Mwanakomana womunhu wotengeswa mumaoko avatadzi.
\v 46 Simukai, ngatiende, tarirai, wonditengesa wava pedo.
\s Kusungwa kwaJesu
\p
\v 47 Zvino achataura, tarira, Judhasi umwe wavanegumi navaviri akasvika, ane chaunga chikuru vane minondo netsvimbo vachibva kuvapristi vakuru navakuru vavanhu.
\v 48 Zvino iye wakamutengesa wakavapa chiratidzo achiti: Uyo wandichatsvoda ndiye, mumubate.
\v 49 Uye pakarepo akasvika kuna Jesu, akati: Hekanhi, Mudzidzisi! Akamutsvoda.
\v 50 Jesu akati kwaari: Shamwari, wavingeiko?. Ipapo vakauya vakaisa maoko pana Jesu, vakamubata.
\v 51 Uye tarirai, umwe wavaiva naJesu akatambanudza ruoko, akavhomora munondo wake akatema muranda womupristi mukuru, akagura nzeve yake.
\v 52 Ipapo Jesu akati kwaari: Dzosera munondo wako munzvimbo yawo nokuti vose vanobata munondo vanoparara nomunondo.
\v 53 Unofunga here kuti handigoni kukumbira kuna Baba vangu vakandipa ikozvino mapoka amauto anopfuura makumi maviri?
\v 54 Zvino magwaro angazadziswa seiko kuti zvinofanira kuti zvidaro?
\v 55 Nenguva iyoyo Jesu akati kuzvaunga: Mabuda semunovinga gororo neminondo netsvimbo kuzondibata here? Ndaigara nemwi mazuva ose ndichidzidzisa mutembere mukasandibata.
\v 56 Asi izvi zvose zvaitika, kuti magwaro avaporofita azadziswe. Ipapo vadzidzi vose vakamusiya, vakatiza.
\s Jesu pamberi paKayafasi navakuru
\p
\v 57 Avo vakanga vabata Jesu vaka\add mu\add*endesa kuna Kayafasi mupristi mukuru, apo pakanga paungana vanyori navakuru.
\v 58 Asi Petro akamutevera ari kure kusvikira pamuzinda womupristi mukuru, akapinda, akagara navaranda kuzoona kupera kwazvo.
\p
\v 59 Zvino vapristi vakuru navakuru nedare remakurukota rose vakatsvaka uchapupu hwenhema hunopikisa Jesu kuti vamuuraye.
\v 60 Asi havana ku\add hu\add*wana, kunyange zvapupu zvizhinji zvenhema zvakauya, zvakahushaya. Pakupedzisira kwakasvika zvapupu zviviri,
\v 61 zvikati: Munhu uyu wakati: Ndinogona kuputsa tembere yaMwari, nokuivakazve namazuva matatu.
\v 62 Zvino mupristi mukuru akasimuka akati kwaari: Haupinduri chinhu here? uchapupu hwei hunopikisana newe?
\v 63 Asi Jesu wakanyarara. Mupristi mukuru akapindura akati kwaari: Ndinokupikisa naMwari mupenyu kuti utiudze kana uri Kristu, Mwanakomana waMwari.
\v 64 Jesu akati kwaari: Wataura iwe; asi ndinoti kwamuri: Kubva zvino muchaona Mwanakomana womunhu agere kuruoko rworudyi rwesimba, achiuya pamusoro pamakore edenga.
\v 65 Ipapo mupristi mukuru akabvarura nguvo dzake achiti: Wamhura Mwari; tichadireiko humwe uchapupu? Tarirai, ikozvino manzwa kunyomba kwake.
\v 66 Munofungeiko? Vakapindura vakati: Une mhoswa yorufu.
\p
\v 67 Zvino vakamupfira mate pachiso, vakamurova netsiva, vamwe vaka\add mu\add*rova nembama,
\v 68 vachiti: Porofita kwatiri, iwe Kristu, ndiani wakurova?
\s Kuramba kwaPetro
\p
\v 69 Petro wakanga agere panze pamuzinda; ndokuuya kwaari murandakadzi achiti: Newewo wakanga una Jesu weGarirea.
\v 70 Asi iye wakaramba pamberi pavose achiti: Handizivi zvaunoreva.
\v 71 Zvino wakati abuda pasuwo, umwe akamuona, akati kuna vaivapo: Uyuwo wakanga anaJesu weNazareta.
\v 72 Akarambazve nemhiko, \add achiti\add*: Handizivi munhu uyu.
\v 73 Chava chinguva kwakauya vakanga vamirepo vachiti kuna Petro: Zvirokwazvo newewo uri wavo nokuti kutaura kwako kunokutengesa.
\v 74 Zvino wakatanga kutuka nokupika \add achiti\add*: Handizivi munhu uyu. Pakarepo jongwe rikarira.
\v 75 Ipapo Petro akarangarira shoko raJesu raakati kwaari: Jongwe risati rarira, uchandiramba katatu, Ipapo akabuda panze ndokuchema zvikuru.

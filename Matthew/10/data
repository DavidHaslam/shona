\c 10
\s Vaapositori gumi nevaviri vanotumwa kunoparidza nekuporesa
\p
\v 1 Zvino wakadanira kwaari vadzidzi vake gumi nevaviri, akavapa simba pamusoro pemweya yetsvina, kuti vaibudise nekuporesa ukosha hwose neurwere hwose.
\p
\v 2 Zvino mazita evaapositori gumi nevaviri ndiwawa: Wekutanga, Simoni, unonzi Petro, naAndiriya munun'una wake; Jakobho waZebhedhi, naJohwani munun'una wake;
\v 3 Firipi, naBhatoromeo; Tomasi, naMatewu muteresi; Jakobho waArifiyo, naRebheu wainziwo Tadhiyo;
\v 4 Simoni muKanani, naJudhasi Isikarioti iyewo wakamutengesa.
\p
\v 5 Ava gumi nevaviri Jesu akavatuma, akavaraira, achiti: Musaenda munzira yevahedheni, musapinda muguta revaSamaria;
\v 6 asi zvikuru muende kumakwai akarasika eimba yaIsraeri.
\v 7 Zvino pakufamba, muparidze muchiti: Ushe hwekumatenga hwaswedera.
\v 8 Poresai vanorwara, natsai vane maperembudzi, mutsai vakafa, budisai madhimoni. Makagamuchira pachena, ipai pachena.
\v 9 Musawana ndarama, kana sirivheri, kana ndarira mubhanhire renyu,
\v 10 kana homwe yerwendo, kana hembe mbiri, kana manyatera, kana tsvimbo; nekuti mubati wakafanira chikafu chake.
\v 11 Muguta ripi neripi kana mumusha wamunopinda, bvunzai kuti ndiani mauri wakafanira, mugarepo, kusvikira muchibva.
\v 12 Zvino kana muchipinda mumba, muikwazise.
\v 13 Kana imba yakafanira, rugare rwenyu ngaruuye pamusoro payo, asi kana isingafaniri, rugare rwenyu ngarudzokere kwamuri.
\v 14 Uye ani nani usingakugamuchiriyi, kana kuteerera mashoko enyu, kana muchibuda paimba iyo kana paguta iro, zuzai guruva retsoka dzenyu.
\v 15 Zvirokwazvo ndinoti kwamuri: Zvicharerukira nyika yeSodhoma neyeGomora nezuva rekutongwa kupfuura guta iro.
\p
\v 16 Tarirai, ini ndinokutumai semakwai pakati pamapumhi; naizvozvo chenjerai senyoka mururame senjiva.
\v 17 Asi svinurirai vanhu; nekuti vachakukumikidzai kudare remakurukota, uye vachakurovai netyava mumasinagoge avo;
\v 18 zvino muchauiswawo pamberi pevatungamiriri nemadzimambo nekuda kwangu, chive chapupu kwavari nekuvahedheni.
\v 19 Asi kana vachikukumikidzai, musafunganya kuti muchataura sei kana chinyi; nekuti muchapiwa nenguva iyo chamuchataura.
\v 20 Nekuti hamusi imwi munotaura asi Mweya waBaba venyu unotaura mamuri.
\v 21 Mwanakomana wamai uchakumikidza mwanakomana wamai kurufu, nababa mwana; uye vana vachamukira vabereki nekuvauraya.
\v 22 Uye muchavengwa nevose nekuda kwezita rangu; asi unotsungirira kusvika pakuguma, ndiye uchaponeswa.
\v 23 Asi kana vachikushushai muguta iri, tizirai kune rimwe; nekuti zvirokwazvo ndinoti kwamuri: Hamungapedzi maguta aIsraeri, kusvikira Mwanakomana wemunhu asvika.
\v 24 Mudzidzi haasi pamusoro pemudzidzisi, kana muranda pamusoro paishe wake.
\v 25 Zvakaringanira mudzidzi kuti ave semudzidzisi wake, nemuranda saishe wake. Kana vaidza Ishe weimba \add kuti\add* Bheerizebhuri, \add vachadaro \add*zvikuru sei veimba yake!
\s Jesu unoyambira vadzidzi vake
\p
\v 26 Naizvozvo musavatya; nekuti hakuna chakafukidzwa chisingazobvundunurwi; kana chakavanzika chisingazozikamwi.
\v 27 Zvandinokuudzai murima, taurai pachiedza, nezvamunonzwa munzeve, paridzirai pamusoro pematenga edzimba.
\v 28 Uye musatya vanouraya muviri, asi havagoni kuuraya mweya; asi mutye zvikuru uyo unogona kuparadza zvose mweya nemuviri mugehena.
\p
\v 29 Ko dhimba mbiri hadzitengeswi nekobiri here? Asi imwe yadzo haingawiri pasi kunze \add kwekuda\add* kwaBaba venyu.
\v 30 Asi nevhudzi remusoro wenyu rakaverengwa rose.
\v 31 Naizvozvo musatya, imwi munopfuura dhimba zhinji.
\p
\v 32 Naizvozvo umwe neumwe uchandibvuma pamberi pevanhu, iye ndichamupupurawo pamberi paBaba vangu vari kumatenga.
\v 33 Asi ani nani unondiramba pamberi pevanhu, iye ndichamurambawo pamberi paBaba vangu vari kumatenga.
\s Zviratidzo zvenguva
\p
\v 34 Musafunga kuti ndakauya kuzoisa rugare panyika; handina kuuya kuzoisa rugare, asi munondo.
\v 35 Nekuti ndakauya kuzopesanisa munhu nababa vake, nemukunda namai vake, nemuroora navamwene vake;
\v 36 nevavengi vemunhu ndeveimba yake.
\v 37 Unoda baba kana mai kupfuura ini haana kufanira ini; neunoda mwanakomana kana mukunda kupfuura ini haana kufanira ini;
\v 38 uye usingatori muchinjikwa wake akanditevera, haana kufanira ini.
\v 39 Unowana mweya wake ucharashikirwa nawo; asi unorashikirwa nemweya wake nekuda kwangu uchauwana.
\v 40 Uyo unogamuchira imwi unogamuchira ini; neunogamuchira ini unogamuchira iye wakandituma.
\p
\v 41 Unogamuchira muporofita muzita remuporofita uchawana mubairo wemuporofita; neunogamuchira wakarurama muzita rewakarurama uchawana mubairo wewakarurama.
\v 42 Uye ani nani unonwisa umwe wevaduku ava mukombe chete \add wemvura\add* inotonhora muzita remudzidzi, zvirokwazvo ndinoti kwamuri: Haangatongorashikirwi nemubairo wake.

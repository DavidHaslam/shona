\c 10
\s Vanegumi navaviri vanotumwa kuparidza nokuporesa
\p
\v 1 Zvino wakadanira kwaari vadzidzi vake vanegumi navaviri. Akavapa simba pamusoro pemweya yetsvina, kuti vaibudise nokuporesa vukosha bwose novurwere bwose.
\v 2 Zvino mazita avaapositora vanegumi navaviri ndiwawa; wokutanga, Simoni, anonzi Petro, naAndiriya munun'una wake; Jakobho \add mwanakomana\add* waZebedhi naJohwani munun'una wake;
\v 3 Firipo naBatoromeo; Tomasi, naMateo muteresi, Jakobho \add mwanakomana\add* waArifiyo, NaRabheu wainzivo Tadhiyo.
\v 4 Simoni muKenani, naJudhasi Isikarioti uya wakamupandukiravo.
\v 5 Ava vanegumi navaviri Jesu akavatuma, akavaraira, achiti: Musaenda munzira yavahedhenvo, kana ravaSamaria
\v 6 Asi zviri nani muende kumakwai akarashika eimba yavaIsraeri.
\v 7 Zvino kana muchifamba, muparidze muchiti: Vushe bwokudenga bwaswedera.
\v 8 Poresai vanorwara, natsai vanamaperambudzi, mutsai vakafa, budisai mweya yakaipa: Makapiwa pachena, chipai pachena.
\v 9 Musatora ndarama, kana sirivheri, kana ndarira muzvikwama zvenyu,
\v 10 kana hombodo yerwendo, kana majazi maviri, kana shangu, kana tsvimbo; Nokuti mubati wakafanirwa nezvokudya zvake.
\v 11 Muguta ripi neripi kana mumusha upi noupi wamunopinda, bvunzai kuti ndiani urimo wakafanira, mugarepo, kusvikira muchibva.
\v 12 Zvino kana muchipinda mumba, muikwazise.
\v 13 Kana imba yakafanira, rugare rwenyu ngaruvuye pamusoro payo, asi kana isingafaniri, rugare rwenyu ngarudzokere kwamuri.
\v 14 Aninani usingakugamuchiriyi, kana kunzwa mashoko enyu, kana muchibva paimba iyo kana paguta iro, muzuze guruva riri patsoka dzenyu.
\v 15 Zvirokwazvo ndinoti kwamuri: Nyika yeSodhoma neGomora dzicharerukirwa nezuva rokutonga kupfuvura guta iro.
\v 16 Tarirai ndinokutumai samakwai pakati pamapere. Saka chenjerai senyoka mururame senjiva.
\v 17 Asi chenjerai vanhu; nokuti vachakuisai kumakurukota, uye vachakukurovai zvikuru mumasinagoge avo;
\v 18 Zvino muchaiswavo pamberi pavabati namadzimambo nokuda kwangu, chive chapupu kwavari nokuvahedheni.
\v 19 Asi kana vachikukwirirai, musafunganya muchiti muchataura sei kana chinyiko nokuti muchapiwa nenguva iyo zvamunofanira kutaura.
\v 20 Nokuti hamuzimi munotaura asi Mweya waBaba venyu unotaura mukati menyu.
\v 21 Mukoma uchaburusira munun'una kurufu, nababa mwana wavo; vana vachamukira vabereki vavo nokuvaburusira kurufu.
\v 22 Muchavengwa navose nokuda kwezita rangu asi unotsungirira kusvika pakuguma, uchaponeswa.
\v 23 Asi kana vachikutambudzai muguta rimwe, tizirai kune rimwe; nokuti zvirokwazvo ndinoti kwamuri: Hamungapedzi maguta avaIsraeri, Mwanakomana womunhu asati asvika.
\v 24 Mudzidzi haasi pamusoro pemudzidzisi \add wake\add*, kana muranda pamusoro paishe wake.
\v 25 Zvakaringana kuti mudzidzi ave somudzidzisi wake, nomuranda ave saShe wake. Zvavakaidza Ishe weimba \add kuti\add* Bheerizebhuri, vachadaro zvikuru sei veimba yake?
\v 26 Naizvozvo musavatya; nokuti hakuna chinhu chakafukidzwa, chisingazozarurwi, Kana chakavanzika chisingazozikamwi.
\v 27 Zvandinokuvudzai murima, taurai pachena, zvamunonzwa munzeve, paridzirai pamusoro pedzimba.
\v 28 Zvino musatya vanovuraya muviri, asi vasingagoni kuvuraya mweya; asi mutye uyo unogona kuparadza zvose mweya nomuviri mugehena.
\v 29 Ko shiri dukusa mbiri hadzitengeswi nehafu yepeni here? Asi imwe yadzo haingawiri pasi kunze kwaBaba venyu.
\v 30 Kana muri imwi nevhudzi romusoro wenyu rakaverengwa rose.
\v 31 Naizvozvo musatya, nokuti imwi munopfuvura shiri duku zhinji.
\v 32 Mumwe nomumwe uchandipupura pamberi pavanhu, naiye ndichamupupuravo pamberi paBaba vangu vari kudenga.
\v 33 Asi mumwe nomumwe unondiramba pamberi pavanhu, naiye ndichamurambavo pamberi paBaba vangu vari kudenga.
\v 34 Musafunga kuti ndakavuya kuisa rugare panyika; handina kuvuya kuisa rugare, asi munondo.
\v 35 Nokuti ndakavuya kuzopesanisa munhu nababa vake, nomwanasikana namai vake, nomurovora navamwene vake;
\v 36 navavengi vomunhu vachava veimba yake.
\v 37 Unoda baba kana mai kupfuvureni haana kufanireni; nounoda mwanakomana nomwanasikana kupfuvureni haana kufanireni;
\v 38 Zvino usingatori muchinjikwa wake akanditevera, haana kufanireni.
\v 39 Unowana vupenyu bwake ucharashikirwa nahwo; asi unorashikirwa novupenyu hwake nokuda kwangu uchahwuwana.
\v 40 Unokugamuchirai imi, unondigamuchira nounogamuchira ini unogamuchira wakandituma.
\v 41 Unogamuchira muporofita, muzita romuporofita uchapiwa mubairo womuporofita. Nounogamuchira wakarurama muzita rowakarurama, uchapiwa mubairo wowakarurama.
\v 42 Aninani unopa muzita romudzidzi mumwe wavaduku ava mukombe bedzi wemvura inotonhorera anwe, zvirokwazvo ndinoti kwamuri, haangatongorashikirwi nomubairo wake.

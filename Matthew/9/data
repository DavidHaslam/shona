\c 9
\s Jesu unoporesa munhu wakaoma mitezo
\p
\v 1 Akabva apinda mugwa, akayambuka ndokusvika muguta rokwake.
\p
\v 2 Zvino tarira, vakauyisa kwaari munhu wakanga akaoma mitezo, avete pauchanja; zvino Jesu achiona kutenda kwavo akati kumunhu wakanga akaoma mitezo: Tsunga moyo, mwana, wakangamwirwa zvivi zvako.
\v 3 Zvino tarira, vamwe vavanyori vakati mukati mavo: Uyu unomhura Mwari.
\v 4 Asi Jesu achiziva mifungo yavo wakati: Munofungireiko zvakaipa mumoyo yenyu?
\v 5 Nokuti chinyiko chakareruka, kuti: Wakangamwirwa zvivi zvako; kana kuti: Simuka ufambe?
\v 6 Asi kuti muzive kuti Mwanakomana womunhu unesimba panyika rokukangamwira zvivi, (wakabva ati kumunhu wakanga akafa mitezo): Simuka, tora uchanja hwako, uende kumba kwako.
\v 7 Akasimuka, akaenda kumba kwake.
\v 8 Zvaunga zvakati zvichi\add zvi\add*ona zvikashamiswa, zvikarumbidza Mwari, wakapa simba rakadai kuvanhu.
\s Kudamwa kwaMatewu
\p
\v 9 Zvino Jesu wakati achipfuurapo akaona munhu unonzi Matewu agere pahofisi yomutero; akati kwaari: Nditevere! Ndokusimuka, akamutevera.
\p
\v 10 Zvino zvakaitika agere pakudya mumba, tarira, vateresi vazhinji navatadzi vakauya vakagara pakudya naJesu navadzidzi vake.
\v 11 Zvino vaFarisi vakati vachi\add zvi\add*ona, vakati kuvadzidzi vake: Nemhaka yei mudzidzisi wenyu achidya navateresi navatadzi?
\v 12 Asi Jesu wakati anzwa, akati kwavari: Vakagwinya havatsvaki murapi asi vanorwara.
\v 13 Asi endai mudzidze kuti zvinorevei \add kuti\add*: Ndinoda ngoni uye kwete chibayiro; nokuti handina kuuya kuzodana vakarurama, asi vatadzi vauye mukutendeuka.
\s Kutsanya
\p
\v 14 Ipapo kwakasvika kwaari vadzidzi vaJohwani, vachiti: Nemhaka yei isu navaFarisi tichitsanya kazhinji, asi vadzidzi venyu vasingatsanyi?
\v 15 Jesu ndokuti kwavari: Vana veimba yomuchato vangachema here chikomba chichiri navo? Asi mazuva achasvika achabviswa chikomba kwavari, ipapo vachatsanya.
\v 16 Hakuna munhu unoisa chigamba chitsva panguvo sharu, nokuti icho chinonamirwa pairi chinobvarura panguvo, buri rikanyanya.
\v 17 Uye havadiri waini itsva muhombodo tsaru; nokuti hombodo dzingaputika, waini ikateuka, nehombodo dzikaparara; asi vanodira waini itsva muhombodo itsva, zvichengeteke zvose.
\s Jesu unoporesa mukadzi waibuda ropa uye unomutsa mukunda womubati kuvakafa
\p
\v 18 Wakati achitaura zvinhu izvozvi kwavari, tarira, kwakasvika mumwe mubati akamufugamira, achiti: Mukunda wangu uchangofa; asi uyai muise ruoko rwenyu pamusoro pake, uye uchararama.
\v 19 Jesu ndokusimuka akamutevera, navadzidzi vake.
\p
\v 20 Zvino, tarira, mukadzi waiva nourwere hwokubuda ropa makore gumi namaviri, wakauya shure \add kwake\add*, akabata mupendero wenguvo yake.
\v 21 Nokuti wakati mukati make: Kana ndikangobata chete nguvo yake, ndichaporeswa.
\v 22 Asi Jesu wakatendeuka akati amuona, akati: Mukunda, tsunga moyo; kutenda kwako kwakuponesa. Mukadzi ndokuponeswa kubva panguva iyo.
\p
\v 23 Jesu ndokusvika mumba momubati akaona varidzi venyere nechaunga chichiita mhere-mhere,
\v 24 akati kwavari: Sudurukai; nokuti musikana haana kufa, asi uvete. Ndokumuseka vachimusvabaidza.
\v 25 Asi chaunga chakati chabudiswa, akapinda, ndokumubata ruoko, musikana ndokumuka.
\v 26 Mukurumbira wazvo ukabudira kunyika iyo yose.
\s Jesu unoporesa mapofu maviri nechimumumu
\p
\v 27 Zvino Jesu wakati opfuurapo, mapofu maviri akamutevera, achidanidzira achiti: Tinzwirei ngoni, Mwanakomani waDhavhidhi!
\v 28 Zvino wakati apinda mumba, mapofu akauya kwaari; Jesu akati kwaari: Munotenda kuti ndinogona kuita izvozvi here? Akati kwaari: Hongu, Ishe.
\v 29 Ipapo wakabata meso avo achiti: Ngazviitike kwamuri sokutenda kwenyu.
\v 30 Zvino meso avo akasvinudzwa; Jesu akavarairisa achiti: Onai kuti zvirege kuzikamwa nomunhu.
\v 31 Asi ivo vakati vabuda, vakaparidzira mukurumbira wake munyika iyo yose.
\p
\v 32 Zvino vakati vachibuda, tarira, vakauyisa kwaari nechimumumu chaiva nomweya wakaipa.
\v 33 Zvino mweya wakaipa wakati wabudiswa, chimumumu chikataura; zvaunga zvikashamiswa zvikati: Hakuna kumboonekwa zvakadai muna Israeri.
\v 34 Asi vaFarisi vakati: Unobudisa madhimoni namambo wemadhimoni.
\p
\v 35 Zvino Jesu wakapota namaguta ose nemisha, achidzidzisa mumasinagoge avo, nokuparidza evhangeri youshe, nokuporesa ukosha hwose neurwere hwose pakati pavanhu.
\v 36 Asi wakati achiona zvaunga \add zvevanhu\add*, akavanzwira tsitsi, nokuti vakanga vaneta, vakapararira kose samakwai asina mufudzi.
\v 37 Ndokuti kuvadzidzi vake: Zvirokwazvo kukohwa kukuru, asi vabati vashoma;
\v 38 naizvozvo kumbirai kuna Ishe wokukohwa, kuti atumire vabati pakukohwa kwake.

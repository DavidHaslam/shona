\c 9
\s Jesu unoporesa munhu wakafa mitezo
\p
\p
\v 1 Zvino wakapinda mugwa, akayambuka ndokusvika muguta rake.
\v 2 Zvino tarira, vakavuya kwaari nomunhu wakanga akafa mitezo, avete panhovo; zvino Jesu achivona kutenda kwavo akati kumunhu wakanga akafa mitezo: Mwana, tsunga moyo, wakanganwirwa zvivi zvako.
\v 3 Zvino tarira, vamwe vavanyori vakati mumoyo yavo, munhu uyu unomhura Mwari.
\v 4 Asi Jesu achiziva mifungo yavo akati: Munofungireiko zvakaipa mumoyo yenyu?
\v 5 Nokuti chinyiko chakareruka, kuti: wakangamwirwa zvivi zvako, kana kuti: simuka ufambe?
\v 6 Asi kuti muzive kuti Mwanakomana womunhu unesimba panyika rokukanganwira zvivi, \add Akati kumunhu wakanga akafa mitezo\add*, simuka, tora nhovo yako uende kumba kwako.
\v 7 Akasimuka, akaenda kumba kwake.
\v 8 Vanhu vazhinji vakati vachi\add zvi\add*vona vakashamiswa, vakarumbidza Mwari, wakapa simba rakadai.
\s Kudanwa kwaMateo.
\p
\p
\v 9 Jesu wakati achibvapo, akavona munhu, wainzi Mateo agere panotereswa. Akati kwaari: Nditevere! Ipapo akasimuka, akamutevera.
\v 10 Zvino wakati agere pakudya mumba, tarira vateresi vazhinji navatadzi vakavuya vakagara pakudya naJesu navadzidzi vake.
\v 11 Zvino vaFarisi vachizvivona vakati kuvadzidzi vake, mudzidzisi wenyu unodyireiko navateresi navatadzi?
\v 12 Jesu achizvinzwa akati, vasingarwari havatsvaki murapi asi vanorwara.
\v 13 Asi endai mudzidze kuti, zvinorevei kuti ndinoda ngoni handidi chibayiro, nokuti handina kuvuya kuzodana vakarurama asi vatadzi kuti vatendevuke.
\s Kuzvinyima zvokudya.
\p (Mar 2. 18-22, Ruka 5. 33-38)
\p
\v 14 Zvino vadzidzi vaJohwani vakavuya kwaari vakati, isu navaFarisi tinozvinyimireiko zvokudya kazhinji asi vadzidzi venyu havazvinyimi neiko?
\v 15 Jesu akati kwavari, shamwari dzechikomba dzingachema seiko chikomba chichiri navo? Asi mazuva achasvika achabviswa chikomba kwavari nenguva iyo vachazvinyima zvokudya.
\v 16 Hakuno munhu unoisa chigamba chitsva panguvo yakasakara nokuti chakasonerwa chinobvarura nguvo vuri rikanyanya.
\v 17 Havadirivo waini itsva muhombodo tsaru nokuti hombodo dzingaparuka, waini ikatevuka nehombodo dzikafavo. Asi vanodira waini itsva muhombodo itsva zviviri zvose zvichengeteke.
\s Jesu unoporesa mukadzi waibuda ropa uye unomutsa mukunda womubati
\p (Mar 5. 22-43, Ruka 8. 41-56)
\p
\v 18 Wakati achivavudza izvozvo, mumwe mubati akasvikapo, akamunamata. Akati, mukunda wangu wafa ikozvino asi vuyai muise ruvoko rwenyu pamusoro pake ararame.
\v 19 Ipapo Jesu akasimuka akamutevera navadzidzi vake.
\v 20 Zvino mumwe mukadzi waiva nokurwara kokubuda ropa makore anegumi namaviri, wakavuya shure kwake. Akabata mupendero wenguvo yake.
\v 21 Nokuti wakati mumoyo make, kana ndikangobata nguvo yake bedzi ndichaponeswa.
\v 22 Asi Jesu wakatendevuka akamuvona akati, mukunda tsunga moyo, kutenda kwako kwakuponesa. Mukadzi wakaponeswa kubva panguva iyo.
\v 23 Zvino Jesu wakasvika mumba momubati wakavona varidzi venyere navanhu vazhinji vachiita mhere-mhere.
\v 24 Akati kwavari, Ibvai nokuti musikana haana kufa asi uvete. Vakamuseka.
\v 25 Asi vanhu vazhinji vakati vabudiswa, akapinda, akabata ruvoko rwake, musikana ndokumuka.
\v 26 Mukurumbira wazvo ukabudira kunyika iyo yose.
\s Jesu unoporesa mapofu maviri nembeveve
\p
\v 27 Zvino Jesu wakati achibvapo, mapofu maviri akamutevera. Akadanidzira achiti Mwanakomana waDhavhidhi, tinzwirei ngoni!
\v 28 Akati apinda mumba, mapofu akavuya kwaari. Jesu akati kwaari munotenda kuti ndinogona kuita izvozvo here? Akati kwaari, hongu Ishe!
\v 29 Zvino wakabata meso avo akati, muitirwe pamakatenda napo.
\v 30 Meso avo akasvinudzwa. Jesu akavaraira zvikuru akati, chenjerai kuti zvirege kuzikanwa nomunhu.
\v 31 Asi vakabuda, vakataura pamusoro pake munyika iyo yose.
\v 32 Vakati vachibuda, tarira vakavuya kwaari nomunhu wakanga ari mbeveve waiva nomweya wakaipa.
\v 33 Mweya wakaipa ukati wabudiswa, mbeveve ikataura. Vanhu va zhinji vakashamiswa vakati, Hakuna kumbovonekwa zvakadai pakati pavaIsraeri.
\v 34 Asi vaFarisi vakati, unobudisa mweya yakaipa nomukuru wemweya yakaipa.
\v 35 Zvino Jesu wakapota namaguta ose nemisha, achidzidzisa mumasinagoge avo, achiparidza Evhangeri yovushe, nokuporesa kurwara kose novukosha hwose kuvanhu.
\v 36 Asi wakati achivona vanhu vazhinji akavanzwira tsitsi nokuti vakanga vaneta, vakapararira samakwai asina Mufudzi.
\v 37 Zvino akati kuvadzidzi vake, zvirokwazvo kucheka kukuru asi vabati vashoma.
\v 38 Naizvozvo kumbirai kunaShe wokucheka kuti atumire vabati pakucheka kwake.

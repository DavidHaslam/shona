\c 18
\s Mukuru paushe hwokudenga nezvigumbuso
\p
\v 1 Nenguva iyo vadzidzi vakauya kuna Jesu vachiti: Ko ndiani mukurusa paushe hwokumatenga?
\v 2 Jesu akadanira kwaari mwana muduku akamumisa pakati pavo,
\v 3 Akati: Zvirokwazvo ndinoti kwamuri: Kana musingashandurwi mukava savana vaduku, hamungatongopindi muushe hwokumatenga.
\v 4 Naizvozvo ani nani unozvininipisa somwana muduku uyu ndiye mukurusa muushe hwokumatenga.
\v 5 Zvino ani nani unogamuchira mwana muduku umwe wakadai muzita rangu unogamuchira ini.
\p
\v 6 Asi ani nani unogumbusa umwe wavaduku ava vanotenda kwandiri, zvaiva nani kwaari kuti guyo guru risungirirwe pamutsipa wake, anyudzwe mukudzika kwegungwa.
\v 7 Urombo kunyika, nemhaka yezvigumbuso! Nokuti kunodikamwa kuti zvigumbuso zviuye; asi urombo kumunhu uyo chigumbuso wachinouya naye!
\v 8 Zvino kana ruoko rwako kana rutsoka rwako zvichikugumbusa, uzvigure urashire kure newe; zviri nani kwauri kuti upinde muupenyu uri mhetamakumbo kana uri chirema pakuti une maoko maviri kana tsoka mbiri ukandirwe mumoto wokusingaperi.
\v 9 Kana ziso rako richikugumbusa, uridzure urashire kure newe; zviri nani kwauri kuti upinde muupenyu uneziso rimwe pakuti unameso maviri ukandirwe mugehena romoto.
\p
\v 10 Chenjerai kuti murege kuzvidza umwe wavaduku ava, nokuti ndinoti kwamuri: Kumatenga vatumwa vavo vanogaroona chiso chaBaba vangu vari kumatenga.
\v 11 Nokuti Mwanakomana womunhu wakauya kuzoponesa chakanga chakarashika.
\s Gwai rakarashika
\p
\v 12 Munofunga seiko? Kana umwe munhu ane zana ramakwai, rimwe rawo rikarashika, haangasiyi here makumi mapfumbamwe namapfumbamwe, akaenda kumakomo kundotsvaka rakarashika?
\v 13 Kana zvikaitika kuti ariwana, zvirokwazvo ndinoti kwamuri: Unorifarira kupfuura makumi mapfumbamwe namapfumbamwe asina kurashika.
\v 14 Saizvozvo hakuzi kuda kwaBaba venyu vari kumatenga, kuti umwe wavaduku ava aparare.
\s Kutsiura vadariki
\p
\v 15 Asi kana hama yako yakutadzira, enda umuudze mhosva pakati pako naye moga; kana akakunzwa, wawana hama yako.
\v 16 Asi kana asinganzwi, tora umwe kana vamwe vaviri newe, kuti nemuromo wezvapupu zviviri kana zvitatu shoko rose risimbiswe.
\v 17 Kana asina hanya nokuvanzwa, uudze kereke; asi kana asina hanya nokunzwa kerekewo, ngaave kwauri somuhedheni nomuteresi.
\v 18 Zvirokwazvo ndinoti kwamuri: Chipi nechipi chamuchasunga panyika, chichasungwa kudenga; uye chipi nechipi chamunosunungura panyika, chichasunungurwa kudenga.
\s Kunyengetera pamwechete
\p
\v 19 Zvekare ndinoti kwamuri: Kana vaviri venyu vakatenderana panyika pamusoro pechinhu chipi nechipi chavanokumbira, chichaitwa kwavari naBaba vangu vari kumatenga.
\v 20 Nokuti apo vaviri kana vatatu pavakaungana muzita rangu, ipapo ndiripo pakati pavo.
\s Mufananidzo wemuranda usina ngoni
\p
\v 21 Zvino Petro wakauya kwaari akati: Ishe, hama yangu ichanditadzira kangani, ndichiikangamwira? Kusvikira kanomwe here?
\v 22 Jesu akati kwaari: Handiti kwauri: Kusvikira kanomwe, asi kusvikira makumi manomwe akapamhidzirwa kanomwe.
\p
\v 23 Naizvozvo ushe hwokumatenga hunofananidzwa nomumwe mambo, wakanga achida kurondedzerana nevaranda vake.
\v 24 Zvino wakati achitanga kurondedzera, umwe akauyiswa kwaari wakanga anechikwereti chamatarenda* zvuru zvamazana zvinegumi.
\v 25 Asi sezvaakanga asina chaangaripa nacho, ishe wake akaraira kuti atengeswe nomukadzi wake navana, nezvose zvaakanga anazvo, kuti muripo uitwe.
\v 26 Naizvozvo muranda wakawira pasi, akamunamata, achiti: Ishe, ivai nomoyo murefu neni, ndichazokuripirai zvose.
\v 27 Zvino ishe womuranda uyo akamunzwira tsitsi, akamusunungura, akamukangamwira chikwereti.
\v 28 Asi muranda uyo wakati achibuda, akawana umwe muranda \add waibata\add* pamwechete naye, wakanga ane ngava kwaari chamadhenari* anezana; akamubata, aka\add mu\add*dzipa, akati: Ndiripe chikwereti changu.
\v 29 Zvino muranda \add waibata\add* pamwechete naye akawira pasi patsoka dzake akamugombetedza achiti: Uve nomoyo murefu neni, ndichazokuripira zvose.
\v 30 Asi iye haana kutenda, asi akaenda, akamupotsera mutirongo, kusvikira achizoripa chikwereti.
\v 31 Zvino varanda \add vaibata \add*pamwechete naye vakati vachiona zvakanga zvaitika, vakashungurudzika kwazvo, vakaenda vakaudza ishe wavo zvose zvakaitika.
\v 32 Zvino ishe wake wakati amudanira kwaari akati kwaari: Iwe muranda wakaipa, ndakakukangamwira chikwereti icho chose, nokuti wakandigombetedza.
\v 33 Ko iwe hauzaifanira kunzwira tsitsi here umwe muranda \add unobata\add* pamwechete newe, seniwo ndakakunzwira tsitsi.
\v 34 Zvino ishe wake akatsamwa, akamukumikidza kuvarwadzisi, kusvikira achizoripa zvose zvakafanira kwaari.
\v 35 Saka saizvozvo Baba vangu vari kudenga vachakuitiraiwo, kana musingakangamwiri umwe noumwe hama yake zvitadzo zvake nomoyo yenyu \add yose\add*.

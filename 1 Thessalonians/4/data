\c 4
\s Mufambiro unofadza Mwari
\p
\v 1 Pamusoro pazvo zvino, hama, tinokugombedzerai, nokukurudzira naShe Jesu, kuti sezvamakadzidza kwatiri mutovo wamunofanira kufamba nokufadza Mwari nawo, muwanze nokuwanzisisa pana izvozvo.
\v 2 Nokuti munoziva mirairo yatakakupai naShe Jesu.
\v 3 Nokuti uku ndiko kuda kwaMwari, kuitwa vatsvene kwenyu, kuti murege upombwe;
\v 4 kuti mumwe nomumwe wenyu azive kuzviwanira mudziyo wake mukuitwa mutsvene nerukudzo,
\v 5 asingaiti nokuchiva kwechishuwo, savahedheni vasingazivi Mwari;
\v 6 kusava nounopfuurikidza nokunyengera hama yake pamhaka, nokuti Ishe \add ndiye\add* mutsivi wezvose izvi, sezvatakagara takuudzaiwo nokukupupurirai kwazvo.
\v 7 Nokuti Mwari haana kutidanira mutsvina, asi muutsvene.
\v 8 Naizvozvo unozvidza, haazvidzi munhu, asi Mwari unokupaiwo Mweya wake, Mutsvene.
\v 9 Zvino, kana ruri rudo rweukama, hamufaniri kuti munyorerwe, nokuti imwi mumene makadzidziswa naMwari kuti mudanane;
\v 10 nokuti nemwi munozviitawo kuhama dzose dziri paMakedhonia yose asi tinokukurudzirai, hama, kuti muwanze nokuwanzisisa;
\v 11 uye kuti mushingairire kuva norugare, nokuita basa renyu pachenyu, muchishanda namaoko enyu, sezvatakakurairai;
\v 12 kuti mufambe nomutovo wakafanira kuna vari kunze, musingashaiwi chinhu.
\s Kumuka kwavakafa nokudzoka kwaKristu
\p
\v 13 Asi handidi kuti mushaiwe ruzivo hama pamusoro pavavete, kuti murege kushungurudzika savamwe vasina tariro.
\v 14 Nokuti kana tichitenda kuti Jesu wakafa akamukazve, saizvozvo avowo vakavata munaJesu, Mwari uchavavuyisa pamwe naye.
\v 15 Nokuti izvi tinokuvudzai neshoko raShe, kuti isu vapenyu, tinosara kusvikira pakuvuya kwaShe, hatingatongotangiri vakavata.
\v 16 Nokuti Ishe amene uchaburuka kubva kudenga nokudanidzira, nenzwi romutumwa mukuru, nehwamanda yaMwari; zvino vakafa munaKristu vachatanga kumuka;
\v 17 zvino isu vapenyu vakasara, tichabvutwa pamwe navo mumakore, kuti tichingamidze Ishe mumhepo; naizvozvo tichava naShe nokusingaperi.
\v 18 Naizvozvo nyaradzanai namashoko awa.

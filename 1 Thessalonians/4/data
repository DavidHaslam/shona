\c 4
\s Mufambiro unofadza Mwari
\p
\v 1 Zvino zvimwe, hama, tinokukumbirisai, nekukurudzira naIshe Jesu, kuti sezvamakagamuchira kwatiri kuti munofanira kufamba nekufadza Mwari sei, muwanze nekuwanzisisa pane \add izvozvo\add*.
\v 2 Nekuti munoziva mirairo yatakakupai kubudikidza naIshe Jesu.
\p
\v 3 Nekuti ichi ndicho chido chaMwari, kuitwa vatsvene kwenyu, kuti murege upombwe;
\v 4 kuti umwe neumwe wenyu azive kuzviwanira mudziyo wake mukuitwa mutsvene nerukudzo,
\v 5 kwete pakuchiva kwechishuwo, kunyange sevahedheni vasingazivi Mwari;
\v 6 kusava neunopfuurikidza akanyengera hama yake pachiitiko; nekuti Ishe \add ndiye\add* mutsivi wezvose izvi, sezvatakagara takuudzaiwo nekupupura.
\v 7 Nekuti Mwari haana kutidanira kutsvina, asi kuutsvene.
\v 8 Naizvozvo unozvidza, haazvidzi munhu, asi Mwari wakatipawo Mweya wake Mutsvene.
\v 9 Zvino maererano nerudo rweukama hamutsvaki kuti \add ndi\add*kunyorerei, nekuti imwi mumene makadzidziswa naMwari kuti mudanane;
\v 10 Nekuti nemwi munozviita kuhama dzose dziri paMakedhonia yose; asi tinokukurudzirai, hama, kuti muwanzise zvikuru,
\v 11 uye mushingairire kuva nerunyararo, nekuita basa renyu pachenyu, nekushanda nemaoko enyu, sezvatakakurairai;
\v 12 kuti mufambe zvinoremekedzwa kune vari kunze, uye musashaya chinhu.
\s Kumuka kwevakafa nekudzoka kwaKristu
\p
\v 13 Asi handidi kuti mushaiwe ruzivo, hama, maererano nevarere, kuti murege kushungurudzika sevamwewo vasina tariro.
\v 14 Nekuti kana tichitenda kuti Jesu wakafa uye wakamuka, saizvozvowo vakarara muna Jesu, Mwari uchavauyisa pamwe naye.
\v 15 Nekuti izvi tinokuudzai neshoko raIshe, kuti isu vapenyu, tinosiiwa kusvikira pakuuya kwaIshe, hatingatongotangiri vakarara.
\v 16 Nekuti Ishe amene uchaburuka kubva kudenga nekudana kune simba, nenzwi remutumwa mukuru, nehwamanda yaMwari; zvino vakafa muna Kristu vachatanga kumuka;
\v 17 kozouya isu vanorarama vanosiiwa, tichabvutwa pamwe navo mumakore, kuti tichingamidze Ishe mumhepo; saizvozvo tichava naIshe nekusingaperi.
\v 18 Naizvozvo nyaradzanai nemashoko awa.

\c 4
\s Mufambiro unofadza Mwari
\p
\v 1 Pamusoro pazvo zvino, hama, tinokukumbirisai, nekukurudzira naIshe Jesu, kuti sezvamakadzidza kwatiri kuti munofanira kufamba nekufadza Mwari sei, muwanze nekuwanzisisa pane \add izvozvo\add*.
\v 2 Nekuti munoziva mirairo yatakakupai naIshe Jesu.
\v 3 Nekuti ichi ndicho chido chaMwari, kuitwa vatsvene kwenyu, kuti murege upombwe;
\v 4 kuti umwe neumwe wenyu azive kuzviwanira mudziyo wake mukuitwa mutsvene nerukudzo,
\v 5 asingaiti nekuchiva kwechishuwo, kunyange sevahedheni vasingazivi Mwari;
\v 6 kusava neunopfuurikidza akanyengera hama yake pamhaka, nekuti Ishe \add ndiye\add* mutsivi wezvose izvi, sezvatakagara takuudzaiwo nekukupupurirai kwazvo.
\v 7 Nekuti Mwari haana kutidanira kutsvina, asi kuutsvene.
\v 8 Naizvozvo unozvidza, haazvidzi munhu, asi Mwari unotipawo Mweya wake, Mutsvene.
\v 9 Zvino, kana ruri rudo rweukama, hamufaniri kuti ndikunyorerei, nekuti imwi mumene makadzidziswa naMwari kuti mudanane;
\v 10 Nekuti nemwi munozviita kuhama dzose dziri paMakedhonia yose asi tinokukurudzirai, hama, kuti muwanze nekuwanzisisa;
\v 11 uye kuti mushingairire kuva nerunyararo, nekuita basa renyu pachenyu, muchishanda nemaoko enyu, sezvatakakurairai;
\v 12 kuti mufambe nemutoo wakafanira kune vari kunze, uye musashaya chinhu.
\s Kumuka kwevakafa nekudzoka kwaKristu
\p
\v 13 Asi handidi kuti mushaiwe ruzivo, hama, maererano nevavete, kuti murege kushungurudzika sevamwe vasina tariro.
\v 14 Nekuti kana tichitenda kuti Jesu wakafa akamukazve, saizvozvo avowo vakavata muna Jesu, Mwari uchavavuyisa pamwe naye.
\v 15 Nekuti izvi tinokuudzai neshoko raIshe, kuti isu vapenyu, tinosara kusvikira pakuuya kwaIshe, hatingatongotangiri vakavata.
\v 16 Nekuti Ishe amene uchaburuka kubva kudenga nekudanidzira, nenzwi remutumwa mukuru, nehwamanda yaMwari; zvino vakafa muna Kristu vachatanga kumuka;
\v 17 zvino isu vapenyu vakasara, tichabvutwa pamwe navo mumakore, kuti tichingamidze Ishe mumhepo; naizvozvo tichava naIshe nekusingaperi.
\v 18 Naizvozvo nyaradzanai nemashoko awa.

\c 4
\s Mufambiro unofadza Mwari
\p
\v 1 Pamusoro pazvo zvino, hama, tinokukumbirisai, nokukurudzira naIshe Jesu, kuti sezvamakadzidza kwatiri mutovo wamunofanira kufamba nokufadza Mwari nawo, muwanze nokuwanzisisa pana izvozvo.
\v 2 Nekuti munoziva mirairo yatakakupai naIshe Jesu.
\v 3 Nekuti uku ndiko kuda kwaMwari, kuitwa vatsvene kwenyu, kuti murege upombwe;
\v 4 kuti mumwe neumwe wenyu azive kuzviwanira mudziyo wake mukuitwa mutsvene nerukudzo,
\v 5 asingaiti nokuchiva kwechishuwo, savahedheni vasingazivi Mwari;
\v 6 kusava nounopfuurikidza nokunyengera hama yake pamhaka, nekuti Ishe \add ndiye\add* mutsivi wezvose izvi, sezvatakagara takuudzaiwo nokukupupurirai kwazvo.
\v 7 Nekuti Mwari haana kutidanira mutsvina, asi muutsvene.
\v 8 Naizvozvo unozvidza, haazvidzi munhu, asi Mwari unokupaiwo Mweya wake, Mutsvene.
\v 9 Zvino, kana ruri rudo rweukama, hamufaniri kuti munyorerwe, nekuti imwi mumene makadzidziswa naMwari kuti mudanane;
\v 10 Nekuti nemwi munozviitawo kuhama dzose dziri paMakedhonia yose asi tinokukurudzirai, hama, kuti muwanze nokuwanzisisa;
\v 11 uye kuti mushingairire kuva norugare, nokuita basa renyu pachenyu, muchishanda namaoko enyu, sezvatakakurairai;
\v 12 kuti mufambe nemutoo wakafanira kuna vari kunze, musingashaiwi chinhu.
\s Kumuka kwevakafa nokudzoka kwaKristu
\p
\v 13 Asi handidi kuti mushaiwe ruzivo hama pamusoro pevavete, kuti murege kushungurudzika savamwe vasina tariro.
\v 14 Nekuti kana tichitenda kuti Jesu wakafa akamukazve, saizvozvo avowo vakavata munaJesu, Mwari uchavavuyisa pamwe naye.
\v 15 Nekuti izvi tinokuvudzai neshoko raIshe, kuti isu vapenyu, tinosara kusvikira pakuvuya kwaIshe, hatingatongotangiri vakavata.
\v 16 Nekuti Ishe amene uchaburuka kubva kudenga nekudanidzira, nenzwi remutumwa mukuru, nehwamanda yaMwari; zvino vakafa munaKristu vachatanga kumuka;
\v 17 zvino isu vapenyu vakasara, tichabvutwa pamwe navo mumakore, kuti tichingamidze Ishe mumhepo; naizvozvo tichava naIshe nokusingaperi.
\v 18 Naizvozvo nyaradzanai namashoko awa.

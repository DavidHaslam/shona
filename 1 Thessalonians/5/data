\c 5
\s Kuuya kwaIshe
\p
\v 1 Asi zvenguva nemwaka, hama, hamufaniri kuti ndikunyorerei,
\v 2 Nekuti imwi mumene munoziva kwazvo kuti zuva raIshe rinosvika sembavha usiku.
\v 3 Nekuti kana vachiti, Rugare nekugarika, pakarepo kuparadzwa kunovawira, sekurwadzwa kwemukadzi une mimba; uye havangapukunyuki.
\v 4 Asi imwi, hama, hamusi murima, kuti zuva iro rikubatei sembavha.
\v 5 Imwi mose muri vana vechiedza nevana vemasikati; hatizi veusiku kana verima;
\v 6 naizvozvo ngatirege kuvata sevamwe, asi ngatirinde, tipengenuke.
\v 7 Nekuti vanovata vanovata usiku; nevanodhakwa vanodhakwa usiku.
\v 8 Asi isu zvatiri vemasikati, ngatipengenuke, tichipfeka chidzitiro chechifuva cherutendo nerudo; nengowani \add ive\add* tariro yeruponeso.
\v 9 Nekuti Mwari haana kutitemera hasha, asi kuwana ruponeso naIshe wedu Jesu Kristu
\v 10 wakatifira, kuti kana tikarinda kana kuvata, tirarame pamwe naye.
\v 11 Saka nyaradzanai, musimbisane, sezvamunoitawo.
\s Kunyevera kwekupedzisira nokuwonekana
\p
\v 12 Asi tinokukumbirisai, hama, kuziva avo vanoshanda pakati penyu, vanokutungamirirai muna Ishe, nekukurairai;
\v 13 uye muvakudze zvikuru murudo, nekuda kwebasa ravo. Ivai nerugare pakati penyu.
\v 14 Asi tinokukurudzirai hama, yambirai vasingateereri murairo, musimbise vanopera moyo, mutsigire vasina simba, muve nemoyo murefu kune vose.
\v 15 Chenjerai kuti mumwe arege kutsiva mumwe zvakaipa nezvakaipa; asi nguva dzose teverai zvakanaka, zvose pakati penyu nekune vose.
\v 16 Farai nekusingaperi;
\v 17 nyengeterai musingamiri;
\v 18 vongai pazvinhu zvose; nekuti ichi ndicho chido chaMwari muna Kristu Jesu maererano nemwi.
\v 19 Musadzima Mweya;
\v 20 musazvidza zviporofita;
\v 21 idzai zvinhu zvose; mubatisise zvakanaka;
\v 22 regai zvose zvinoonekwa zvakaipa.
\v 23 Iye Mwari werugare amene ngaakuitei vatsvene zvakazara; neMweya wenyu wose, nemoyo, nemuviri, zvichengetwe zvisina zvazvingapomerwa pakuvuya kwaIshe wedu Jesu Kristu.
\v 24 wakatendeka iye unokudanai, ucha\add zvi\add*itawo.
\v 25 Hama tinyengetererei.
\v 26 Kwazisai hama dzose nokutsvoda kutsvene.
\v 27 Ndinokupikirai naIshe, kuti tsamba iyi iverengerwe hama tsvene dzose.
\v 28 Nyasha dzaIshe wedu Jesu \add ngadzive\add* nemwi.

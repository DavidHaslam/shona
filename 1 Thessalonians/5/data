\c 5
\s Kuuya kwaShe
\p
\v 1 Asi zvenguva nemwaka, hama, hamufaniri henyu kuti ndikunyorerei;
\v 2 nokuti imwi mumene munoziva kwazvo kuti zuva raShe rinosvika sembavha usiku.
\v 3 Nokuti kana vachiti, Rugare nokugarika, pakarepo kuparadzwa kunovawira, sokurwadzwa komukadzi unemimba; uye havangatongopukunyuki.
\v 4 Asi imwi, hama, hamusi murima, kuti zuva iro rikubatei sembavha.
\v 5 Imwi mose muri vana vechiedza navana vamasikati; hatizi vousiku kana verima.
\v 6 Naizvozvo ngatirege kuvata savamwe, asi ngatirinde, tipengenuke.
\v 7 Nokuti vanovata vanovata usiku; navanodhakwa vanodhakwa usiku.
\v 8 Asi isu zvatiri vamasikati, ngatipengenuke, tichipfeka chidzitiro chechifuva chokutenda norudo; nengowani ive tariro yoruponeso.
\v 9 Nokuti Mwari haana kutitemera kutsamwa, asi kuwana ruponeso naShe wedu Jesu Kristu
\v 10 wakatifira, kuti kana tikarinda kana kuvata, tirarame pamwe naye.
\v 11 Saka nyaradzanai, musimbisane, sezvamunoitawo.
\s Kunyevera kokupedzisira nokuwonekana
\p
\v 12 Zvino tinokugombedzerai, hama, kuziva avo vanoshanda pakati penyu, vanokutungamirirai munaShe, nokukurairai;
\v 13 uye muvakudze zvikuru murudo, nokuda kwebasa ravo. Ivai norugare pakati penyu.
\v 14 Asi tinokukurudzirai hama, yambirai vasingateereri murairo, musimbise vanopera moyo, mutsigire vasina simba, muve nomoyo murefu kuna vose.
\v 15 Chenjerai kuti mumwe arege kutsiva mumwe zvakaipa nezvakaipa; asi nguva dzose mutevere zvakanaka, zvose pakati penyu nokuna vose.
\v 16 Farai nokusingaperi.
\v 17 Nyengeterai musingamiri.
\v 18 Vongai pazvinhu zvose; nokuti uku ndiko kuda kwaMwari munaKristu Jesu pamusoro penyu.
\v 19 Musadzima Mweya;
\v 20 musazvidza zviporofita;
\v 21 idzai zvinhu zvose; mubatisise zvakanaka;
\v 22 regai zvose zvinoonekwa zvakaipa.
\v 23 Iye Mwari worugare amene ngaakuitei vatsvene zvakazara; neMweya wenyu wose, nomoyo, nomuviri, zvichengetwe kwazvo zvisina zvazvingapomerwa pakuvuya kwaShe wedu Jesu Kristu.
\v 24 wakatendeka ndiye unokudanai, uchazviitawo.
\v 25 Hama dzangu tinyengetererei.
\v 26 Kwazisai hama dzose nokutsvoda kutsvene.
\v 27 Ndinokupikirai naShe, kuti tsamba iyi iverengerwe hama tsvene dzose.
\v 28 Nyasha dzaShe wedu Jesu \add ngadzive\add* nemwi.

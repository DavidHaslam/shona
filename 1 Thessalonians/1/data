\c 1
\s Kwaziso
\p
\v 1 Pauro naSivhano naTimotio, kukereke yevaTesaronika muna Mwari Baba, naIshe Jesu Kristu:
\v 2 Tinovonga Mwari nguva dzose pamusoro penyu mose, tichikudomai muminyengetero yedu,
\v 3 tichirangarira pasina kumira basa renyu rerutendo nebasa rinorema rerudo nekutsungirira kwetariro muna Ishe wedu Jesu Kristu pamberi paMwari naBaba vedu;
\v 4 tichiziva, hama dzinodikanwa naMwari, kusanangurwa kwenyu;
\v 5 Nekuti evhangeri yedu haina kuvuya kwamuri mushoko chete, asiwo musimba, nemuMweya Mutsvene, nemukuvimbisa kukuru; sezvamunoziva kuti takanga tiri vanhu vakadini pakati penyu nekuda kwenyu.
\v 6 nemwi makava vateveri vedu nevaIshe, magamuchira shoko mukutambudzika kukuru, nemufaro weMweya Mutsvene,
\v 7 zvekuti makava muenzaniso kune vose vanotenda muMakedhonia neAkaya.
\v 8 Nekuti kubva kwamuri kwakanzwikwa shoko raIshe, kwete kuMakedhonia neAkaya chete, asiwo kunzvimbo dzose rutendo rwenyu kuna Mwari rwakabudira kunzvimbo dzose; zvekuti hatifaniri kutaura chero chinhu.
\v 9 Nekuti ivo vamene vanoparidza pamusoro pedu, kuti takapinda nemutowo upi kwamuri; uye kuti makatendevukira kuna Mwari sei, muchibva pazvifananidzo, kuti mushumire Mwari mupenyu uye wechokwadi,
\v 10 nekumirira Mwanakomana wake achibva kumatenga, waakamutsa kuvakafa, \add ndiye\add* Jesu unotinunura pahasha dzinouya.

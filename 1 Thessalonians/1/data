\c 1
\s Kwaziso
\p
\v 1 Pauro naSivhano naTimotio, kukereke yevaTesaronika muna Mwari Baba, naIshe Jesu Kristu: Nyasha kwamuri nerugare zvinobva kuna Mwari Baba vedu, naIshe Jesu Kristu.
\v 2 Tinovonga Mwari nguva dzose pamusoro penyu mose, tichikutaurai muminyengetero yedu,
\v 3 tichiramba tichingarira basa renyu rerutendo nebasa rinorema rerudo nekutsungirira kwetariro muna Ishe wedu Jesu Kristu pamberi paMwari naBaba vedu;
\v 4 tichiziva hama dzinodikanwa, kusanangurwa kwenyu naMwari;
\v 5 Nokuti evhangeri yedu haina kuvuya kwamuri mushoko chete, asiwo musimba, nemuMweya Mutsvene, nemukuvimbisa kukuru, sezvamunoziva kuti takange tiri vanhu vakadini pakati penyu nekuda kwenyu.
\v 6 Nemwi makava vateveri vedu nevaIshe, magamuchira shoko mukutambudzika kukuru, nemufaro weMweya Mutsvene,
\v 7 zvekuti makava mienzaniso kune vose vanotenda muMakedhonia neAkaya.
\v 8 Nokuti kwamuri kwakanzwikwa shoko raIshe, kwete muMakedhonia neAkaya chete, asiwo kunzvimbo imwe neimwe rutendo rwenyu kuna Mwari rwakabudira kunze, zvekuti hatifaniri kutaura chinhu.
\v 9 Nokuti ivo vamene vanoparidza pamusoro pedu kuti takapinda nemutowo upi kwamuri; uye kuti makatendeukira sei kuna Mwari muchibva pazvifananidzo, kuti mushumire Mwari mupenyu uye wechokwadi,
\v 10 uye makamirira Mwanakomana wake achibva kumatenga, waakamutsa kuvakafa, \add ndiye\add* Jesu unotinunura pahasha dzinouya.

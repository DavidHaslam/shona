\c 1
\s Kwaziso
\p
\v 1 Pauro naSivhano naTimotio; kukereke yavaTesaronika munaMwari Baba, naShe Jesu Kristu:
\v 2 Tinovonga Mwari nguva dzose nokuda kwenyu mose, tichikudomai muminyengetero yedu;
\v 3 tichirangarira pasina kumira basa rokutenda nebasa rinorema rerudo nokutsungirira kwetariro munaShe wedu Jesu Kristu pamberi paMwari naBaba vedu;
\v 4 tichiziva, hama dzinodikamwa naMwari kusanangurwa kwenyu;
\v 5 Nekuti evhangeri yedu haina kuvuya kwamuri mushoko chete, asiwo musimba, nomuMweya Mutsvene, nomukuvimbisa kukuru; sezvamunoziva kuti takanga tiri vanhu vakadini pakati penyu nokuda kwenyu.
\v 6 nemwi makava vateveri vedu navaShe, zvamakagamuchira Shoko mukutambudzika kukuru, nomufaro woMweya Mutsvene,
\v 7 naizvozvo makava muenzaniso kuna vose vanotenda muMakedhonia neAkaya.
\v 8 Nekuti kubva kwamuri kwakanzwikwa shoko raShe, kwete kuMakedhonia neAkaya chete, asiwo kunzvimbo dzose kutenda kwenyu kuna Mwari kwakabudira kunzvimbo dzose; zvokuti hatifaniri kutaura chero chinhu.
\v 9 Nekuti ivo vamene vanoparidza pamusoro pedu, kuti takapinda nomutovo upi kwamuri; vuye kuti makatendevukira kuna Mwari, muchibva pazvifananidzo, kuti mushumire Mwari mupenyu wechokwadi,
\v 10 nokumirira Mwanakomana wake achibva kumatenga, iye waakamutsa kuvakafa, \add ndiye\add* Jesu unotinunura pakutsamwa kunovuya.

\c 1
\s Kwaziso
\p
\v 1 Pauro naSivhano naTimotio; kukereke yavaTesaronika muna Mwari Baba, naIshe Jesu Kristu:
\v 2 Tinovonga Mwari nguva dzose nekuda kwenyu mose, tichikudomai muminyengetero yedu;
\v 3 tichirangarira pasina kumira basa rerutendo nebasa rinorema rerudo nokutsungirira kwetariro muna Ishe wedu Jesu Kristu pamberi paMwari naBaba vedu;
\v 4 tichiziva, hama dzinodikamwa naMwari kusanangurwa kwenyu;
\v 5 Nekuti evhangeri yedu haina kuvuya kwamuri mushoko chete, asiwo musimba, nemuMweya Mutsvene, nemukuvimbisa kukuru; sezvamunoziva kuti takanga tiri vanhu vakadini pakati penyu nekuda kwenyu.
\v 6 nemwi makava vateveri vedu navaIshe, zvamakagamuchira Shoko mukutambudzika kukuru, nemufaro weMweya Mutsvene,
\v 7 naizvozvo makava muenzaniso kuna vose vanotenda muMakedhonia neAkaya.
\v 8 Nekuti kubva kwamuri kwakanzwikwa shoko raIshe, kwete kuMakedhonia neAkaya chete, asiwo kunzvimbo dzose rutendo rwenyu kuna Mwari rwakabudira kunzvimbo dzose; zvokuti hatifaniri kutaura chero chinhu.
\v 9 Nekuti ivo vamene vanoparidza pamusoro pedu, kuti takapinda nemutoo upi kwamuri; vuye kuti makatendevukira kuna Mwari, muchibva pazvifananidzo, kuti mushumire Mwari mupenyu wechokwadi,
\v 10 nokumirira Mwanakomana wake achibva kumatenga, iye waakamutsa kuvakafa, \add ndiye\add* Jesu unotinunura pakutsamwa kunovuya.

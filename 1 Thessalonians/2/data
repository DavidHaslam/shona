\c 2
\s Pauro unovayeudzira kuti wakabata sei pakati pavo
\p
\v 1 Nekuti munozia imwi, hama, kupinda kwedu kwamuri, kuti hakuna kuva pasina;
\v 2 asi kunyange takambotambudzika nekuitirwa zvakaipa, sezvamunoziva, paFiripi, takatsunga muna Mwari wedu kutaura kwamuri evhangeri yaMwari pakati pekupikiswa kukuru.
\v 3 Nekuti kurudziro yedu haina kubva pakunyengera, uye haina kubva patsvina, hainawo kubva pamano-mano;
\v 4 asi sezvatakatendiwa naMwari, kuti tibatiswe evhangeri, saizvozo tinotaura; kwete sekufadza vanhu, asi Mwari unoidza moyo yedu.
\v 5 Nekuti hatina kutongouya nemashoko ekubata kumeso, sezvamunoziva, kana nemano-mano eruchiva; Mwari chapupu;
\v 6 tisingatsvaki rukudzo kuvanhu, kana rwunobva kwamuri kana kuvamwe, kunyange taigona ku\add ku\add*remedza\add i\add* sevaapositori vaKristu.
\v 7 Asi takange tiri vanyoro pakati penyu, semureri achivaraidza vana vake;
\v 8 sezvatinokushuvai kwazvo, takada zvikuru kukupai kwete evhangeri yaMwari chete, asi mweya yedu pacheduwo, nekuti makange muri vadikanwi kwatiri.
\v 9 Nekuti munorangarira, hama, kushingaira nekurwisa kwedu; nekuti taibata siku nesikati, kuti tisava mutoro kune umwe wenyu, takakuparidzirai evhangeri yaMwari.
\v 10 Imwi \add muri\add* zvapupu, naMwari, kuti taiva vatsvene sei uye takakururama tisina chatingapomerwa kwamuri vanotenda.
\v 11 Sezvamunoziva kuti umwe neumwe wenyu, sababa kuvana vavo takakukurudzirai sei nekunyaradza nekupupura,
\v 12 kuti mufambe zvakafanira Mwari, unokudanirai kuushe hwake nekubwinya.
\v 13 Nekuda kwaizvozvi nesu hatimiri kuvonga Mwari, kuti pamakagamuchira Shoko raMwari ramakanzwa kwatiri, maka\add ri\add*gamuchira kwete \add se\add*shoko revanhu, asi seriri chokwadi, Shoko raMwari rinoshandawo mamuri imwi munotenda.
\v 14 Nekuti imwi, hama, makava vateveri vekereke dzaMwari dziri muJudhiya muna Kristu Jesu; nekuti imwiwo makatambudzika zvakadaro kune vekwenyu momene, se\add zvavakatambudzwa\add* ivowo nevaJudha,
\v 15 ndivowo vakauraya Ishe Jesu nevaporofita vavo vomene, vakatishushawo isu, vasingafadziwo Mwari, uye vachipesana nevanhu vose,
\v 16 vachitidzivisa kutaurira vahedheni kuti vaponeswe, kuti varambe vachizadzisa zvivi zvavo; asi hasha dzakaburukira pamusoro pavo kusvikira pakuguma.
\s Pauro unoda zvikuru kuona vaTesaronikazve
\p
\v 17 Zvino isu, hama, sezvo takaparadzaniswa nemwi kwechinguvana pazviso, kwete pamoyo, takashingairira zvikuru nechishuwo chikuru kuti tione chiso chenyu.
\v 18 Naizvozvo taida kuuya kwamuri zvikuru ini Pauro, kamwe nekudzokorora, asi Satani wakatidzivisa.
\v 19 Nekuti tariro yedu chii, kana mufaro, kana korona yekuzvirumbidza? Hamusi imwizve here pamberi paIshe wedu Jesu Kristu pakuuya kwake?
\v 20 Nekuti imwi muri kubwinya nemufaro wedu.

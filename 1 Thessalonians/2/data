\c 2
\s Pauro unovayeudzira kuti wakabata sei pakati pavo
\p
\v 1 Nokuti nemwi hama, munoziva kupinda kwedu kwamuri \add kuti\add* hakuna kuva pasina.
\v 2 Asi kunyange takambotambudzika pakutanga nokuitirwa zvinonyadzisa sezvamunoziva paFiripi, takatsunga munaMwari wedu kutaura kwamuri evhangeri yaMwari nokupikiswa kukuru.
\v 3 Nokuti kuraira kwedu hakuna \add kubva\add* pakunyengera, kana tsvina, kana pamano mano;
\v 4 asi sezvatakatendewa naMwari, kuti tigamuchidzwe evhangeri, saizvozo tinotaura; kwete sokufadza vanhu, asi Mwari unoidza moyo yedu.
\v 5 Nokuti chero nguva hatina kutongoreva namashoko okubata kumeso sezvamunoziva, kana namano-mano okuchiva, (Mwari chapupu);
\v 6 kana kutsvaka rukudzo rwavanhu kana rwenyu, kana rwevamwe, kunyange taigona kukuremedzai sevaapositori vaKristu.
\v 7 Asi takanga tiri vanyoro pakati penyu, somureri kana achifumbatira vana vake;
\v 8 saizvozvo takakushuvai kwazvo, taida zvikuru kuti tigovane nemwi kwete evhangeri yaMwari chete, asi nemweya yeduwo, nokuti makanga muri vadikamwi kwatiri.
\v 9 Nokuti munorangarira hama kutambudzika nokurwa kwedu; taibata usiku namasikati, kuti tisava motoro kune mumwe wenyu, tikakuparidzirai evhangeri yaMwari.
\v 10 Imwi \add muri\add* zvapupu, naMwari, kuti taifamba novutsvene nokururama, tisina chatingapomerwa kwamuri imwi vanotenda.
\v 11 Sezvamunoziva kuti mumwe nomumwe wenyu sababa kuvana vavo, takakukurudzirai sei nokunyaradza nokupupura,
\v 12 kuti mufambe zvakafanira Mwari, iye unokudanirai kuvushe hwake nokubwinya.
\v 13 Nokuda kwaizvozviwo tinoramba tichivonga Mwari, kuti pamakagamuchira shoko raMwari, ramakanzwa kubva kwatiri, hamuna ku\add ri\add*gamuchira seshoko ravanhu, asi sechokwadi, shoko raMwari, rinoshandawo mukati menyu imwi munotenda.
\v 14 Nokuti imwi, hama, makava vateveri vekereke dzaMwari dziri muJudhiya munaKristu Jesu; nokuti nemwiwo makatambudzika nezvinhu zvakadaro novokwenyu, se\add zvavakatambudzwa\add* ivo navaJudha,
\v 15 Ndivo zvose vakauraya Ishe Jesu navaporofita vavo vomene, vakatitambudza isu, vasingafadzi Mwari, vachipesana navanhu vose.
\v 16 vachitidzivisa kuparidzira vahedheni kuti vaponeswe; kuti varambe vachizadzisa zvivi zvavo; asi kutsamwa kwakaburukira pamusoro pavo kusvikira pakuguma.
\s Pauro unoda zvikuru kuvona vaTesaronikazve
\p
\v 17 Zvino isu, hama, zvatakaparadzaniswa nemwi kwechinguvana pazviso, kwete pamoyo, takashingairira zvikuru nechishuwo chikuru kuti tionane nemwi pachiso.
\v 18 Naizvozvo taida kuvuya kwamuri, iyeni Pauro, kamwe nokudzokororazve, asi Satani wakatidzivisa.
\v 19 Nokuti tariro yedu ndeipiko, kana mufaro, kana korona yokuzvirumbidza? Hamuzimwi here pamberi paShe wedu Jesu Kristu pakuvuya kwake?
\v 20 Nokuti imwi muri kubwinya kwedu nomufaro wedu.

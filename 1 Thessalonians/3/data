\c 3
\s Pauro unotuma Timotio kwavari
\p
\v 1 Saka zvatakanga tisisagoni kutsunga, takati zvakanaka kuti tisiyiwe tiri toga paAtene;
\v 2 tikatuma Timotio hama yedu nomushumiri waMwari nomubati pamwe nesu muevhangeri yaKristu, kuti akusimbisei, nekukunyaradzai parutendo rwenyu;
\v 3 kuti kurege kuva noumwe unozununguswa nematambudziko awa, nekuti munoziva mumene kuti takagadzwa nekuda kwaizvozvi.
\v 4 Nekuti kunyange tichinemwi takambokuudzai kuti tava kuzotambudzwa; sezvazvakaitika, nemwi munoziva.
\v 5 Nekuda kwaizvozvi iniwo zvandakanga ndisingachagoni kutsunga, ndakamutuma kuti ndizive rutendo rwenyu, zvimwe neumwe mutoo muidzi wakakuidzai, basa redu rikava pasina.
\v 6 Asi zvino Timotio wakati asvika kwatiri achibva kwamuri, akatipira mashoko akanaka erutendo rwenyu nerudo, uye kuti munomurangariro wakanaka pamusoro pedu nguva dzose muchishuva zvikuru kutivona isu, sesuwo imwi;
\v 7 nekuda kwezvizvi hama, takanyaradzwa pamusoro penyu pakutambudzika kwedu kose nenhamo nerutendo rwenyu;
\v 8 Nekuti zvino tinorarama, kana imwi mumire makasimba muna Ishe.
\v 9 Nekuti kuvonga kwakadini kwatingapa kuna Mwari pamusoro penyu, nomufaro wose watinofara nawo nekuda kwenyu pamberi paMwari wedu,
\v 10 siku nesikati tichikumbira zvikuru kuti tivone chiso chenyu, tizadzise zvakataira parutendo rwenyu?
\v 11 Zvino iye Mwari pachake naBaba vedu naIshe wedu Jesu Kristu, ngaaruramisire nzira yedu kwamuri;
\v 12 uye ishe akukurisei, nokukuwanzirai rudo mumwe kune mumwe nokuna vose, sesu kwamuri,
\v 13 kuti asimbise moyo yenyu isamhurika pautsvene pamberi paMwari, iye Baba vedu, pakuvuya kwaShe wedu Jesu Kristu pamwe navatsvene vake vose.

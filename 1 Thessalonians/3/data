\c 3
\s Pauro unotuma Timotio kwavari
\p
\v 1 Saka zvatakange tisisagoni kutsunga, takati zvakanaka kuti tisiiwe tiri tega paAtene,
\v 2 ndokutuma Timotio hama yedu nemushumiri waMwari nemushandi pamwe nesu muevhangeri yaKristu, kuti akusimbisei, nekukunyaradzai maererano nerutendo rwenyu,
\v 3 kuti kurege kuva neumwe unozununguswa nematambudziko awa, nokuti munoziva momene kuti takagadzirwa izvozvi.
\v 4 Nokuti kunyange tichinemwi, takagara takuudzai kuti tava kuzotambudzwa, kunyange sezvazvakaitika, nemwi munoziva.
\v 5 Nekuda kweizvozviwo zvandakange ndisisagoni kutsunga, ndaka\add mu\add*tuma kuti ndizive rutendo rwenyu, zvimwe pamwe muidzi wakakuidzai, basa redu rikava pasina.
\v 6 Asi zvino Timotio wakati asvika kwatiri achibva kwamuri, wakatipira mashoko akanaka erutendo rwenyu nerudo, uye kuti mune murangariro wakanaka pamusoro pedu nguva dzese,  muchishuva zvikuru kutiona, sesuwo imwi;
\v 7 nekuda kwezvizvi takanyaradzwa, hama, pamusoro penyu padambudziko redu rese nenhamo nerutendo rwenyu;
\v 8 Nokuti ikozvino tinorarama, kana imwi mumire makasimba muna Ishe.
\v 9 Nokuti kuvonga kwakadini kwatingagona kuripira kuna Mwari pamusoro penyu, nemufaro wese watinofara nawo nekuda kwenyu pamberi paMwari wedu?
\v 10 Siku nesikati tichinyengetera zvikurusa kuti tione chiso chenyu, tizadzise zvakataira parutendo rwenyu.
\v 11 Zvino dai Mwari pachake naBaba vedu, naIshe wedu Jesu Kristu aruramisira nzira yedu kwamuri;
\v 12 uye dai Ishe akukurisai neku\add ku\add*wanzira\add i\add* rudo umwe kune umwe nekune vese, sesuwo kwamuri,
\v 13 kuti asimbise moyo yenyu isingamhurika pautsvene pamberi paMwari, uye Baba vedu, pakuuya kwaIshe wedu Jesu Kristu pamwe nevatsvene vake vese.

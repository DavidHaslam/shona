\c 3
\s Pauro unotuma Timotio kwavari
\p
\v 1 Saka zvatakanga tisisagoni kutsunga, takati zvakanaka kuti tisiyiwe tiri toga paAtene;
\v 2 tikatuma Timotio hama yedu nomushumiri waMwari nomubati pamwe nesu muevhangeri yaKristu, kuti akusimbisei, nokukunyaradzai pakutenda kwenyu;
\v 3 kuti kurege kuva noumwe unozununguswa nematambudziko awa, nokuti munoziva mumene kuti takagadzwa nokuda kwaizvozvi.
\v 4 Nokuti kunyange tichinemwi takambokuudzai kuti tava kuzotambudzwa; sezvazvakaitika, nemwi munoziva.
\v 5 Nokuda kwaizvozvi iniwo zvandakanga ndisingachagoni kutsunga, ndakamutuma kuti ndizive kutenda kwenyu, zvimwe noumwe mutovo muidzi wakakuidzai, basa redu rikava pasina.
\v 6 Asi zvino Timotio wakati asvika kwatiri achibva kwamuri, akatipira mashoko akanaka okutenda kwenyu norudo, uye kuti munomurangariro wakanaka pamusoro pedu nguva dzose muchishuva zvikuru kutivona isu, sesuwo imwi;
\v 7 nokuda kwezvizvi hama, takanyaradzwa pamusoro penyu pakutambudzika kwedu kose nenhamo nokutenda kwenyu;
\v 8 nokuti zvino tinorarama, kana imwi mumire makasimba munaShe.
\v 9 Nokuti kuvonga kwakadini kwatingapa kuna Mwari pamusoro penyu, nomufaro wose watinofara nawo nokuda kwenyu pamberi paMwari wedu,
\v 10 siku nesikati tichikumbira zvikuru kuti tivone chiso chenyu, tizadzise zvakataira pakutenda kwenyu?
\v 11 Zvino iye Mwari pachake naBaba vedu naShe wedu Jesu Kristu, ngaaruramisire nzira yedu kwamuri;
\v 12 uye ishe akukurisei, nokukuwanzirai rudo mumwe kune mumwe nokuna vose, sesu kwamuri,
\v 13 kuti asimbise moyo yenyu isamhurika pautsvene pamberi paMwari, iye Baba vedu, pakuvuya kwaShe wedu Jesu Kristu pamwe navatsvene vake vose.

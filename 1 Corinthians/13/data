\c 13
\s Kunaka korudo
\p
\v 1 Kunyange ndikataura nendimi dzavanhu nedzavatumwa, ndisinorudo, ndava sendarira dzinorira, nedare rinongwerengwedza.
\v 2 Kunyange ndine chiporofita, ndichinzwisisa zvakavanzika zvose, noruzivo rwose; uye kunyange ndinokutenda kose, zvokuti ndibvise makomo, ndisinorudo, handizi chinhu.
\v 3 Kunyange ndagovera \add varombo\add* zvose zvandinazvo, kunyange ndikaisa muviri wangu kuti ndipiswe, ndisinorudo, hazvindibatsiri chinhu.
\v 4 Rudo runomoyo murefu, rune unyoro; rudo harunegodo; rudo haruzvitutumadzi, haruzvikudzi;
\v 5 haruiti zvisingafaniri, haruzvitsvakiri zvarwo; harutsamwi, harunanzereri zvakaipa;
\v 6 harufari mukusarurama, asi runofarira chokwadi;
\v 7 runotakura zvinhu zvose, runotenda zvinhu zvose, runetariro pazvinhu zvose, runotsungirira pazvinhu zvose.
\v 8 Rudo harutongokundikani; zvino kana zviri zviporofita, zvichakundikana; kana \add dziri\add* ndimi, dzichaguma; kana guri ruzivo, rwuchapedzwa.
\v 9 Nokuti tinoziva muchidimbu, tinoporofita muchidimbu;
\v 10 asi kana zvakazara zvasvika, izvo zviri muzvidimbu zvichashayiswa maturo.
\v 11 Pandakanga ndiri mwana, ndaitaura somwana, ndainzwisisa somwana, ndairangarira somwana; zvino pandakava murume, ndakabvisa zvoumwana.
\v 12 Nokuti zvino tinoona napachioni-oni, tisingaoni kwazvo; asi nenguva iyo tichaona nezviso zvakatarisana; zvino ndinoziva zvisakakwana, asi nenguva iyo ndichaziva sezvandakazikamwa nenivo.
\v 13 Zvino kutenda, netariro, norudo, zvitatu izvi, ndizvo zvinogara; asi chikuru pakati pazvo ndirwo rudo.

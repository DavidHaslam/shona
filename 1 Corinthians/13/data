\c 13
\s Kunaka korudo
\p
\v 1 Kunyange ndikataura nendimi dzavanhu nedzavatumwa, ndisina rudo, ndava sendarira dzinorira, nechigwagwagwa chinongwerengwedza.
\v 2 Kunyange ndine chiporofita, ndichinzwisisa zvakavanzika zvose, noruzivo rwose; uye kunyange ndinokutenda kose, zvokuti ndibvise makomo, ndisinorudo, handisi chinhu.
\v 3 Kunyange ndagovera \add varombo\add* zvose zvandinazvo, kunyange ndikapa muviri wangu kuti ndipiswe, ndisinorudo, hazvindibatsiri chinhu.
\v 4 Rudo runomoyo murefu, rune unyoro; rudo haruna godo; rudo haruzvitutumadzi, haruzvikudzi;
\v 5 haruiti zvisingafaniri, haruzvitsvakiri zvarwo; harugumbuswi, harunanzereri zvakaipa;
\v 6 harufari mukusarurama, asi runofara muchokwadi;
\v 7 runotakura zvinhu zvose, runotenda zvinhu zvose, runotarisira zvinhu zvose, runotsungirira zvinhu zvose.
\v 8 Rudo harutongokundikani. Zvino kana \add zviri\add* zviporofita, zvichakundikana; kana \add dziri\add* ndimi, dzichaguma; kana \add guri\add* ruzivo, rwuchanyangariswa.
\v 9 Nokuti tinoziva muchidimbu, uye tinoporofita muchidimbu;
\v 10 asi kana zvakazara zvasvika, izvo zviri muchidimbu zvichashayiswa maturo.
\v 11 Pandakanga ndiri mwana, ndaitaura somwana, ndainzwisisa somwana, ndairangarira somwana; zvino pandakava murume, ndakabvisa zvoubwanana.
\v 12 Nokuti zvino tinoona napachioni-oni madzedzerera; asi nenguva iyo \add tichaona\add* zviso zvakatarisana; zvino ndinoziva muchidimbu, asi ipapo iyo ndichaziva zvakazara sezvandakazikamwa nenivo.
\v 13 Zvino kutenda, netariro, norudo, zvitatu izvi, ndizvo zvinogara; asi chikuru pakati pazvo rudo.

\c 13
\s Kunaka kwerudo
\p
\v 1 Kana ndikataura nendimi dzevanhu nedzevatumwa, asi ndisina rudo, ndava sendarira inorira kana chigwagwagwa chinongwerengwedza.
\v 2 Uye kana ndine chiporofita, uye ndichinzwisisa zvakavanzika zvose neruzivo rwose, uye kana ndine rutendo rwose, zvekuti ndibvise makomo, asi ndisina rudo, handisi chinhu.
\v 3 Uye kana ndagovera \add varombo\add* zvose zvangu, uye kana ndikapa muviri wangu kuti ndipiswe, asi ndisina rudo, hazvindibatsiri chinhu.
\v 4 Rudo rwune moyo murefu, rwune unyoro; rudo harwuna godo; rudo harwuzvikudzi, harwututumadzwi,
\v 5 harwuzvibati zvisakafanira, harwuzvitsvakiri zvarwo, harwugumbuswi nhando, harwurangariri zvakaipa;
\v 6 harwufari maererano nekusarurama, asi rwunofara muchokwadi;
\v 7 rwunofukidza zvose, rwunotenda zvose, rwunotarisira zvose, rwunotsungirira \add pa\add*zvose.
\v 8 Rudo harwutongoperi. Zvino kana \add zviri\add* zviporofita, zvichashaiswa basa; kana \add dziri\add* ndimi, dzichaguma; kana \add guri\add* ruzivo, rwuchashaiswa basa.
\v 9 Nekuti tinoziva muchidimbu, uye tinoporofita muchidimbu;
\v 10 asi kana zvakazara zvasvika, izvo zviri muchidimbu zvichashayiswa maturo.
\v 11 Pandakanga ndiri mucheche, ndaitaura semucheche, ndainzwisisa semucheche, ndaifunga semucheche; asi pandakava murume, ndakashaisa basa zveucheche.
\v 12 Nekuti ikozvino tinoona nepachioni-oni madzedzerera; asi nenguva iyo \add tichaona\add* zviso zvakatarisana; ikozvino ndinoziva muchidimbu, asi ipapo ndichaziva sezvandakazikanwa neniwo.
\v 13 Ikozvino rutendo, tariro, rudo, zvitatu izvi \add ndizvo\add* zvinogara; asi chikuru chezvizvi rudo.

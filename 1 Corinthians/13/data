\c 13
\s Kunaka kworudo
\p
\v 1 Kunyange ndikataura nendimi dzavanhu nedzavatumwa, ndisinorudo, ndava sendarira dzinorira, nedare rinongoti: Ngwere-ngwere!
\v 2 Kunyange ndinechipo chokuporofita, ndichinzwisisa zvakavanzika zvose, nokuziva kwose; kunyange ndinokutenda kwose, kuti ndibvise makomo, ndisinorudo, handizi chinhu.
\v 3 Kunyange ndagovera varombo zvose zvandinazvo, kunyange ndikaisa muviri wangu kuti ndipiswe, ndisinorudo, handibatsirwi chinhu.
\v 4 Rudo runomoyo murefu, runomoyo munyoro; rudo harunegodo; rudo harunamanyawi, haruzvikudzi;
\v 5 haruiti zvisingafaniri, haruzvitsvakiri zvarwo; harutsamwi, harunezvishura;
\v 6 harufariri zvisakarurama, asi runofarira zvokwadi;
\v 7 runofukidza zvose, runotenda zvose, runetariro pazvose, runotsungirira pazvose.
\v 8 Rudo harutongoperi; zvino kana kuri kuporofita, kuchapera; kana dziri ndimi, dzichaguma; kana kuri kuziva, kuchabviswa.
\v 9 Nokuti tinoziva zvisakakwana, tinoporofita zvisakakwana;
\v 10 asi kana zvakakwana zvasvika, izvo zvisakakwana zvichabiswa.
\v 11 Ini ndichiri mwana, ndaitaura somwana, ndaifunga somwana, ndairangarira somwana; zvino zvandava murume, ndabvisa zvinhu zvomwana.
\v 12 Nokuti zvino tinovona pachivoni-voni, tisingavoni kwazvo; asi nenguva iyo tichavona nezviso zvakatarisana; zvino ndinoziva zvisakakwana, asi nenguva iyo ndichaziva sezvandakazikanwa neni vo.
\v 13 Zvino kutenda, netariro, norudo, zvitatu izvi, ndizvo zvinogara; asi chikuru pakati pazvo ndirwo rudo.

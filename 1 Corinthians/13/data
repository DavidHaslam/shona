\c 13
\s Kunaka kwerudo
\p
\v 1 Kunyange ndikataura nendimi dzevanhu nedzevatumwa, asi ndisina rudo, ndava sendarira inorira, kana chigwagwagwa chinongwerengwedza.
\v 2 Kunyange ndine chiporofita, ndichinzwisisa zvakavanzika zvose, neruzivo rwose; uye kunyange ndine rutendo rwose, zvekuti ndibvise makomo, ndisina rudo, handisi chinhu.
\v 3 Kunyange ndagovera \add varombo\add* zvose zvandinazvo, kunyange ndikapa muviri wangu kuti ndipiswe ndisina rudo, hazvindibatsiri chinhu.
\v 4 Rudo rwune moyo murefu, rwune unyoro; rudo harwuna godo; rudo harwuzvikudzi, harwututumadzwi,
\v 5 harwuzvibati zvisakafanira, harwuzvitsvakiri zvarwo; harwugumbuswi nhando, harwunanzereri zvakaipa;
\v 6 harwufari mukusarurama, asi rwunofara muchokwadi;
\v 7 rwunotakura zvinhu zvose, rwunotenda zvinhu zvose, rwunotarisira zvinhu zvose, rwunotsungirira zvinhu zvose.
\v 8 Rudo harwutongokundikani. Zvino kana \add zviri\add* zviporofita, zvichakundikana; kana \add dziri\add* ndimi, dzichaguma; kana \add guri\add* ruzivo, rwuchanyangariswa.
\v 9 Nekuti tinoziva muchidimbu, uye tinoporofita muchidimbu;
\v 10 asi kana zvakazara zvasvika, izvo zviri muchidimbu zvichashayiswa maturo.
\v 11 Pandakanga ndiri mucheche, ndaitaura semucheche, ndainzwisisa semucheche, ndaifunga semucheche; zvino pandakava murume, ndakabvisa zveucheche.
\v 12 Nekuti ikozvino tinoona nepachioni-oni madzedzerera; asi nenguva iyo \add tichaona\add* zviso zvakatarisana; ikozvino ndinoziva muchidimbu, asi ipapo ndichaziva sezvandakazikamwa neniwo.
\v 13 Ikozvino rutendo, tariro, rudo, zvitatu izvi \add ndizvo\add* zvinogara; asi chikuru chezvizvi rudo.

\c 14
\s Chipo chekuporofita chakanaka kupfuura chipo chendimi
\p
\v 1 Teverai rudo; mushuve zvikuru zveMweya, asi zvikuru kuti muporofite.
\v 2 Nekuti unotaura ne\add rumwe\add* rurimi haatauri kuvanhu, asi kuna Mwari; nekuti hakuna uno\add mu\add*nzwisisa; asi muMweya unotaura zvakavanzika.
\v 3 Asi uyo unoporofita unotaura kuvanhu kuvaka nekurudziro nenyaradzo.
\v 4 Unotaura nerurimi unozvivaka iye; asi unoporofita unovaka kereke.
\v 5 Uye ndinoda kuti imwi mose mutaure nendimi, asi zvikuru kuti muporofite; nekuti unoporofita mukuru kune unotaura nendimi, kunze kwekuti achidudzira, kuti kereke iwane kurudziro.
\v 6 Asi ikozvino, hama, kana ndichiuya kwamuri ndichitaura nendimi, ndichakubatsirai nei kunze kwekuti ndichitaura nemwi mukuzarurirwa, kana muruzivo, kana mukuporofita, kana mudzidziso?
\v 7 Uye kunyange zvinhu zvisina upenyu zvinorira, kana nyere, kana rudimbwa, kana zvisingapi musiyano pamaririro, zvingazikamwa seiko chinoridzwa nyere kana rudimbwa?
\v 8 Nekuti kana hwamanda ichipa maungira asinganzwisisiki, ndiani ungazvigadzira kundorwa?
\v 9 Saizvozvowo imwi, kana musingatauri nerurimi mashoko akareruka kunzwisiswa, zvinotaurwa zvichazikamwa sei? Nekuti muchataura kumhepo.
\v 10 Kune, kana zvingadaro, manzwi ane marudzi mazhinji panyika, hakuna rimwe rawo risingarevi chinhu.
\v 11 Naizvozvo kana ndisingazivi zvinoreva inzwi, ndichava semunhu werumwe rurimi kune unotaura, neunotaura semunhu werumwe rurimi kwandiri.
\v 12 Saizvozvo imwiwo, sezvamunoshingairira \add zvipo\add* zveMweya, tsvakai zvikuru kuti mupfuurise pakuvaka kereke.
\v 13 Naizvozvo unotaura n\add erumwe\add* rurimi ngaanyengetere kuti adudzire.
\v 14 Nekuti kana ndichinyengetera ne\add rumwe\add* rurimi, mweya wangu unonyengetera, asi fungwa dzangu dzinoshaiwa chibereko.
\v 15 Zvino chii? Ndichanyengetera nemweya uye ndichanyengetera nefungwawo; ndichaimba nemweya, uye ndichaimba nefungwawo.
\v 16 Kana zvisakadaro, kana iwe uchivonga nemweya, ko uyo ugere pachigaro cheusina kudzidza uchati Ameni sei pakuvonga kwako, zvaasingazivi chaunotaura?
\v 17 Nekuti zvirokwazvo iwe unovonga zvakanaka, asi umwe haasimbiswi.
\v 18 Ndinovonga Mwari wangu, \add kuti\add* ndinotaura nendimi kupfuura imwi mose;
\v 19 asi mukereke ndinoda kutaura mashoko mashanu nefungwa dzangu, kuti ndidzidzise vamwewo, pamashoko zvuru gumi nendimi.
\v 20 Hama, musava vacheche pafungwa, asi pazvakaipa muve vacheche, asi pakuziva muve vakuru.
\v 21 Pamurairo pakanyorwa kuti: Nedzimwe ndimi uye nemimwe miromo ndichataura kurudzi urwu; kunyange zvakadaro havanganditeereri, ndizvo zvinoreva Ishe.
\v 22 Saka ndimi ndedzechiratidzo kwete kune vanotenda, asi kune vasingatendi; asi chiporofita hachisi chavasingatendi, asi chavanotenda.
\v 23 Naizvozvo kana kereke yose yaungana panzvimbo imwe, vose vakataura nendimi, vasina kudzidza kana vasina rutendo vakapinda havati munopenga here?
\v 24 Asi kana vose vakaporofita, mumwe usingatendi kana usina kudzidza akapinda, uchatendiswa nevose, aongororwe nevose;
\v 25 saizvozvo zvakavanzika zvemoyo wake zvinozarurwa; saizvozvo uchawa nechiso achinamata Mwari, nokupupura kuti Mwari uri pakati penyu zvirokwazvo.
\s Zvose ngazviitwe nemutoo wakanaka mukereke
\p
\v 26 Zvino chii, hama? Poga poga pamunoungana, umwe neumwe wenyu ane pisarema, ane dzidziso, ane \add rumwe\add* rurimi ane chakazarurwa, ane dudziro. Zvinhu zvose ngazviitirwe kuvaka.
\v 27 Kana mumwe achitaura ne\add rumwe\add* rurimi\add , ngazviitwe\add* nevaviri, kana varege kupfuura vatatu, uye vachiravana, neumwe ngaadudzire.
\v 28 Asi kana pasina unodudzira, ngaanyarare mukereke; ngaazvitaurire iye nekuna Mwari.
\v 29 Vaporofita ngavataure vaviri kana vatatu, nevamwe ngavanzvere.
\v 30 Asi kana zvakazarurirwa mumwe ugerepo, wekutanga ngaanyarare.
\v 31 Nekuti mose mungaporofita muchiita umwe-umwe, kuti vose vadzidze, uye vose vakurudzirwe.
\v 32 Nemweya yevaporofita inozviisa pasi pevaporofita.
\v 33 Nekuti Mwari haazi wenyonganyonga, asi werugare, sapakereke dzose dzevatsvene.
\v 34 Vanhukadzi venyu ngavanyarare mudzikereke; nekuti havatenderwi kutaura; asi kuzviisa pasi, sezvinorevawo murairo.
\v 35 Kana vachida kudzidza chinhu, ngavabvunze varume vavo kumba; nekuti chinyadzo kuti vanhukadzi vataure mukereke.
\v 36 Ko shoko raMwari rakabva kwamuri here? Kana rakasvika kwamuri moga here?
\v 37 Kana munhu achifunga kuti muporofita, kana wemweya, ngaatende kuti izvo zvandinokunyorerai murairo waIshe;
\v 38 Asi kana munhu asingazivi, ngaave usingazivi.
\v 39 Saka, hama, shingairirai kuporofita, musingadzivisi kutaura nendimi.
\v 40 Asi zinhu zvose ngazviitwe nemutoo wakafanira zvichitevedzana.

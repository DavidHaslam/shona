\c 14
\s Chipo chokuporofita chakanaka kupfuura chipo chendimi
\p
\v 1 Teverai rudo; mushuve zvikuru zvoMweya, asi zvikuru kuti muporofite.
\v 2 Nokuti unotaura no\add rumwe\add* rurimi haatauri kuvanhu, asi kunaMwari; nokuti hakuna uno\add mu\add*nzwisisa; asi muMweya unotaura zvakavanzika.
\v 3 Asi uyo unoporofita unotaura kuvanhu, kuvaka nekurudziro nenyaradzo.
\v 4 Unotaura norurimi unozvivaka iye; asi unoporofita, unovaka kereke.
\v 5 Zvino ndinoda kuti imwi mose mutaure nendimi, asi zvikuru kuti muporofite; nokuti unoporofita mukuru kunounotaura nendimi, kunze kokuti achidudzira, kuti kereke iwane kurudziro.
\v 6 Asi zvino, hama, kana ndichiuya kwamuri ndichitaura nendimi, ndingakubatsirai neiko kunze kokuti ndichitaura nemwi mukuzarurirwa, kana muruzivo, kana mukuporofita, kana mukudzidzisa?
\v 7 Zvakadaro kunyange zvinhu zvisinoupenyu zvinorira, kana iri nyere, kana rudimbwa kana zvisingapi musiyano pamaririro, zvingazikamwa seiko chinoridzwa nenyere kana rudimbwa?
\v 8 Nokuti kana hwamanda ichipa maungira asinganzwisisiki, ndianiko ungazvigadzira kundorwa?
\v 9 Zvakadarovo nemwi, kana musingatauri norurimi mashoko akareruka kunzwisiswa, zvinotaurwa zvichazikamwa seiko? Nokuti muchangotaura henyu mumhepo.
\v 10 Kune, kana zvingadaro, manzwi anamarudzi mazhinji panyika, hakune rimwe rawo risingarevi chinhu.
\v 11 Naizvozvo kana ndisingazivi zvinoreva inzwi, ndichava somunhu worumwe rurimi kune unotaura, nounotaura somunhu worumwe rurimi kwandiri.
\v 12 Saizvozvovo imwivo, sezvamunoshingairira \add zvipo\add* zvoMweya, tsvakai zvikuru kuti muwanze pakuvaka kereke.
\v 13 Saka unotaura no\add rumwe\add* rurimi, ngaanyengetere kuti adudzire.
\v 14 Nokuti kana ndichinyengetera no\add rumwe\add* rurimi, mweya wangu unonyengetera, asi fungwa dzangu dzinoshaiwa zvibereko.
\v 15 Zvino chinyiko? Ndichanyengetera nomweya wangu uye ndichanyengetera nefungwawo; ndichaimba nomweya, uye ndichaimba nofungwawo.
\v 16 Kana zvisakadaro, kana iwe uchivonga nomweya, ko uyo ugere pachigaro chavasina kudzidza, uchati Ameni seiko pakuvonga kwako, zvaasingazivi chaunotaura iwe?
\v 17 Nokuti iwe unovonga hako zvakanaka, asi mumwe haasimbiswi.
\v 18 Ndinovonga Mwari wangu, \add kuti\add* ini ndinotaura nendimi zhinji kukunda imwi mose;
\v 19 asi mukereke ndinoda kutaura mashoko mashanu efungwa dzangu, kuti ndidzidzise vamwevo, pamashoko anezvuru zvinegumi.
\v 20 Hama dzangu, musava vana pafungwa, asi muve vacheche pazvakaipa, asi pakuziva muve vakuru.
\v 21 Pamurairo pakanyorwa, pachiti: Nedzimwe ndimi uye nemimwe miromo ndichataura kurudzi urwu; kunyange zvakadaro, havanganditeereri ndizvo zvinoreva Ishe.
\v 22 Saka ndimi ndedze chiratidzo kwete kuna vanotenda, asi kuna vasingatendi; asi chiporofita hachisi chavasingatendi, asi chavanotenda.
\v 23 Naizvozvo kana kereke yose yaungana panzvimbo imwe, vose vakataura nendimi, vasinakudzidza kana vasina kutenda vakapinda havati munopenga here?
\v 24 Asi kana vose vakaporofita, mumwe usingatendi kana usina kudzidza akapinda, uchatendiswa navose, adudzirwe navose;
\v 25 nenzira iyi zvakavanzika zvomoyo wake zvinoratidzwa; naizvozvo uchawira pasi nechiso, achinamata Mwari, nokupupura kuti Mwari uri pakati penyu zvirokwazvo.
\s Zvose ngazviitwe nomutovo wakanaka mukereke
\p
\v 26 Zvino chinyiko, hama? Kana muchiungana, mumwe nomumwe wenyu unepisarema, nedzidziso, uno\add rumwe\add* rurimi une chaakazarurwa, , unechokududzira. Ngazviitwe zvose kuti musimbiswe.
\v 27 Kana mumwe achitaura no\add rurimi, ngazviitwe\add* navaviri, kana varege kupfuura vatatu, vachiravana; nomumwe ngaadudzire.
\v 28 Asi kana pasina unodudzira, ngaanyarare mukereke; ngaazvitaurire iye nokunaMwari.
\v 29 Vaporofita ngavataure vaviri kana vatatu, navamwe ngavanzvere.
\v 30 Zvino kana zvakazarurirwa mumwe ugerepo, wokutanga ngaanyarare.
\v 31 Nokuti mungaporofita mose muchiita mumwe-mumwe, kuti vose vadzidze, uye vose vanyaradzwe.
\v 32 Mweya yavaporofita inozviisa pasi pavaporofita;
\v 33 nokuti Mwari haazi wenyonganiso, asi worugare, sapakereke dzose dzavatsvene.
\v 34 Vanhukadzi venyu ngavanyarare mudzikereke; nokuti havatenderwi kutaura; asi kuzviisa pasi, sezvinorevavo murairo.
\v 35 Kana vachida kudzidza chinhu, ngavabvunze varume vavo kumba; nokuti chinyadzo kuti vanhukadzi vataure mukereke.
\v 36 Ko shoko raMwari rakabva kwamuri here? Kana rakasvika kwamuri moga here?
\v 37 Kana munhu achifunga kuti, ndiri muporofita, kana womweya, ngaatende kuti izvo zvandinokunyorerai, murairo waShe,
\v 38 Asi kana munhu asingazivi, ngaave usingazivi.
\v 39 Saka, hama, shingairirai kuporofita, musingadzivisi kutaura nendimi.
\v 40 Asi zinhu zvose ngazviitwe nomutovo wakafanira zvichitevedzana.

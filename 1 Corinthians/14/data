\c 14
\s Chipo chokuporofita chakanaka kupfuura chipo chendimi
\p
\v 1 Teverai rudo, mushuve zvoMweya, asi zvikuru kuti muporofite.
\v 2 Nokuti unotaura no\add rumwe\add* rurimi haatauri kuvanhu, asi kunaMwari; nokuti hakuna uno\add mu\add*nzwisisa; asi muMweya unotaura zvakavanzika.
\v 3 Asi uyo unoporofita unotaura kuvanhu, kutivaka nekurudziro nenyaradzo.
\v 4 Unotaura norurimi, unozvivaka iye; asi unoporofita, unovaka kereke.
\v 5 Zvino ndinoda kuti imwi mose mutaure nendimi, asi zvikuru kuti muprofite; nokuti unoporofita mukuru kunounotaura nendimi, asi kana achidudzira, kuti kereke isimbiswe.
\v 6 Asi zvino, hama, kana ndichiuya kwamuri, ndichitaura nendimi, ndingakubatsirai neiko, kana ndisingatauri nokuzarurirwa, kana noruzivo, kana nokuporofita, kana mukudzidzisa?
\v 7 Zvakadaro kunyange zvinhu zvisinoupenyu zvinorira, kana iri nyere, kana rudimbwa kana zvisingapi musiyano pakurira kwazvo, zvingazikamwa seiko chinoridzwa nenyere kana rudimbwa?
\v 8 Nokuti kana hwamanda ichipa maungira asinganzwisisiki, ndianiko ungazvigadzira kundorwa?
\v 9 Zvakadarovo nemwi, kana musingatauri norurimi mashoko anonyatso-zikamwa, zvinotaurwa zvichazikamwa seiko? Nokuti muchangotaura henyu mumhepo.
\v 10 Kana zvingadaro kune manzwi anamarudzi mazhinji panyika, hakune chinhu chisinenzwi racho.
\v 11 Zvino kana ndisingazivi zvinoreva inzwi, ini ndichava somunhu worumwe rurimi kuno unotaura, nounotaura uchava somunhu worumwe rurimi kwandiri.
\v 12 Saizvozvovo imwivo, zvamunoshingairira \add zvipo\add* zvoMweya, tsvakai zvikuru kuti muwanze pakuvaka kereke.
\v 13 Saka unotaura no\add rumwe\add* rurimi, ngaanyengetere kuti adudzire.
\v 14 Nokuti kana ndichinyengetera no\add rumwe\add* rurimi, mweya wangu unonyengetera, asi fungwa dzangu dzinoshaiwa zvibereko.
\v 15 Zvino chinyiko? Ndichanyengetera nomweya wangu uye ndichanyengetera nefungwa dzanguwo; ndichaimba nomweya, uye ndichaimba nokufunga kwanguvo.
\v 16 Kana zvisakadaro, kana iwe uchivonga nomweya, ko uyo ugere pachigaro chavasina kudzidza, uchati Ameni seiko pakuvonga kwako, zvaasingazivi chaunotaura iwe?
\v 17 Nokuti iwe unovonga hako zvakanaka, asi mumwe haasimbiswi.
\v 18 Ndinovonga Mwari, kuti ini ndinotaura nendimi zhinji kukunda imwi mose;
\v 19 asi pakereke ndinoda zvikuru kutaura mashoko mashoma nokufunga kwangu, kuti ndidzidzise vamwevo, pakutaura norumwe rurimi mashoko anezvuru zvinegumi.
\v 20 Hama dzangu, musava vana pakuziva, asi muve vacheche pazvakaipa, asi pakuziva muve vakuru.
\v 21 Pamurairo pakanyorwa, pachiti: Ndichataura kuvanhu ava, ndichireva navanhu vedzimwe ndimi nemimwe miromo; kunyange zvakadaro, havanganditeereri ndizvo zvinoreva Ishe.
\v 22 Saka ndimi hadzizi chiratidzo kuna vanotenda, asi kuna vasingatendi; asi kuna vanotenda.
\v 23 Naizvozvo, kana kereke yose yaungana, vose vakataura nendimi, vasinakudzidza kana vasina kutenda vakapinda, havati munopenga here?
\v 24 Asi kana vose vakaporofita, mumwe usingatendi kana usina kudzidza akapinda, uchatendiswa; navose, uchatongwa navose;
\v 25 nenzira iyi zvakavanzika zvomoyo wake zvinoratidzwa; naizvozvo uchawira pasi nechiso chake, achinamata Ishe, nokupupura kuti Mwari uri pakati penyu zvirokwazvo.
\s Zvose ngazviitwe nomutovo wakanaka mukereke
\p
\v 26 Zvino tichatiyiko, hama dzangu? Kana muchiungana, mumwe nomumwe unepisarema, unechokudzidzisa, unechaakazarurirwa, unorumwe rurimi, unechokududzira. Ngazviitwe zvose, kuti musimbiswe.
\v 27 Kana mumwe achitaura norurimi, ngazviitwe navaviri, kana varege kupfuura vatatu, vachiravana; nomumwe ngaadudzire.
\v 28 Asi kana pasina unodudzira, ngaanyarare mukereke; ngaazvitaurire iye, nokunaMwari.
\v 29 Vaporofita ngavataure vaviri, kana vatatu, navamwe ngavaidze.
\v 30 Zvino kana chimwe chinhu chikazarurirwa mumwe ugerepo, wokutanga ngaanyarare.
\v 31 Nokuti mungaporofita mose, muchiita mumwe-mumwe, kuti vose vadzidze, vose vanyaradzwe.
\v 32 Mweya yavaporofita inozviisa pasi pavaporofita;
\v 33 nokuti Mwari haazi Mwari wenyonganiso, asi worugare, sapakereke dzose dzavatsvene.
\v 34 Vanhukadzi venyu ngavanyarare mukereke; nokuti havatenderwi kutaura; asi vanorairwa kuti vazviise pasi, sezvinorevavo murairo.
\v 35 Kana vachida kudzidza chinhu, ngavabunze varume vavo kumusha; nokuti chinhu chinonyadzisa kuti vanhukadzi vataure mukereke.
\v 36 Ko shoko raMwari rakabva kwamuri here?
\v 37 Kana munhu achiti, ndiri muporofita, kana ndiri womweya, ngaatende kuti izvo zvandinokunyorerai, murairo waShe,
\v 38 Asi kana munhu asingazivi, ngaave usingazivi hake.
\v 39 Saka, hama dzangu, shingairirai kuporofita, musingadzivisi mumwe kutaura nendimi.
\v 40 Asi zinhu zvose ngazviitwe nomutovo wakafanira zvine mirairo yazvo.

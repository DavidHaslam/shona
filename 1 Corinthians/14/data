\c 14
\s Chipo chekuporofita chakanaka kupfuura chipo chendimi
\p
\v 1 Tevererai rudo; mushuve zvikuru zvemweya, asi zvikuru kuti muporofite.
\v 2 Nekuti unotaura nendimi haatauri kuvanhu, asi kuna Mwari; nekuti hakuna uno\add mu\add*nzwa; asi mumweya unotaura zvakavanzika.
\v 3 Asi unoporofita unotaura kuvanhu kuvaka nekurudziro nenyaradzo.
\v 4 Unotaura nendimi unozvivaka iye; asi unoporofita unovaka kereke.
\v 5 Ndinodawo kuti imwi mose mutaure nendimi, asi zvikuru kuti muporofite; nekuti unoporofita mukuru kune unotaura nendimi, kunze kwekuti achidudzira, kuti kereke iwane kuvakwa.
\v 6 Asi ikozvino, hama, kana ndichiuya kwamuri ndichitaura nendimi, ndichakubatsirai nei, kunze kwekuti ndichitaura nemwi kana muchakazarurwa, kana muruzivo, kana muchiporofita, kana mudzidziso?
\v 7 Zvakadaro zvinhu zvisina upenyu zvinorira, kana nyere, kana rudimbwa, kana zvisingapi musiyano pamaririro, zvingazikanwa sei chinoridzwa nenyere kana kuridzwa rudimbwa?
\v 8 Nekutiwo kana hwamanda ichipa maungira asinganzwisisiki, ndiani ungazvigadzira hondo?
\v 9 Saizvozvowo imwi, kana musingapi nerurimi shoko rakareruka kunzwisiswa, zvinotaurwa zvichazikanwa sei? Nekuti muchava vanotaura kumhepo.
\v 10 Ariko, kana zvingaitika, manzwi ane marudzi mazhinji zvakadai panyika asi hakuna rimwe risingarevi chinhu.
\v 11 Naizvozvo kana ndisingazivi zvinoreva inzwi, ndichava munhu werumwe rurimi kune unotaura, neunotaura munhu werumwe rurimi kwandiri.
\v 12 Zvakadaro nemwi, sezvamunoshingairira \add zvipo\add* zveMweya, tsvakai kuti mupfuurise pakuvaka kereke.
\v 13 Naizvozvo unotaura nendimi ngaanyengetere kuti adudzire.
\v 14 Nekuti kana ndichinyengetera nendimi, mweya wangu unonyengetera, asi fungwa dzangu hadzina chibereko.
\v 15 Zvino chii? Ndichanyengetera nemweya, uye ndichanyengetera nefungwawo; ndichaimba nemweya, uye ndichaimba nefungwawo.
\v 16 Kana zvisakadaro, ka uchivonga nemweya, uyo ugere pachigaro cheusina kudzidza uchati Ameni sei pakuvonga kwako, zvaasingazivi chaunotaura?
\v 17 Nekuti zvirokwazvo iwe unovonga zvakanaka, asi umwe haavakwi.
\v 18 Ndinovonga Mwari wangu, kuti ndinotaura nendimi kupfuura imwi mose;
\v 19 asi mukereke ndinoda kutaura mashoko mashanu nefungwa dzangu, kuti ndidzidzise vamwewo, pamashoko zvuru gumi nendimi.
\v 20 Hama, musava vanana pafungwa; asi pazvakaipa muve vacheche, asi pakuziva muve vakuru.
\v 21 Pamurairo pakanyorwa kuti: Nedzimwe ndimi uye neimwe miromo ndichataura kurudzi urwu; kunyange zvakadaro havangandinzwi, unoreva Ishe.
\v 22 Naizvozvo ndimi ndedzechiratidzo, kwete kune vanotenda, asi kune vasingatendi; asi chiporofita hachisi chevasingatendi, asi chevanotenda.
\v 23 Naizvozvo kana kereke yose yaungana panzvimbo imwe, vose ndokutaura nendimi, vasina kudzidza kana vasina rutendo vakapinda, havati munopenga here?
\v 24 Asi kana vose vakaporofita, umwe usingatendi kana usina kudzidza ndokupinda, uchatsiurwa nevose, aongororwe nevose;
\v 25 uye saizvozvo zvakavanzika zvemoyo wake zvinoratidzwa; saizvozvowo uchawa nechiso achinamata Mwari, nekupupura kuti Mwari uri pakati penyu zvirokwazvo.
\s Zvose ngazviitwe nemutowo wakanaka mukereke
\p
\v 26 Zvino chii, hama? Poga poga pamunoungana, umwe neumwe wenyu ane pisarema, ane dzidziso, ane ndimi, ane chakazarurwa, ane dudziro. Zvinhu zvose ngazviitirwe kuvaka.
\v 27 Kana umwe achitaura nendimi\add , ngazviitwe\add* nevaviri, kana varege kupfuura vatatu, uye vachiravana, neumwe ngaadudzire.
\v 28 Asi kana pasina mududziri, ngaanyarare mukereke; uye ngaataure kwaari nekuna Mwari.
\v 29 Vaporofitawo ngavataure vaviri kana vatatu, nevamwe ngavatonge.
\v 30 Asi kana zvakazarurirwa umwe ugerepo, wekutanga ngaanyarare.
\v 31 Nekuti mose mungaporofita umwe-umwe, kuti vose vadzidze, uye vose vakurudzirwe;
\v 32 nemweya yevaporofita inozviisa pasi pevaporofita.
\v 33 Nekuti Mwari haazi wenyonganyonga, asi werugare, sapakereke dzose dzevatsvene.
\v 34 Vanhukadzi venyu ngavanyarare mumakereke; nekuti havatenderwi kutaura; asi kuzviisa pasi, sezvinorevawo murairo.
\v 35 Kana vachidawo kudzidza chinhu, ngavabvunze varume vavo kumba; nekuti chinyadzo kumunhukadzi kutaure mukereke.
\v 36 Ko shoko raMwari rakabva kwamuri here? Kana rakasvika kwamuri moga here?
\v 37 Kana munhu achifunga kuti muporofita kana wemweya, ngaatende zvinhu zvandinonyora kwamuri, kuti mirairo yaIshe.
\v 38 Asi kana munhu asingazivi, ngaave usingazivi.
\v 39 Naizvozvo, hama, shingairirai kuporofita, musingadzivisi kutaura nendimi.
\v 40 Zvinhu zvose ngazviitwe nemutowo wakafanira uye zvichitevedzana.

\c 14
\s Chipo chekuporofita chakanaka kupfuura chipo chendimi
\p
\v 1 Teverai rudo; mushuve zvikuru zveMweya, asi zvikuru kuti muporofite.
\v 2 Nekuti unotaura no\add rumwe\add* rurimi haatauri kuvanhu, asi kunaMwari; nekuti hakuna uno\add mu\add*nzwisisa; asi muMweya unotaura zvakavanzika.
\v 3 Asi uyo unoporofita unotaura kuvanhu, kuvaka nekurudziro nenyaradzo.
\v 4 Unotaura norurimi unozvivaka iye; asi unoporofita, unovaka kereke.
\v 5 Zvino ndinoda kuti imwi mose mutaure nendimi, asi zvikuru kuti muporofite; nekuti unoporofita mukuru kunounotaura nendimi, kunze kokuti achidudzira, kuti kereke iwane kurudziro.
\v 6 Asi zvino, hama, kana ndichiuya kwamuri ndichitaura nendimi, ndingakubatsirai neiko kunze kokuti ndichitaura nemwi mukuzarurirwa, kana muruzivo, kana mukuporofita, kana mukudzidzisa?
\v 7 Zvakadaro kunyange zvinhu zvisina upenyu zvinorira, kana iri nyere, kana rudimbwa kana zvisingapi musiyano pamaririro, zvingazikamwa seiko chinoridzwa nyere kana rudimbwa?
\v 8 Nekuti kana hwamanda ichipa maungira asinganzwisisiki, ndianiko ungazvigadzira kundorwa?
\v 9 Zvakadarowo nemwi, kana musingatauri norurimi mashoko akareruka kunzwisiswa, zvinotaurwa zvichazikamwa sei? Nekuti muchangotaura henyu mumhepo.
\v 10 Kune, kana zvingadaro, manzwi anamarudzi mazhinji panyika, hakune rimwe rawo risingarevi chinhu.
\v 11 Naizvozvo kana ndisingazivi zvinoreva inzwi, ndichava somunhu worumwe rurimi kune unotaura, nounotaura somunhu worumwe rurimi kwandiri.
\v 12 Saizvozvo imwiwo, sezvamunoshingairira \add zvipo\add* zveMweya, tsvakai zvikuru kuti mupfuurise pakuvaka kereke.
\v 13 Naizvozvo unotaura no\add rumwe\add* rurimi ngaanyengetere kuti adudzire.
\v 14 Nekuti kana ndichinyengetera no\add rumwe\add* rurimi, mweya wangu unonyengetera, asi fungwa dzangu dzinoshaiwa chibereko.
\v 15 Zvino chinyi? Ndichanyengetera nomweya uye ndichanyengetera nefungwawo; ndichaimba nomweya, uye ndichaimba nefungwawo.
\v 16 Kana zvisakadaro, kana iwe uchivonga nomweya, ko uyo ugere pachigaro cheusina kudzidza uchati Ameni seiko pakuvonga kwako, zvaasingazivi chaunotaura?
\v 17 Nekuti zvirokwazvo iwe unovonga hako zvakanaka, asi mumwe haasimbiswi.
\v 18 Ndinovonga Mwari wangu, \add kuti\add* ndinotaura nendimi kupfuura imwi mose;
\v 19 asi mukereke ndinoda kutaura mashoko mashanu nefungwa dzangu, kuti ndidzidzise vamwewo, pamashoko anezvuru zvinegumi nendimi.
\v 20 Hama, musava vana vaduku pafungwa, asi pazvakaipa muve vacheche, asi pakuziva muve vakuru.
\v 21 Pamurairo pakanyorwa, pachiti: Nedzimwe ndimi uye nemimwe miromo ndichataura kurudzi urwu; kunyange zvakadaro, havanganditeereri ndizvo zvinoreva Ishe.
\v 22 Saka ndimi ndedzechiratidzo kwete kuna vanotenda, asi kuna vasingatendi; asi chiporofita hachisi chavasingatendi, asi chavanotenda.
\v 23 Naizvozvo kana kereke yose yaungana panzvimbo imwe, vose vakataura nendimi, vasina kudzidza kana vasina rutendo vakapinda havati munopenga here?
\v 24 Asi kana vose vakaporofita, mumwe usingatendi kana usina kudzidza akapinda, uchatendiswa navose, adudzirwe navose;
\v 25 saizvozvo zvakavanzika zvemoyo wake zvinoratidzwa; saizvozvo uchawa nechiso achinamata Mwari, nokupupura kuti Mwari uri pakati penyu zvirokwazvo.
\s Zvose ngazviitwe nomutoo wakanaka mukereke
\p
\v 26 Zvino chinyiko, hama? Poga poga pamunoungana, umwe neumwe wenyu ane pisarema, ane dzidziso, ane \add rumwe\add* rurimi ane chakazarurwa, ane dudziro. Zvinhu zvose ngazviitirwe kuvaka.
\v 27 Kana mumwe achitaura no\add rumwe\add* rurimi\add , ngazviitwe\add* navaviri, kana varege kupfuura vatatu, uye vachiravana, nomumwe ngaadudzire.
\v 28 Asi kana pasina unodudzira, ngaanyarare mukereke; ngaazvitaurire iye nokunaMwari.
\v 29 Vaporofita ngavataure vaviri kana vatatu, navamwe ngavanzvere.
\v 30 Zvino kana zvakazarurirwa mumwe ugerepo, wokutanga ngaanyarare.
\v 31 Nekuti mose mungaporofita muchiita mumwe-mumwe, kuti vose vadzidze, uye vose vakurudzirwe.
\v 32 Nemweya yavaporofita inozviisa pasi pavaporofita.
\v 33 Nekuti Mwari haazi wenyonganiso, asi worugare, sapakereke dzose dzavatsvene.
\v 34 Vanhukadzi venyu ngavanyarare mudzikereke; nekuti havatenderwi kutaura; asi kuzviisa pasi, sezvinorevawo murairo.
\v 35 Kana vachida kudzidza chimwe chinhu, ngavabvunze varume vavo kumba; nekuti chinyadzo kuti vanhukadzi vataure mukereke.
\v 36 Ko shoko raMwari rakabva kwamuri here? Kana rakasvika kwamuri moga here?
\v 37 Kana munhu achifunga kuti muporofita, kana womweya, ngaatende kuti izvo zvandinokunyorerai murairo waShe;
\v 38 Asi kana munhu asingazivi, ngaave usingazivi.
\v 39 Saka, hama, shingairirai kuporofita, musingadzivisi kutaura nendimi.
\v 40 Asi zinhu zvose ngazviitwe nomutoo wakafanira zvichitevedzana.

\c 1
\s Kwaziso nokuvonga
\p
\v 1 Pauro wakadamwa \add kuva\add* muapositori waJesu Kristu kubudikidza nokuda kwaMwari, naSositene hama,
\v 2 kukereke yaMwari iri paKorinde, kuna ivo vakaitwa vatsvene muna Jesu Kristu, vakadamwa \add kuva\add* vatsvene, pamwe navose vanodana panzvimbo dzose kuzita raIshe wedu Kristu Jesu, zvose wavo nowedu:
\v 3 Nyasha kwamuri norugare runobva kunaMwari baba vedu naShe Jesu Kristu.
\v 4 Ndinovonga Mwari wangu nguva dzose nokuda kwenyu, nokuda kwenyasha dzaMwari dzamakapiwa munaKristu Jesu;
\v 5 kuti pazvinhu zvose makafumiswa maari, pakutaura kose naparuzivo rwose,
\v 6 sezvo uchapupu hwaKristu hwakasimbiswa mamuri;
\v 7 kuti hamusariri pane chimwe chipo, muchimirira kuratidzwa kwaShe wedu Jesu Kristu,
\v 8 uchakusimbisaiwo kusvikira pakuguma, musingapomerwi mhosva pazuva raShe wedu Jesu Kristu.
\v 9 Mwari wakatendeka, wamakadamwa kubudikidza naye mukudyidzana koMwanakomana wake Jesu Kristu Ishe wedu.
\s Kupesana pakereke paKorinde
\p
\v 10 Zvino ndinokugombedzerai, hama, nezita raShe wedu Jesu Kristu, kuti imwi mose mutaure chinhu chimwe, uye pasava nekupatsanurana pakati penyu; asi kuti mubatanidzwe pamwechete zvakazara pamurangariro mumwe namaonero mamwe.
\v 11 Nokuti ndakanyatsoudzwa pamusoro penyu hama dzangu navokwaKirowa, kuti kune makakava pakati penyu.
\v 12 Zvino ndinoreva izvi, kuti mumwe nomumwe wenyu unoti: Ini ndiri waPauro; asi ini waAporo; asi ini waKefasi; asi ini waKristu.
\v 13 Ko Kristu wakapatsanurwa here? Ko Pauro wakarovererwa imwi here? Kana makabhabhatidzwa muzita raPauro here?
\v 14 Ndinovonga Mwari kuti handina kubhabhatidza mumwe wenyu, kunze kwaKrispo naGayo;
\v 15 kuti kurege kuva noungati ndakabhabhatidza muzita rangu ndomene.
\v 16 Uye ndakabhabhatidzawo imba yaStefana; kunze \add kwaivava\add* handizivi kana ndakabhabhatidza mumwe.
\v 17 Nokuti Kristu wakandituma kwete kuzobhabhatidza, asi kuzoparidza evhangeri; kwete nenjere dzamashoko, \add kuti\add* zvimwe muchinjikwa waKrsitu ushaiswe maturo.
\s Uchenjeri hwaMwari nouchenjeri hwenyika
\p
\v 18 Nokuti shoko romuchinjikwa kuna vanoparadzwa upenzi; asi kwatiri isu vanoponeswa isimba raMwari.
\v 19 Nokuti kwakanyorwa \add kuchinzi\add*: Ndichaparadza njere dzavakachenjera, Ndichashaisa maturo kunzwisisa kwavazivi.
\v 20 Uripiko wakachenjera? Uripiko munyori? Uripiko mukakavari wenyika ino? Mwari haana kuita uchenjeri hwenyika upenzi here?
\v 21 Nokuti zvichionekwa muuchenjeri hwaMwari, nyika kubudikidza nouchenjeri \add hwayo\add* haina kuziva Mwari, zvakafadza Mwari kubudikidza noupenzi hwokuparidza kuponesa vanotenda.
\v 22 Nokuti vaJudha vanokumbira chiratidzo, navaGiriki vanotsvaka uchenjeri;
\v 23 asi isu tinoparidza Kristu wakaroverwa, kuvaJudha chigumbuso, noupenzi kuvaGiriki;
\v 24 asi kuna avo vakadamwa, vose vaJudha navaGiriki, Kristu isimba raMwari nouchenjeri hwaMwari;
\v 25 nokuti upenzi hwaMwari hwakachenjera kupfuura vanhu, noutera hwaMwari hwakasimba kupfuura vanhu.
\v 26 Nokuti tarirai kudanwa kwenyu, hama, kuti havazi vazhinji vakachenjera panyama, havazi vazhinji vane simba, havazi vazhinji vanokudzwa;
\v 27 asi Mwari wakatsaura zvinhu zvoupenzi zvenyika, kuti anyadzise vakachenjera; uye Mwari wakatsaura zvinhu zvisina simba zvenyika, kuti anyadzise izvo zvinesimba;
\v 28 Nezvinhu zvapasi zvenyika nezvinhu zvinoshoorwa Mwari wakazvisarudza, nezvinhu zvisipo, kuti ashaise zvinhu zviripo maturo;
\v 29 kuti kurege kuva nenyama ingazvikudza pamberi pake.
\v 30 Asi kwaari imwi muri munaKristu Jesu, iye wakatiitirwa isu uchenjeri hwunobva kunaMwari, nokururama, nokuitwa vatsvene, norudzikinuro.
\v 31 Kuti maererano sezvazvakanyorwa \add zvichinzi\add*: Uyo unozvikudza, ngaazvikudze munaShe.

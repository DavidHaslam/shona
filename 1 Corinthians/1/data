\c 1
\s Kwaziso nekuvonga
\p
\v 1 Pauro wakadamwa \add kuva\add* muapositori waJesu Kristu kubudikidza nechido chaMwari, naSositenesi hama,
\v 2 kukereke yaMwari iri paKorinde, kune vakaitwa vatsvene muna Jesu Kristu, vakadamwa \add kuva\add* vatsvene, pamwe nevose vanodana panzvimbo dzose kuzita raIshe wedu Kristu Jesu, zvose wavo newedu:
\v 3 Nyasha kwamuri nerugare runobva kuna Mwari baba vedu naIshe Jesu Kristu.
\v 4 Ndinovonga Mwari wangu nguva dzose nekuda kwenyu, nekuda kwenyasha dzaMwari dzamakapiwa muna Kristu Jesu;
\v 5 kuti pachinhu chose makafumiswa maari, pakutaura kose neparuzivo rwose,
\v 6 sezvo uchapupu hwaKristu hwakasimbiswa mamuri;
\v 7 kuti hamusariri pane chimwe chipo, muchimirira kuratidzwa kwaIshe wedu Jesu Kristu,
\v 8 uchakusimbisaiwo kusvikira pakuguma, musina mhosva pazuva raIshe wedu Jesu Kristu.
\v 9 Mwari wakatendeka, wamakadamwa kubudikidza naye mukudyidzana kweMwanakomana wake Jesu Kristu Ishe wedu.
\s Kupesana pakereke paKorinde
\p
\v 10 Zvino ndinokukumbirisai, hama, nezita raIshe wedu Jesu Kristu, kuti mose mutaure chinhu chimwe, uye pasava nekupatsanurana pakati penyu; asi kuti mubatanidzwe pamwe zvakazara pamurangariro umwe nemaonero mamwe.
\v 11 Nekuti ndakanyatsoudzwa pamusoro penyu, hama dzangu, nevekwaKirowa, kuti kune makakava pakati penyu.
\v 12 Zvino ndinoreva izvi, kuti umwe neumwe wenyu unoti: Ini ndiri waPauro, asi ini waAporo, asi ini waKefasi, asi ini waKristu.
\v 13 Kristu wakapatsanurwa here? Ko Pauro wakarovererwa pamuchunjikwa imwi here? Kana makabhabhatidzwa muzita raPauro here?
\v 14 Ndinovonga Mwari kuti handina kubhabhatidza mumwe wenyu, kunze kwaKrispo naGayo;
\v 15 kuti kurege kuva neungati ndakabhabhatidza muzita rangu ndomene.
\v 16 Uye ndakabhabhatidzawo imba yaStefana; kunze \add kwaivava\add* handizivi kana ndakabhabhatidza umwe.
\v 17 Nekuti Kristu wakandituma kwete kuzobhabhatidza, asi kuti ndiparidze evhangeri; kwete nenjere dzemashoko, \add kuti\add* zvimwe muchinjikwa waKrsitu ushaiswe maturo.
\s Uchenjeri hwaMwari neuchenjeri hwenyika
\p
\v 18 Nekuti shoko remuchinjikwa kuna vanoparadzwa upenzi; asi kwatiri isu vanoponeswa isimba raMwari.
\v 19 Nekuti kwakanyorwa \add kuchinzi\add*: Ndichaparadza njere dzevakachenjera, Ndichashaisa maturo kunzwisisa kwevazivi.
\v 20 Uripi wakachenjera? Uripi munyori? Uripi mukakavari wenyika ino? Mwari haana kuita uchenjeri hwenyika ino upenzi here?
\v 21 Nekuti muuchenjeri hwaMwari, nyika kubudikidza neuchenjeri \add hwayo\add* haina kuziva Mwari, zvakafadza Mwari kubudikidza neupenzi hwekuparidza kuponesa vanotenda.
\v 22 Nekuti vaJudha vanokumbira chiratidzo, nevaGiriki vanotsvaka uchenjeri;
\v 23 asi isu tinoparidza Kristu wakarovererwa pamuchinjikwa, kuvaJudha chigumbuso, nekuvaGiriki upenzi;
\v 24 asi kune vakadamwa, vose vaJudha navaGiriki, Kristu isimba raMwari nenjere dzaMwari;
\v 25 Nekuti upenzi hwaMwari hwakachenjera kupfuura vanhu, noutera hwaMwari hwakasimba kupfuura vanhu.
\v 26 Nekuti tarirai kudanwa kwenyu, hama, kuti ha\add va\add*zi vazhinji vakachenjera panyama, havazi vazhinji vane simba, havazi vazhinji vanokudzwa;
\v 27 asi Mwari wakatsaura zvinhu zveupenzi zvenyika, kuti anyadzise vakachenjera; uye Mwari wakatsaura zvinhu zvisina simba zvenyika, kuti anyadzise izvo zvine simba;
\v 28 Nezvinhu zvepasi zvenyika nezvinhu zvinoshorwa Mwari wakasarudza, nezvinhu zvisipo, kuti ashaise zvinhu zviripo maturo;
\v 29 kuti kurege kuva nenyama ingazvikudza pamberi pake.
\v 30 Asi kwaari imwi muri muna Kristu Jesu, iye wakaitirwa isu uchenjeri hwunobva kuna Mwari, nekururama, nekuitwa vatsvene, nerudzikinuro.
\v 31 Kuti maererano sezvazvakanyorwa \add zvichinzi\add*: Uyo unozvikudza, ngaazvikudze muna Ishe.

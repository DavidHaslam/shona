\c 1
\s Kwaziso nekuvonga
\p
\v 1 Pauro wakadanwa \add kuva\add* muapositori waJesu Kristu nechido chaMwari, naSositenesi hama,
\v 2 kukereke yaMwari iri paKorinde, kune vakaitwa vatsvene muna Kristu Jesu, vakadanwa \add kuva\add* vatsvene, pamwe nevose vanodana kuzita raIshe wedu Kristu Jesu panzvimbo yoga yoga, wavo neweduwo:
\v 3 Nyasha kwamuri nerugare runobva kuna Mwari baba vedu naIshe Jesu Kristu.
\v 4 Ndinovonga Mwari wangu nguva dzose maererano nemwi, nekuda kwenyasha dzaMwari dzakapiwa kwamuri muna Kristu Jesu;
\v 5 kuti pachinhu chose makafumiswa maari, panhaurwa yose neruzivo rwose,
\v 6 sezvo uchapupu hwaKristu hwakasimbiswa mamuri;
\v 7 kuti hamusariri pane chimwe chipo, muchimirira kuratidzwa pachena kwaIshe wedu Jesu Kristu,
\v 8 iye uchakusimbisaiwo kusvika kumagumo, kuti musava nemhosva pazuva raIshe wedu Jesu Kristu.
\v 9 Mwari wakatendeka, wamakadanwa kubudikidza naye mukudyidzana kweMwanakomana wake Jesu Kristu Ishe wedu.
\s Kupesana pakereke paKorinde
\p
\v 10 Zvino ndinokukumbirisai, hama, nezita raIshe wedu Jesu Kristu, kuti mose mutaure chinhu chimwe, uye pasava nekupatsanurana pakati penyu, asi muve vakakwana pamurangariro umwe nemuonero umwe.
\v 11 Nekuti ndakaudzwa pamusoro penyu, hama dzangu, nevekwaKirowa, kuti kune makakava pakati penyu.
\v 12 Zvino ndinoreva izvi, kuti umwe neumwe wenyu unoti: Ini ndiri waPauro, iniwo waAporo, iniwo waKefasi, iniwo waKristu.
\v 13 Kristu wakapatsanurwa here? Ko Pauro wakarovererwa pamuchunjikwa imwi, kana makabhabhatidzwa muzita raPauro here?
\v 14 Ndinovonga Mwari kuti handina kubhabhatidza umwe wenyu, kunze kwaKrispo naGayo;
\v 15 kuti kurege kuva neunoti ndakabhabhatidza muzita rangu ndomene.
\v 16 Uye ndakabhabhatidzawo imba yaStefana; kunze \add kwaivava\add* handizivi kana ndakabhabhatidza umwe.
\v 17 Nekuti Kristu wakandituma kwete kuzobhabhatidza, asi kuti ndiparidze evhangeri; kwete nenjere dzeshoko, \add kuti\add* zvimwe muchinjikwa waKrsitu ushaiswe maturo.
\s Uchenjeri hwaMwari neuchenjeri hwenyika
\p
\v 18 Nekuti shoko remuchinjikwa kuna vanoparadzwa upenzi, asi kwatiri isu vanoponeswa isimba raMwari.
\v 19 Nekuti kwakanyorwa \add kuchinzi\add*: Ndichaparadza njere dzevakachenjera, Ndichashaisa maturo kunzwisisa kwevanzwisisi.
\v 20 Uripi wakachenjera? Uripi munyori? Uripi mukakavari wenyika ino? Mwari haana kuita uchenjeri hwenyika ino upenzi here?
\v 21 Nekuti muuchenjeri hwaMwari nyika neuchenjeri \add hwayo\add* haina kuziva Mwari, zvakafadza Mwari neupenzi hwemharidzo kuponesa vanotenda.
\v 22 Nekuti vaJudha vanokumbira chiratidzo, nevaGiriki vanotsvaka uchenjeri;
\v 23 asi isu tinoparidza Kristu wakarovererwa pamuchinjikwa, kuvaJudha chigumbuso, nekuvaGiriki upenzi;
\v 24 asi kune vakadamwa, vaJudha pamwe nevaGiriki, Kristu \add i\add*simba raMwari nenjere dzaMwari;
\v 25 Nekuti upenzi hwaMwari hwakachenjera kupfuura vanhu, neutera hwaMwari hwakasimba kupfuura vanhu.
\v 26 Nekuti tarirai kudanwa kwenyu, hama, kuti ha\add va\add*si vazhinji vakachenjera panyama, ha\add va\add*si vazhinji vane simba, ha\add va\add*si vazhinji vepamusoro;
\v 27 asi Mwari wakasarudza zvinhu zveupenzi zvenyika, kuti anyadzise vakachenjera; uye Mwari wakasarudza zvinhu zvisina simba zvenyika, kuti anyadzise zvine simba;
\v 28 Nezvinhu zvepasi zvenyika nezvinhu zvinozvidzwa Mwari wakasarudza, nezvinhu zvisipo, kuti ashaise zvinhu zviripo maturo;
\v 29 kuti kusava nenyama ingazvikudza pamberi pake.
\v 30 Asi nekuda kwake imwi muri muna Kristu Jesu, wakaitirwa isu uchenjeri hwunobva kuna Mwari, nekururama, nekuitwa vatsvene, nerudzikunuro;
\v 31 kuti sezvazvakanyorwa \add zvichinzi\add*: Unozvikudza, ngaazvikudze muna Ishe.

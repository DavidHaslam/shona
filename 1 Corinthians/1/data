\c 1
\s Kwaziso nokuvonga
\p
\v 1 Pauro wakadamwa \add kuva\add* muapositori waJesu Kristu kubudikidza nokuda kwaMwari, naSostene hama
\v 2 kukereke yaMwari iri paKorinde, kuna ivo vakaitwa vatsvene muna Jesu Kristu, vakadamwa \add kuva\add* vatsvene pamwe navose vanodana panzvimbo dzose kuzita raJesu Kristu, Ishe wedu, zvose wavo nowedu:
\v 3 Nyasha kwamuri, norugare runobva kunaMwari baba vedu naShe Jesu Kristu.
\v 4 Ndinogara ndichivonga Mwari nguva dzose nokuda kwenyu, nokuda kwenyasha dzaMwari dzinopiwa kwamuri munaKristu Jesu;
\v 5 kuti pazvinhu zvose makafumiswa naye, pakutaura kose, naparuzivo rwose;
\v 6 sezvo uchapupu hwaKristu hwakasimbiswa mamuri;
\v 7 kuti hamusariri pane chipo chimwe; muchimirira kuratidzwa kwaShe wedu, Jesu Kristu;
\v 8 uchakusimbisai kusvikira pakuguma, muve vasingapomerwi pazuva raShe Jesu Kristu.
\v 9 Mwari \add ndiye\add* wakatendeka, wamakadamwa kubudikidza naye mukuyanana koMwanakomana wake Jesu Kristu Ishe wedu.
\s Kupesana pakereke paKorinde
\p
\v 10 Zvino ndinokugombedzerai, hama dzangu, nezita raShe wedu Jesu Kristu, kuti imwi mose mutaure chinhu chimwe, uye pasava nekupesana; asi kuti musonganiswe zvakazara pamurangariro mumwe namaonero mamwe.
\v 11 Nokuti ndakaudzwa pamusoro penyu, hama dzangu, navokwaKrowe, kuti kune makakava pakati penyu.
\v 12 Zvandinoreva ndizvo, kuti mumwe nomumwe wenyu unoti: Ini ndiri waPauro, ini waAporo, ini waKefasi, ini waKristu.
\v 13 Ko Kristu wakaparadzaniswa here? Ko Pauro wakaroverwa nokuda kwenyu here? Kana makabhabhatidzwa muzita raPauro here?
\v 14 Ndinovonga Mwari kuti handina kubhabhatidza mumwe wenyu, asi Krispo naGayo;
\v 15 kuti kurege kuva noungati, makabhabhatidzwa muzita rangu.
\v 16 Ndakabhabhatidzavo veimba yaStefana; asi vamwe handizivi kana ndakabhabhatidza mumwe.
\v 17 Nokuti Kristu wakandituma kwete kuzobhabhatidza, asi kuzoparidza evhangeri; kwete nenjere dzamashoko, \add kuti\add* zvimwe muchinjikwa waKrsitu ungashaiswa maturo.
\s Uchenjeri hwaMwari nouchenjeri hwenyika
\p
\v 18 Nokuti shoko romuchinjikwa kuna vanoparadzwa upenzi; asi kwatiri isu tinoponeswa isimba raMwari.
\v 19 Nokuti kwakanyorwa \add kuchinzi\add*: Ndichaparadza uchenjeri hwavakachenjera, Ndichashaisa maturo kunzwisisa kwavakangwara.
\v 20 Uripiko wakachenjera? Uripiko munyori? Uripiko mukakavari wenyika ino? Mwari haana kuita uchenjeri hwenyika hwuve upenzi here?
\v 21 Nokuti zvichionekwa muuchenjeri hwaMwari, nyika kubudikidza nouchenjeri \add hwayo\add* haina kuziva Mwari, zvakafadza Mwari noupenzi hwokuparidza kuponesa vanotenda.
\v 22 Nokuti vaJudha vanokumbira chiratidzo, navaGiriki vanotsvaka uchenjeri;
\v 23 asi isu tinoparidza Kristu wakaroverwa, kuvaJudha chigumbuso, noupenzi kuvaGiriki;
\v 24 asi kunavakadamwa, vose vaJudha navaGiriki Kristu isimba raMwari nouchenjeri hwaMwari.
\v 25 Nokuti upenzi hwaMwari hwakachenjera kupfuura vanhu; noutera hwaMwari hwakasimba kupfuura vanhu.
\v 26 Nokuti imwi tarirai kudamwa kwenyu, hama, kuti havazi vazhinji vakachenjera panyama havazi vazhinji vanesimba, havazi vazhinji vanokudzwa;
\v 27 asi Mwari wakatsaura zvinhu zvoupenzi zvenyika, kuti anyadzise vakachenjera; uye Mwari wakatsaura zvinhu zvisina simba zvenyika, kuti anyadzise izvo zvinesimba;
\v 28 Nezvinhu zvapasi zvenyika, nezvinhu zvinoshovorwa Mwari wakasarudza, nezvinhu zvisipo, kuti ashaise zviripo maturo,
\v 29 kuti kurege kuva nenyama ingazvikudza pamberi pake.
\v 30 Asi kwaari imwi muri munaKristu Jesu, iye wakatiitirwa isu uchenjeri hwunobva kunaMwari, nokururama, nokuitwa vatsvene, norudzikinuro.
\v 31 Kuti sezvazvakanyorwa \add zvichinzi\add*: Unozvikudza, ngaazvikudze munaShe.

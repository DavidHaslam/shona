\c 4
\s Vabati vezvakavanzika zvaMwari
\p
\v 1 Munhu ngaatirangarire sezvizvi, sevabati vaKristu, nevachengeti vezvakavanzika zvaMwari.
\v 2 Uyezve, zvinotarisirwa kuti pavatariri, kuti munhu awanikwe akatendeka.
\v 3 Asi kwandiri chinhu chiduku-duku kuti nditongeswe nemwi, kana nekutonga kwevanhu; asi neni handizvitongesi.
\v 4 Nekuti handirangariri chinhu kwandiri, zvakadaro handinzi handina mhosva neizvozvo; asi unonditonga ndiIshe.
\v 5 Naizvozvo regai kutonga chinhu nguva isati yasvika, kusvikira Ishe auya, iye uchabudisawo pachena zvinhu zvakavanzika zverima, uye ucharatidza mazano emoyo; uye ipapo munhu umwe neumwe ucharumbidzwa naMwari.
\s Kusazvikudza kwavaapositori
\p
\v 6 Zvino zvinhu izvi, hama, ndinozvifananidzira neni naAporo nekuda kwenyu, kuti mudzidze kwatiri kuti musafunga kupfuura zvakanyorwa, kuti umwe arege kuzvikudza muchipokana umwe neumwe.
\v 7 Nekuti ndiani wakaita kuti usiyane \add nevamwe\add*? Uye chii chaunacho chausina kugamuchira? Zvino kana wakagamuchira, unozvikudzirei seusina kugamuchira?
\v 8 Matoguta, matofuma, matotonga kunze kwedu; ndinodawo kuti mutonge, kuti isuwo titonge pamwe nemwi.
\v 9 Nekuti ndinofunga kuti Mwari wakatigadza isu vaapositori vekupedzisira, sevakatemerwa rufu; nekuti takaitwa chivokero kunyika, nekuvatumwa, nekuvanhu.
\v 10 Isu \add tiri\add* mapenzi nekuda kwaKristu, asi imwi makachenjera muna Kristu; isu tine utera, asi imwi makasimba; imwi munokudzwa, asi isu tinozvidzwa.
\v 11 Kunyange kusvikira nguva ino tine nzara, uye tine nyota, uye takashama, uye tinorohwa netsiva, uye tiri vambeyi,
\v 12 uye tinochama tichishanda nemaoko edu; tinoti tichinyombwa tinoropafadza, tinoti tichishushwa tinotsunga moyo;
\v 13 kana tichinyeyewa tinonyengerera; tinoitwa setsvina yenyika, marara ezvinhu zvose, kusvikira ikozvino.
\v 14 Handinyoreri zvinhu izvi kuti ndikunyadzisei, asi savana vangu vanodikamwa ndino\add ku\add*nyevera\add i\add*.
\v 15 Nekuti kunyange mune varairidzi zvuru gumi muna Kristu, zvakadaro hamuna madzibaba mazhinji; nekuti muna Kristu Jesu ini ndakakuberekai kubudikidza neevhangeri.
\v 16 Naizvozvo ndinokukumbirisai: Ivai vatevedzeri vangu.
\v 17 Nemhaka iyi ndatuma Timotio kwamuri, unova mwana wangu unodikamwa, uye wakatendeka muna Ishe, uchakuyeuchidzai mitoo yangu iri muna Kristu, sezvandinodzidzisa kose pakereke imwe neimwe.
\v 18 Zvino vamwe vakazvikudza sezvinonzi handiuyi kwamuri.
\v 19 Asi ndichauya kwamuri nekukurumidza, kana Ishe achida, uye ndichaziva, kwete shoko revanozvikudza, asi simba.
\v 20 Nekuti ushe hwaMwari hahwuzi pashoko, asi pasimba.
\v 21 Munodei? Ndiuye kwamuri netsvimbo here, kana murudo nemweya weuyoro?

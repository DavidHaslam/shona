\c 4
\s Varanda vezvakavanzika zvaMwari
\p
\v 1 Munhu ngaatirangarire sezvizvi, savaranda vaKristu, navachengeti vezvakavanzika zvaMwari.
\v 2 Pamusoro pazvo zvinotarisirwa kuti pavatariri kuti munhu awanikwe akatendeka.
\v 3 Asi kwandiri, chinhu chiduku-duku kuti nditongwe nemwi, kana nokutonga komunhu; asi kunyange neni handizvitongi.
\v 4 Nokuti handirangariri chinhu pamusoro pangu; zvakadaro handiruramiswi naizvozvo; asi iye unonditonga ndiyeShe.
\v 5 Saka regai kutonga chinhu nguva isati yasvika, kusvikira Ishe auya, iye zvose uchabudisa pachena zvinhu zvakavanzika zverima, uye ucharatidza mazano omoyo; ipapo munhu mumwe nomumwe ucharumbidzwa naMwari.
\s Kusazvikudza kwavaapositori
\p
\v 6 Zvino zvinhu izvi, hama, ndakanyora ndichizvifananidzira neni naAporo nokuda kwenyu; kuti mudzidze kwatiri kuti musafunga kupfuura izvo zvakanyorwa, kuti mumwe arege kuzvikudza, achitsaura mumwe kunomumwe.
\v 7 Nokuti ndianiko wakaita kuti musiyane? Chinyiko chaunacho chausina kupiwa? Zvino kana wakangopiwa, unozvikudzireiko sousina kungopiwa?
\v 8 Zvino matoguta, zvino matofuma, matotonga kunze kwedu; ndinodawo kuti mutonge, kuti nesuwo titonge pamwe nemwi.
\v 9 Nokuti ndinoona kuti Mwari wakatigadza isu vaapositori vokupedzisira, savanhu vakatemerwa rufu; nokuti takaitwa chinhu chinovokerwa nenyika, nokutumwa nokuvanhu.
\v 10 Isu \add tiri\add* mapenzi nokuda kwaKristu, asi imwi makachenjera munaKristu; isu tinoshaiwa simba, asi imwi makasimba; imwi munokudzwa, asi isu tinozvidzwa.
\v 11 Kunyange kusvikira nguva ino tinenzara, tinenyota, hatina chatingafuka, tinorohwa netsiva, tiri vambeyi;
\v 12 tinobhindauka, tichishanda namavoko edu; kana tichinyombwa, tinoropafadza, kana tichitambudzwa, tinotsunga moyo;
\v 13 kana tichipomerwa, tinovaraidza; tinoitwa setsvina yenyika, marara ezvinhu zvose kusvikira zvino.
\v 14 Handikunyoreriyi zvinhu izvi kuti ndikunyadzisei, asi savana vangu vanodikamwa kuti ndikurairei.
\v 15 Nokuti kunyange mune navadzidzisi vanezvuru zvinegumi munaKristu, asi hamuna madzibaba mazhinji; nokuti munaJesu Kristu ini ndakakuberekai kubudikidza neevhangeri.
\v 16 Naizvozvo ndinokunyengetedzai, kuti muve vateveri vangu.
\v 17 Nemhaka iyi ndakatuma Timotio kwamuri, anova mwana wangu unodikamwa, uye wakatendeka munaShe; iye uchakuyeudzai mitovo yangu iri munaKristu Jesu, sezvandinodzidzisa kose pakereke dzose.
\v 18 Zvino vamwe vanozvikudza sezvinonzi handingauyi kwamuri.
\v 19 Asi ndichauya kwamuri nokukurumidza, kana Ishe achida; handingazivi shoko raivavo vanozvikudza, asi simba ravo.
\v 20 Nokuti ushe hwaMwari hahwuzi pashoko asi pasimba.
\v 21 Munodeiko? Ndiuye kwamuri neshamhu kana norudo nomweya wouyoro here?

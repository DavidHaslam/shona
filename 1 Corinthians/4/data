\c 4
\s Varanda vezvakavanzika zvaMwari
\p
\v 1 Munhu ngaatirangarire sezvizvi, savaranda vaKristu, navachengeti vezvakavanzika zvaMwari.
\v 2 Pamusoro pazvo zvinotarisirwa kuti pavatariri kuti munhu awanikwe akatendeka.
\v 3 Asi kwandiri, chinhu chiduku-duku kuti nditongwe nemwi, kana nokutonga komunhu; asi kunyange neni handizvitongi.
\v 4 Nokuti handirangariri chinhu pamusoro pangu; zvakadaro handiruramiswi naizvozvo; asi iye unonditonga ndiyeShe.
\v 5 Saka regai kutonga chinhu nguva isati yasvika, kusvikira Ishe auya, iye zvose uchabudisa pachena zvinhu zvakavanzika zverima, uye ucharatidza mazano omoyo; ipapo munhu mumwe nomumwe ucharumbidzwa naMwari.
\s Kusazvikudza kwavaapositori
\p
\v 6 Zvino zvinhu izvi, hama, ndakanyora ndichizvifananidzira neni naAporo nokuda kwenyu; kuti mudzidze kwatiri kuti musafunga kupfuura izvo zvakanyorwa, kuti mumwe arege kuzvikudza, achitsaura mumwe kunomumwe.
\v 7 Nokuti ndianiko wakaita kuti musiyane? Chinyiko chaunacho chausina kupiwa? Zvino kana wakangopiwa, unozvikudzireiko sousina kungopiwa?
\v 8 Zvino matoguta, zvino matofuma, matotonga kunze kwedu; ndinodawo kuti mutonge, kuti nesuwo titonge pamwe nemwi.
\v 9 Nokuti ndinoona kuti Mwari wakatigadza isu vaapositori vokupedzisira, savakatemerwa rufu; nokuti takaitwa chinhu chivokero kunyika, nokuvatumwa nokuvanhu.
\v 10 Isu \add tiri\add* mapenzi nokuda kwaKristu, asi imwi makachenjera munaKristu; isu tine utera, asi imwi makasimba; imwi munokudzwa, asi isu tinozvidzwa.
\v 11 Kunyange kusvikira nguva ino tinenzara uye tinenyota, takashama, tinorohwa netsiva, tiri vambeyi;
\v 12 tinobhindauka, tichishanda namavoko edu; kana tichinyombwa tinoropafadza, kana tichitambudzwa, tinotsunga moyo;
\v 13 kana tichipomerwa zvakaipa, tinonyengerera; tinoitwa setsvina yenyika, marara ezvinhu zvose kusvikira zvino.
\v 14 Handinyoreri zvinhu izvi kuti ndikunyadzisei, asi savana vangu vanodikamwa kuti ndi\add ku\add*nyevera\add i\add*.
\v 15 Nokuti kunyange mune vadzidzisi vanezvuru zvinegumi munaKristu, zvakadaro hamuna madzibaba mazhinji; nokuti muna Kristu Jesu ini ndakakuberekai kubudikidza neevhangeri.
\v 16 Naizvozvo ndinokunyengetedzai: Ivai vateveri vangu.
\v 17 Nemhaka iyi ndakatuma Timotio kwamuri, anova mwana wangu unodikamwa, uye wakatendeka munaShe; iye uchakuyeudzai mitovo yangu iri munaKristu, sezvandinodzidzisa kose pakereke dzose.
\v 18 Zvino vamwe vanozvikudza sezvinonzi handingauyi kwamuri.
\v 19 Asi ndichauya kwamuri nokukurumidza, kana Ishe achida; uye ndichaziva kwete shoko raivavo vanozvikudza, asi simba.
\v 20 Nokuti ushe hwaMwari hahwuzi pashoko asi pasimba.
\v 21 Munodeiko? Ndiuye kwamuri netsvimbo here kana norudo nomweya wouyoro?

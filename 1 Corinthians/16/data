\c 16
\s Zvipo zvekupa vamwe vatendi
\p
\v 1 Zvino maererano nezvakaunganidzirwa vatsvene, sezvandakaraira kereke dzeGaratia, imwiwo itai seizvozvo.
\v 2 \add Nemusi\add* wekutanga woga woga wevhiki, umwe neumwe wenyu ngaazvichengetere \add parutivi\add* pakubudirira kwaakaita, kuti zvino kurege kuva nekuunganidza kana ndichisvika.
\v 3 Uye pandinongosvikira, chero vamunotenda, netsamba, ivo ndichavatuma, vagondoisa zvipo zvenyu kuJerusarema.
\v 4 Kana zvakafanira kuti ini ndiendewo, vachaenda neni.
\v 5 Zvino ndichauya kwamuri, kana ndagura neMakedhonia; nekuti ndinogura neMakedhonia;
\v 6 uye zvimwe ndichagara nemwi, kanawo kupedza chando, kuti imwi mugondiperekedza pose pandinoenda.
\v 7 Nekuti handishuvi kukuonai ikozvino ndichipfuura; asi ndinovimba kugara imwe nguva nemwi, kana Ishe achitendera.
\v 8 Asi ndichagara paEfeso kusvikira paPendekosita*.
\v 9 Nekuti ndazarurirwa mukova mukuru uye unesimba; nevanopikisa vazhinji \add varipo\add*.
\v 10 Zvino kana Timotio achisvika, onai kuti unemwi asingatyi; nekuti unobata basa raIshe seniwo.
\v 11 Naizvozvo ngakurege kuva neunomuzvidza. Asi mumuperekedze murugare, kuti auye kwandiri; nekuti ndakamutarisira pamwe nehama.
\v 12 Zvino maererano naAporo hama, ndakamukumbira zvikuru kuti auye kwamuri pamwe nehama; asi zvirokwazvo chishuwo \add chake\add* chakange chisiri chekuuya ikozvino, asi uchauya kana awana nguva yakafanira.
\v 13 Rindai, mumire makasimba murutendo, itai sevarume, musimbe.
\v 14 Zvinhu zvenyu zvose ngazviitwe nerudo.
\v 15 Ndinokukumbirisai hama, munoziva imba yaStefana, kuti ndicho chibereko chekutanga cheAkaya, uye vakazvipira kushandira vatsvene;
\v 16 kuti nemwi muzviise pasi pevakadaro, nekune vose vanobata pamwe \add nesu\add*, uye vachishingaira.
\v 17 Ndinofarawo nekuuya kwaStefana naForichunato naAkaiako, nekuti ivo vakazadzisa kutaira kwenyu.
\v 18 Nekuti vakavandudza mweya wangu newenyu. Naizvozvo rangarirai vakadaro.
\v 19 Kereke dzepaAsia dzinokukwazisai; Akwira naPrisira vanokukwazisai zvikuru muna Ishe, pamwe nekereke iri mumba mavo.
\v 20 Hama dzose dzinokukwazisai. Kwazisanai nekutsvoda kutsvene.
\v 21 Kwazisa neruoko rwangu rwaPauro.
\v 22 Kana munhu asingadi Ishe Jesu Kristu, ngaave chakatukwa. Uyai Ishe!
\v 23 Nyasha dzaIshe Jesu Kristu \add ngadzive\add* nemwi.
\v 24 Rudo rwangu \add ngaruve\add* nemwi mose muna Kristu Jesu. Ameni.

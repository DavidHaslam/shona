\c 16
\s Zvipo zvakupa vamwe vatendi
\p
\v 1 Zvino, maererani nezvakaunganidzirwa vatsvene, sezvandakaraira kereke dzeGaratia, itai nemwivo seizvozvo.
\v 2 \add Nomusi\add* wokutanga woga woga wevhiki, mumwe nomumwe wenyu ngaazvichengetere \add parutivi\add* pakubudirira kwaakaita, kuti zvipo zvirege kuunganidzwa, kana ndichisvika.
\v 3 Kana ndasvika, chero ani wamunotenda ndicha\add mu\add*tuma nemwadhi, vagondoisa zvipo zvenyu Jerusaremu.
\v 4 Kana zvakafanira kuti ini ndiendevo, vachaenda neni.
\v 5 Zvino ndichauya kwamuri, kana ndagura neMakedhonia; nokuti ndinogura neMakedhonia.
\v 6 Zvimwe ndichagara nemi, kunyange ndipedze chando, kuti mugondiperekedza pose pandinoenda.
\v 7 Nokuti handidi kukuonai zvino ndiri parwendo; nokuti ndinoti ndichazogara nemwi chinguva, kana Ishe achinditendera.
\v 8 Asi ndichagara paEfeso kusvikira paPendekosita.
\v 9 Nokuti ndazarurirwa mukova mukuru unebasa guru; navadzivisi vazhinji varipo.
\v 10 Zvino kana Timotio achisvika, chenjerai kuti agare nemwi asingatyi; nokuti unobata basa raShe, sezvandinoita ini.
\v 11 Naizvozvo ngakurege kuva nomunhu unomuzvidza. Asi mumuperekedze norugare, kuti auye kwandiri; nokuti ndakamutarira pamwe chete nehama.
\v 12 Zvino kana ari Aporo, hama yedu, ndakakumbira kwaari zvikuru, kuti auye kwamuri pamwe chete nedzimwe hama; asi wakanga asingatongodi kuuya zvino, uchauya hake kana awana nguva yakanaka.
\v 13 Rindai, mirai nesimba pakutenda, itai savarume, musimbiswe.
\v 14 Zvose zvamunoita ngazviitwe norudo.
\v 15 Ndinokumbira zvikuru kwamuri, hama dzangu, munoziva mhuri yaSitefana, kuti ndicho chibereko chokutanga paAkaya, vakazviisa kuti vashumire vatsvene
\v 16 Kuti nemivo muzviise pasi pavakadaro, napasi pavose vanotibatsira navanobata.
\v 17 Ndinofara nokuuya kwaSitefana, naFotunato, naAkaiako; nokuti ivo vakandiitira zvamakanga musingagoni kuita imi.
\v 18 Nokuti vakazorodza mweya wangu nowenyu; naizvozvo kudzai vakadaro.
\v 19 Kereke dzapaAsia dzinokukwazisai. Akwira naPrisira vanokukwazisai zvikuru munaShe, pamwe chete nekereke iri mumba mavo.
\v 20 Hama dzose dzinokukwazisai. Kwazisanai nokusveta kutsvene.
\v 21 Ndiko kukwazisa kwangu, ini Pauro, noruvoko rwangu.
\v 22 Kana munhu asingadi Ishe Jesu Kristu, ngaave wakatukwa. Ishe unouya!
\v 23 Nyasha dzaShe Jesu Kristu ngadzive nemi.
\v 24 Rudo rwangu ngaruve nemwi mose munaKristu Jesu. Ameni.

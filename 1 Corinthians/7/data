\c 7
\s Wanano
\p
\v 1 Zvino maererano nezvinhu zvamakandinyorera, \add ndinoti\add*: Zvakanaka kumunhu kuti asabata mukadzi.
\v 2 Asi nekuda kweupombwe, umwe neumwe ngaave nemukadzi wake pachake, ne\add mukadzi\add* umwe neumwe ngaave nemurume wake pachake.
\v 3 Murume ngaaripire mukadzi chido chakafanira; nemukadzi saizvozvowo kumurume.
\v 4 Mukadzi haana simba pamusoro pemuviri wake pachake, asi murume; uye saizvozvowo murume haana simba pamusoro pemuviri wake pachake, asi mukadzi.
\v 5 Musanyimana, kunze kwekutenderana kwechinguva, kuti muzvipe kukutsanya nekunyengetera, mugosanganazve, kuti Satani arege kukuidzai pakusazvidzora kwenyu.
\v 6 Asi ndinotaura izvi nemvumo, kwete nemurairo.
\v 7 Nekuti ndinoda kuti dai vanhu vose vava seni; asi umwe neumwe une chipo chake pachake chinobva kuna Mwari, umwe chakadai, umwe chakadai.
\v 8 Asi ndinoti kune vasina kuwana nekuchirikadzi: Zvakanaka kwavari kana vachigara seniwo.
\v 9 Asi kana vasina kuzvidzora, ngavawane; nekuti zviri nani kuwana pakutsva.
\v 10 Zvino kune vakawana ndinoraira, kwete ini, asi Ishe, kuti mukadzi arege kuparadzana nemurume;
\v 11 Asi kana iye achiparadzana \add naye\add*, ngaarambe asina kuwanikwa, kana ayananiswe nemurume, nemurume ngaarege kurasa mukadzi.
\v 12 Zvino kune vamwe ndini ndinotaura, kwete Ishe: Kana hama ipi ine mukadzi usingatendi, uye iye achifara kugara naye, ngaarege kumurasa.
\v 13 Nemukadzi une murume usingatendi, uye iye achida hake kugara naye, ngaarege kumusiya.
\v 14 Nekuti murume usingatendi unoitwa mutsvene nemukadzi, nemukadzi usingatendi unoitwa mutsvene nemurume. Kana zvisina kudaro vana venyu vaiva netsvina, asi zvino vatsvene.
\v 15 Zvino kana usingatendi achizviparadzanisa, ngaazviparadzanise; hamarume kana hamakadzi haisungwi pane zvakadaro; asi Mwari wakatidanira murugare.
\v 16 Nekuti unoziva nei, mukadzi, kana uchaponesa murume? Kana unoziva nei, murume, kana uchaponesa mukadzi?
\v 17 Chete Mwari sezvaakagovera kune umwe neumwe, Ishe sezvaakadana umwe neumwe, ngaafambe saizvozvo. Saizvozvowo ndinoraira pakereke dzose.
\v 18 Kune wakadanwa adzingiswa here? Ngaarege kuva usakadzingiswa. Kune wakadanwa asakadzingiswa here, ngaaarege kudzingiswa.
\v 19 Dzingiso hachisi chinhu, nekusadzingiswa hachisi chinhu, asi kuchengetwa kwemirairo yaMwari.
\v 20 Umwe neumwe ngaagare mukudanwa kwaakadanwa makuri.
\v 21 Wakadanwa uri muranda here? Usazvidya moyo; asiwo kana ungasunungurwa, zviri nani u\add zvi\add*shandise.
\v 22 Nekuti uyo wakadanwa muna Ishe \add ari\add* muranda, wava musunungurwa waIshe; saizvozvowo uyo wakadanwa akasununguka, wava muranda waKristu.
\v 23 Makatengwa nemutengo; musava varanda vevanhu.
\v 24 Umwe neumwe zvaakadanirwa, hama, ngaagare pazviri anaMwari.
\v 25 Asi maererano nemhandara handina murairo waIshe; asi ndinopa maonero \add angu\add* sewakawana tsitsi naIshe kuva wakatendeka.
\v 26 Naizvozvo ndinofunga kuti izvi zvakanaka nekuda kwematambudziko aripo, kuti zvakanakira munhu kuti adai.
\v 27 Wakasungirirwa kumukadzi here? Usatsvaka kusunungurwa. Wakasunungurwa kubva kumukadzi here? Usatsvaka mukadzi.
\v 28 Asi zvino kana wawana, hauna kutadza; nemhandara kana yawanikwa, haina kutadza. Asi vakadaro vachava nedambudziko panyama; asi ini ndinoda kukutavirirai.
\v 29 Asi ndinozvitaura izvi, hama, kuti nguva ipfupi; kubva ikozvino nevane vakadzi ngavave sevasina;
\v 30 nevanochema, sevasingachemi; nevanofara, sevasingafari; nevanotenga, sevasina chinhu;
\v 31 nevanoshandisa nyika ino, se\add va\add*singa\add i\add*shandisi kwazvo; nekuti chimiro chenyika ino chinopfuura.
\v 32 Asi ndinoda kuti murege kuva nekufunganya. Usina kuwana unofunganya zvinhu zvaIshe, \add kuti\add* ungafadza Ishe sei;
\v 33 asi wakawana unofunganya zvinhu zvenyika, \add kuti\add* ungafadza mukadzi sei.
\v 34 Mukadzi wakasiyaniswa nemhandara. Usina kuwanikwa unofunganya zvinhu zvaIshe, kuti ave mutsvene zvose pamuviri nepamweya; asi uyo wakawanikwa unofunganya zvinhu zvenyika, \add kuti\add* ungafadza murume sei.
\v 35 Izvi ndinotaurira rubatsiro rwenyu pachenyu; kwete kuti ndikande musungo pamusoro penyu, asi zvakafanira nekunamatira pana Ishe musingapinganidwi.
\v 36 Asi kana umwe achifunga kuti unozvibata zvisakafanira kumhandara yake, iyo yakurisa, uye zvakafanira kuti zviitike saizvozvo, ngaaite zvaanoda, haatadzi; ngavawanane.
\v 37 Asi unomira akasimba mumoyo, asingamanikidzwi chinhu, uye ane simba pamusoro pechido chake pachake, akatema izvi mumoyo make kuti uchachengeta mhandara yake unoita zvakanaka.
\v 38 Naizvozvowo uyo unowananisa unoita zvakanaka; asi usingawananisi unoita zvinopfuura.
\v 39 Mukadzi wakasungwa nemurairo nguva dzose murume wake achirarama; asi kana murume wake afa, wasununguka kuwanikwa newaanoda; muna Ishe chete.
\v 40 Asi unganyanya kufara kana achigara akadaro, pakufunga kwangu; uye ndinofunga kuti neni ndine Mweya waMwari.

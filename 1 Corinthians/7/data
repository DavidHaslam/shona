\c 7
\s Wanano
\p
\v 1 Zvino maererano nezvinhu zvamakandinyorera, \add ndinoti\add*: Zvakanakira munhu kuti arege kubata mukadzi.
\v 2 Asi nekuda kweupombwe, murume umwe neumwe ngaave nemukadzi wake, nemukadzi umwe neumwe ngaave nemurume wake.
\v 3 Murume ngaaripire mukadzi zvakamufanira; nemukadzi saizvozvowo kumurume.
\v 4 Mukadzi haana simba pamusoro pemuviri wake, asi murume; uye saizvozvowo murume haana simba pamusoro pemuviri wake, asi mukadzi.
\v 5 Musanyimana, kunze kwekutendera\add na\add* kwechinguva, kuti muzvipe kukutsanya nekunyengetera, mugosanganazve, kuti Satani arege kukuidzai pakusagona kwenyu kuzvidzora.
\v 6 Asi ndinotaura izvi nemvumo, kwete nemurairo.
\v 7 Nekuti ndinoda kuti dai vanhu vose vava seni. Asi munhu umwe neumwe une chipo chake chinobva kuna Mwari, mumwe cherudzi urwu, mumwe cheurwo.
\v 8 Asi ndinoti kune vasina kuwana nechirikadzi: Zviri nani kwavari kana vachigara seni.
\v 9 Asi kana vasingagoni kuzvidzora, ngavawane; nekuti zviri nani kuti vawane pakutsva.
\v 10 Zvino kune vakawana ndinoraira, kwete ini asi Ishe, kuti mukadzi arege kubva kumurume \add wake\add*,
\v 11 Asi kana iye achibva, ngaarambe asina kuwanikwa, kana ayananiswe nemurume \add wake\add*, nemurume ngaarege kurasa mukadzi \add wake\add*.
\v 12 Zvino kune vamwe ndini ndinotaura, kwete Ishe, Kana hama ine mukadzi usingatendi, kana iye achida kugara naye, ngaarege kumurasa.
\v 13 Nemukadzi une murume usingatendi, kana iye achida hake kugara naye, ngaarege kumusiya.
\v 14 Nekuti murume usingatendi unoitwa mutsvene nemukadzi, nemukadzi usingatendi unoitwa mutsvene nemurume. Kana zvisina kudaro vana venyu vaiva netsvina, asi zvino vatsvene.
\v 15 Zvino kana usingatendi achizviparadzanisa, ngaaende. Hamarume kana hamakadzi haisungwi nezvakadaro; asi Mwari wakatidanira kurugare.
\v 16 Nekuti unozivei iwe mukadzi, zvimwe uchaponesa murume \add wako\add*? Kana iwe murume unozivei, zvimwe uchaponesa mukadzi \add wako\add*?
\v 17 Asi Mwari sezvaakagovera kune umwe neumwe, Ishe sezvaakadana umwe neumwe, ngaafambe saizvozvo. Ndizvo zvandinoraira pakereke dzose.
\v 18 Kune mumwe here wakadamwa adzingiswa? Ngaarege kuzova usakadzingiswa. Kune umwe here wakadamwa asakadzingiswa, ngaaarege kudzingiswa.
\v 19 Dzingiso hachizi chinhu, nekusadzingiswa hachizi chinhu, asi kuchengeta mirairo yaMwari.
\v 20 Umwe neumwe ngaagare pakudamwa kwaakadamwa nako.
\v 21 Wakadamwa uri muranda here? Usazvidya moyo \add nazvo\add*; asi kana ungasunungurwa, zviri nani uzvishandise.
\v 22 Nekuti uyo wakadamwa muna Ishe, \add ari\add* muranda, wava musunungurwa waIshe; saizvozvowo uyo wakadamwa akasununguka, muranda waKristu.
\v 23 Makatengwa nemutengo; musava varanda vevanhu.
\v 24 Umwe neumwe zvaakadanirwa, hama, ngaagare pane izvozvo naMwari.
\v 25 Zvino maererano nemhandara, handina murairo waIshe; asi ndinotema sewakawana ngoni dzaIshe kuva wakatendeka.
\v 26 Naizvozvo ndinofunga kuti izvi zvakanaka nekuda kwematambudziko aripo, kuti zvakanakira munhu kuti zvidai.
\v 27 Wakabatanidzwa kumukadzi here? Usatsvaka kusunungurwa. Wakasunungurwa kubva kumukadzi here? Usatsvaka mukadzi.
\v 28 Asi zvino kana wawana, hauna kutadza; nemhandara kana ichiwanikwa, haina kutadza. Asi vakadaro vachava nedambudziko panyama; asi ini ndinoda kukutavirirai.
\v 29 Asi zvino izvi ndinozvitaura hama, \add kuti\add* nguva ipfupi; kuti kubva zvino vane vakadzi vave sevasina;
\v 30 nevanochema, sevasingachemi; nevanofara sevasingafari; nevanotenga sevasina chinhu;
\v 31 nevanoshandisa nyika ino, sevasinga\add i\add*shandisi; nekuti chimiro chenyika ino chinopfuura.
\v 32 Zvino ndinoda kuti murege kuva nekufunganya. Usina kuwana unofunganya zvinhu zvaShe, \add kuti\add* ungafadza Ishe sei;
\v 33 asi wakawana, unofunganya zvinhu zvenyika, \add kuti\add* ungafadza mukadzi sei.
\v 34 Pane musiyano pakati pemukadzi nemhandara. Usina kuwanikwa unofunganya zvinhu zvaIshe, kuti ave mutsvene zvose pamuviri nepamweya; asi uyo wakawanikwa unofunganya zvinhu zvenyika, kuti ungafadza murume sei.
\v 35 Izvi ndinotaurira rubatsiro rwenyu; kwete kuti ndikande musungo pamusoro penyu asi kuti mufambe zvakafanira nekunamatira Ishe musingakanganiswi.
\v 36 Asi kana mumwe achifunga kuti haazvibati zvakafanira kumhandara yake, iyo yakura, uye zvakafanira kuti zviitike saizvozvo, ngaaite zvaanoda, haatadzi; ngavawaniswe.
\v 37 Asi unomira akasimba pamoyo pake, asingamanikidzwi chinhu, asi ane simba pamusoro pechido chake, akatema mumoyo make kuti uchachengeta mhandara yake unoita zvakanaka.
\v 38 Naizvozvo uyo unowananisa unoita zvakanaka; asi usingawananisi unoita zvinopfuura.
\v 39 Mukadzi wakasungwa nemurairo kana murume wake achingova mupenyu chete; asi kana murume wake afa, wasununguka kuwanikwa newaanoda; asi muna Ishe chete.
\v 40 Asi unganyanya kufara kana achigara akadaro, pakufunga kwangu uye ndinofungawo kuti neni ndine Mweya waMwari.

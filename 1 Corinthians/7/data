\c 7
\s Wanano
\p
\v 1 Zvino maererano nezvinhu zvamakandinyorera, \add ndinoti\add*: Zvakanakira munhu kuti arege kubata mukadzi.
\v 2 Asi nokuda koupombwe, murume mumwe nomumwe ngaave nomukadzi wake, nomukadzi mumwe nomumwe ngaave nomurume wake.
\v 3 Murume ngaape mukadzi chishuwo chakamufanira; mukadzi saizvozvowo kumurume.
\v 4 Mukadzi haana simba pamusoro pomuviri wake, asi murume; uye saizvozvovo murume haana simba pamusoro pomuviri wake, asi mukadzi.
\v 5 Musanyimana, kunze kokuti matenderana kwechinguva, kuti muzvipe kukutsanya nokunyengetera, mugosanganazve, kuti Satani arege kukuidzai pakusagona kwenyu kuzvidzora.
\v 6 Asi ndinotaura izvi nemvumo, kwete nomurairo.
\v 7 Nokuti ndinoda kuti dai vanhu vose vava seni. Asi munhu mumwe nomumwe une chipo chake chinobva kunaMwari, mumwe chorudzi urwu, mumwe chourwo.
\v 8 Asi ndinoti kuna vasina kuwana nokuchirikadzi: Zviri nani kwavari kuti vagare seni.
\v 9 Asi kana vasingagoni kuzvidzora, ngavawane; nokuti zviri nani kuti vawane pakutsva.
\v 10 Zvino kune vakawana ndinoraira, kwete ini asi Ishe, kuti mukadzi arege kubva kumurume \add wake\add*,
\v 11 Asi kana achibva, ngaarambe asina kuwanikwa, kana ayananiswe nomumrume \add wake\add*, nemurume ngaarege kurasa mukadzi wake
\v 12 Zvino kunavamwe ndini ndinotaura, kwete Ishe; Kana hama inomukadzi usingatendi, kana iye achida hake kugara naye, ngaarege kumurasa.
\v 13 Nomukadzi unomurume usingatendi, kana iye achida hake kugara naye, ngaarege kumusiya,
\v 14 nokuti murume usingatendi unoitwa mutsvene nomukadzi wake, nomukadzi usingatendi unoitwa mutsvene nomurume; kana zvisina kudaro, vana venyu vaiva netsvina; asi zvino vatsvene.
\v 15 Zvino kana usingatendi achienda, ngaaende hake. Hamarume kana hamakadzi, haisungwi nezvakadaro; asi Mwari wakakudanai kuti muve norugare.
\v 16 Nokuti unoziveiko iwe mukadzi, zvimwe uchaponesa murume \add wako\add*?Kana iwe murume, unoziveiko zvimwe uchaponesa mukadzi \add wako\add*?
\v 17 Asi mumwe nomumwe sezvaakagoverwa naMwari, mumwe nomumwe sezvaakadamwa naShe, ngaafambe saizvozvo. Ndizvo zvandinoraira pakereke dzose.
\v 18 Kune here umwe wakadamwa adzingiswa, ngaarege kuzova usakadzingiswa; kune umwe here wakadamwa asakadzingiswa, ngaaarege kudzingiswa.
\v 19 Kudzingiswa hachizi chinhu, nokusadzingiswa hachizi chinhu, asi kuchengeta mirairo yaMwari.
\v 20 Mumwe nomumwe ngaagare pakudamwa kwaakadamwa nako.
\v 21 Wakadamwa uri muranda here? Usazvidya moyo nazvo; asi kana ungasunungurwa, zvirinani kuti udaro hako.
\v 22 Nokuti wakadamwa munaShe, ari muranda, wava musunungurwa waShe; saizvozvovo uyo wakadamwa akasununguka, wava muranda waKristu.
\v 23 Makatengwa nomutengo; regai kuva varanda vavanhu.
\v 24 Mumwe nomumwe zvaakadanirwa hama, ngaagare panaizvozvo naMwari.
\v 25 Zvino maererano nemhandara, handinomurairo waShe; asi ndinotema sowakawana ngoni dzaShe kuva wakatendeka.
\v 26 Naizvozvo ndinofunga kuti zvakanaka nokuda kwenhamo ino kuti munhu agare akadaro.
\v 27 Wakabatanidzwa nomukadzi here? Usatsvaka kusunungurwa. Wakasunungurwa pamukadzi here? Usatsvaka mukadzi
\v 28 Asi zvino kana wawana, hauna kutadza; nemhandara kana yawanikwa, haina kutadza. Asi vakadaro vachava nedambudziko panyama; asi ini ndinoda kukutavirirai.
\v 29 Asi zvino izvi ndinozvitaura hama kuti nguva ipfupi; kuti kubva zvino vanavakadzi vave savasina;
\v 30 navanochema vave savasingachemi; navanofara savasingafari; navanotenga savasinechinhu;
\v 31 navanoshandisa zvenyika ino, savasinga\add i\add*shandisi; nokuti chimiro chenyika ino chinopfuura.
\v 32 Zvino ndinoda kuti murege kuva nokufunganya. Usina kuwana unofunganganya zvaShe, kuti ungafadza Ishe sei.
\v 33 Asi wakawana, unofunganya zvinhu zvenyika, kuti ungafadza mukadzi sei.
\v 34 Panomusiyano pakati pomukadzi nemhandara usina kuwanikwa unofunnyaga zvaShe, kuti ave mutsvene zvose pamuviri napamweya; asi uyo wakawanikwa unofunganya zvinhu zvenyika, kuti ungafadza murume wake sei.
\v 35 Izvi ndinotaurira rubatsiro rwenyu; kwete kuti ndikukandei mumusungo pamusoro penyu asi kuti mufambe zvakafanira, nokunamatira Ishe, musingakanganiswi.
\v 36 Asi kana mumwe achifunga kuti haazvibati zvakafanira kumhandara yake, iye atokura, uye zvakafanira kuti zviitike, ngaaite nokuda kwake, haatadzi; ngavawaniswe havo.
\v 37 Asi uyo unomira akasimba pamoyo pake, asingamanikidzwi chinhu, asi anesimba pamusoro pokuda kwake, akatema mumoyo make kuti uchachengeta mhandara yake unoita zvakanaka.
\v 38 Naizvozvo uyo unomuwanisa unoita zvakanaka; asi usingamuwanisi unoita zvinopfuura.
\v 39 Mukadzi wakasungwa nomurairo kana murume wake achingova mupenyu chete; zvino kana murume wake afa, wasununguka, kuti awanikwe nowaanoda; asi ngazviitwe munaShe.
\v 40 Asi unganyanya kufara kana achigara akadaro, pakufunga kwangu uye ndinofungawo kuti ndinoMweya waMwari.

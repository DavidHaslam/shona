\c 7
\s Wanano
\p
\v 1 Zvino maererano nezvinhu zvamakandinyorera, \add ndinoti\add*: Zvakanakira munhu kuti arege kubata mukadzi.
\v 2 Asi nokuda koupombwe, murume mumwe nomumwe ngaave nomukadzi wake, nomukadzi mumwe nomumwe ngaave nomurume wake.
\v 3 Murume ngaaripire mukadzi zvakamufanira; nomukadzi saizvozvowo kumurume.
\v 4 Mukadzi haana simba pamusoro pomuviri wake, asi murume; uye saizvozvowo murume haana simba pamusoro pomuviri wake, asi mukadzi.
\v 5 Musanyimana, kunze kokutenderana kwechinguva, kuti muzvipe kukutsanya nokunyengetera, mugosanganazve, kuti Satani arege kukuidzai pakusagona kwenyu kuzvidzora.
\v 6 Asi ndinotaura izvi nemvumo, kwete nomurairo.
\v 7 Nekuti ndinoda kuti dai vanhu vose vava seni. Asi munhu mumwe nomumwe une chipo chake chinobva kunaMwari, mumwe cherudzi urwu, mumwe cheurwo.
\v 8 Asi ndinoti kuna vasina kuwana nechirikadzi: Zviri nani kwavari kuti vagare seni.
\v 9 Asi kana vasingagoni kuzvidzora, ngavawane; nekuti zviri nani kuti vawane pakutsva.
\v 10 Zvino kune vakawana ndinoraira, kwete ini asi Ishe, kuti mukadzi arege kubva kumurume \add wake\add*,
\v 11 Asi kana iye achibva, ngaarambe asina kuwanikwa, kana ayananiswe nomurume \add wake\add*, nemurume ngaarege kurasa mukadzi \add wake\add*.
\v 12 Zvino kuna vamwe ndini ndinotaura, kwete Ishe, Kana hama inomukadzi usingatendi, kana iye achida hake kugara naye, ngaarege kumurasa.
\v 13 Nomukadzi unomurume usingatendi, kana iye achida hake kugara naye, ngaarege kumusiya,
\v 14 Nekuti murume usingatendi unoitwa mutsvene nomukadzi, nomukadzi usingatendi unoitwa mutsvene nomurume. Kana zvisina kudaro vana venyu vaiva netsvina; asi zvino vatsvene.
\v 15 Zvino kana usingatendi achizviparadzanisa, ngaaende hake. Hamarume kana hamakadzi haisungwi nezvakadaro; asi Mwari wakatidanira kurugare.
\v 16 Nekuti unoziveiko iwe mukadzi, zvimwe uchaponesa murume \add wako\add*? Kana iwe murume unoziveiko, zvimwe uchaponesa mukadzi \add wako\add*?
\v 17 Asi Mwari sezvaakagovera kunomumwe nomumwe, Ishe sezvaakadana mumwe nomumwe, ngaafambe saizvozvo. Ndizvo zvandinoraira pakereke dzose.
\v 18 Kune mumwe here wakadamwa adzingiswa? Ngaarege kuzova usakadzingiswa. Kune umwe here wakadamwa asakadzingiswa, ngaaarege kudzingiswa.
\v 19 Kudzingiswa hachizi chinhu, nokusadzingiswa hachizi chinhu, asi kuchengeta mirairo yaMwari.
\v 20 Mumwe nomumwe ngaagare pakudamwa kwaakadamwa nako.
\v 21 Wakadamwa uri muranda here? Usazvidya moyo nazvo; asi kana ungasunungurwa, zviri nani uzvishandise.
\v 22 Nekuti uyo wakadamwa munaShe, \add ari\add* muranda, wava musunungurwa waShe; saizvozvowo uyo wakadamwa akasununguka, muranda waKristu.
\v 23 Makatengwa nomutengo; musava varanda vavanhu.
\v 24 Mumwe nomumwe zvaakadanirwa hama, ngaagare panaizvozvo naMwari.
\v 25 Zvino maererano nemhandara, handina murairo waShe; asi ndinotema sowakawana ngoni dzaShe kuva wakatendeka.
\v 26 Naizvozvo ndinofunga kuti izvi zvakanaka nokuda kwematambudziko aripo kuti zvakanakira munhu kuti zvidai.
\v 27 Wakabatanidzwa kumukadzi here? Usatsvaka kusunungurwa. Wakasunungurwa kubva kumukadzi here? Usatsvaka mukadzi
\v 28 Asi zvino kana wawana, hauna kutadza; nemhandara kana ichiwanikwa, haina kutadza. Asi vakadaro vachava nedambudziko panyama; asi ini ndinoda kukutavirirai.
\v 29 Asi zvino izvi ndinozvitaura hama, \add kuti\add* nguva ipfupi; kuti kubva zvino vanavakadzi vave savasina;
\v 30 navanochema, savasingachemi; navanofara savasingafari; navanotenga savasinechinhu;
\v 31 navanoshandisa nyika ino, savasinga\add i\add*shandisi; nekuti chimiro chenyika ino chinopfuura.
\v 32 Zvino ndinoda kuti murege kuva nokufunganya. Usina kuwana unofunganya zvinhu zvaShe, \add kuti\add* ungafadza Ishe sei.
\v 33 Asi wakawana, unofunganya zvinhu zvenyika, \add kuti\add* ungafadza mukadzi sei.
\v 34 Panomusiyano pakati pomukadzi nemhandara. Usina kuwanikwa unofunganya zvinhu zvaShe, kuti ave mutsvene zvose pamuviri napamweya; asi uyo wakawanikwa unofunganya zvinhu zvenyika, kuti ungafadza murume sei.
\v 35 Izvi ndinotaurira rubatsiro rwenyu; kwete kuti ndikande musungo pamusoro penyu asi kuti mufambe zvakafanira nokunamatira Ishe musingakanganiswi.
\v 36 Asi kana mumwe achifunga kuti haazvibati zvakafanira kumhandara yake, iyo yatokura, uye zvakafanira kuti zviitike saizvozvo, ngaaite zvaanoda, haatadzi; ngavawaniswe havo.
\v 37 Asi uyo unomira akasimba pamoyo pake, asingamanikidzwi chinhu, asi anesimba pamusoro pokuda kwake, akatema mumoyo make kuti uchachengeta mhandara yake unoita zvakanaka.
\v 38 Naizvozvo uyo unowananisa unoita zvakanaka; asi usingawananisi unoita zvinopfuura.
\v 39 Mukadzi wakasungwa nomurairo kana murume wake achingova mupenyu chete; zvino kana murume wake afa, wasununguka kuwanikwa nowaanoda; asi munaShe chete.
\v 40 Asi unganyanya kufara kana achigara akadaro, pakufunga kwangu uye ndinofungawo kuti ndinoMweya waMwari.

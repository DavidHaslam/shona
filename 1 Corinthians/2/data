\c 2
\s Mharidzo yaPauro paKorinde
\p
\v 1 Zvino ini, hama, pandakauya kwamuri, handina kuuya nounyanzvi hwokutaura kana nenjere, ndichikuparidzirai uchapupu hwaMwari.
\v 2 Nekuti ndakafunga kusaziva chinhu pakati penyu, kunze kwaJesu Kristu, naiye wakarovererwa pamuchinjikwa.
\v 3 Uye ndakanga ndinemwi muutera nomukutya nomukudedera kukuru.
\v 4 Neshoko rangu nokuparidza kwangu kwete namashoko okugombedzera ouchenjeri hwevanhu asi mukuratidza koMweya nokwesimba;
\v 5 kuti kutenda kwenyu kurege kuva munjere dzavanhu, asi musimba raMwari.
\v 6 Asi njere tinodzitaura pakati pavakakwana, asi uchenjeri hwusati hwuri hwenyika ino, kana hwevatongi venyika ino, vanozoshaiswa maturo.
\v 7 Asi tinotaura uchenjeri hwaMwari muchakavanzika, hwakavigwa, hwakagara hwagadzwa naMwari nyika isati yavapo hwuve kubwinya kwedu;
\v 8 ihwo hwusina kuzivikamwa neumwe wevatongi venyika ino; nekuti dai vakaziva, vangadai vasina kuroverera Ishe wokubwinya pamuchinjikwa.
\v 9 Asi sezvazvakanyorwa \add zvichinzi\add*: Izvo ziso zvarisina kuona, nenzeve zvadzisina kunzwa, kana kupinda mumoyo womunhu, Mwari zvaakavagadzirira ivo vanomuda;
\v 10 Mwari waka\add zvi\add*ratidza kwatiri noMweya wake; nekuti Mweya unonzvera zvinhu zvose, kunyange zvakadzika zvaMwari.
\v 11 Nekuti munhu ndoupiko unoziva zvinhu zvomunhu, kunze kwemweya womunhu uri maari? Saizvozvovo hakunomunhu unoziva zvinhu zvaMwari, kunze kweMweya waMwari.
\v 12 Zvino isu hatina kugamuchira mweya wenyika, asi Mweya unobva kunaMwari, kuti tizive zvinhu zvatakangopiwa pachena naMwari.
\v 13 Ndizvo zvinhu zvatinotaurawo, kwete mumashoko anodzidziswa nenjere dzomunhu, asi anodzidziswa noMweya Mutsvene; tichienzanisa zvinhu zvoMweya noMweya.
\v 14 Zvino munhu musikigo wake haagamuchiri zvinhu zvoMweya waMwari; nekuti upenzi kwaari; uye haagoni kunzwisisa, nekuti zvinonzverwa noMweya.
\v 15 Asi iye uri woMweya unonzvera zvinhu zvose, asi iye amene haanzverwi nomunhu.
\v 16 Nekuti ndianiko wakaziva fungwa dzaShe, kuti amuraire? Asi isu tine fungwa dzaKristu.

\c 5
\s Pauro unoraira vaKorinde pamusoro poupombwe
\p
\v 1 Zvinonzwikwa chose \add kuti\add* upombwe hwuripo pakati penyu, upombwe hwakadaro hwusingazikamwi kunyange pakati pavahedheni, hwokuti mumwe atore nomukadzi wababa vake.
\v 2 Asi imwi munozvikudza, mukasachema pa\add kuita\add* izvozvo kuti dai makachema, kuti uyo wakaita chiitiko ichi abviswe pakati penyu?
\v 3 Nokuti ini, zvirokwazvo, sendisipo nomuviri, asi ndiripo nomweya, ndatotongesa uyo wakaita chiitiko ichi, sendinenge ndiripo,
\v 4 Muzita raJesu Kristu maungana pamwe chete nomweya wangu nezita raShe Jesu Kristu, nesimba raShe wedu Jesu Kristu.
\v 5 kukumikidza wakadai kunaSatani mukuparadzwa kwnyama kuti mweya uponeswe pazuva raShe Jesu.
\v 6 Kuzvikudza kwenyu hakuna kunaka. Ko imwi hamuzivi kuti mbiriso shoma inovirisa bundu rose here?
\v 7 Bvisai mbiriso yekare, kuti muve bundu idzva, sezvamusina kuviriswa. Nokuti kunyange Kristu paseka yedu, yakabayirwa isu;
\v 8 saka ngatichengetedze mutambo, kwete nembiriso yekare, kana nembiriso yokushata nokuipa; asi nechingwa chisina kuviriswa chokururama nechokwadi.
\v 9 Ndakakunyorerai mumwadhi, kuti musafambidzana nemhombwe;
\v 10 asi kwete zvakazara nemhobwe dzose dzenyika ino, kana navachivi, kana makororo, kana vanonamata zvifananidzo, nokuti kana zvakadaro maifanira kubva panyika.
\v 11 Asi zvino ndinokunyorerai, kuti murege kufambidzana. Kana munhu achiidzwa hama ari m, kana achinamata zvifananidzo, kana mutuki, kana unosimwa doro, kana gororo; musadya nowakadai.
\v 12 Nokuti ini ndichatongereiko vari kunze? Ko imwi hamutongi vari pakati penyu here?
\v 13 Asi avo vari kunze. Mwari unovatonga. Bvisai pakati penyu munhu uyo wakaipa.

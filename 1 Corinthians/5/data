\c 5
\s Pauro unoraira vaKorinde pamusoro poupombwe
\p
\v 1 Zvinonzwikwa chose \add kuti\add* upombwe \add hwuripo\add* pakati penyu, uye upombwe hwakadaro hwusingataurwi kunyange pakati pavahedheni, hwokuti mumwe ave nomukadzi wababa vake.
\v 2 Asi imwi munozvikudza, uye pachinzvimbo chaizvozvo hamuna kutombochema, kuti uyo wakaita chiitiko ichi abviswe pakati penyu?
\v 3 Nekuti ini, zvirokwazvo sendisipo nomuviri, asi ndiripo nomweya, ndatotonga uyo wakaita chiitiko ichi sendinenge ndiripo,
\v 4 Muzita raIshe wedu Jesu Kristu, maungana pamwe nemweya wangu nesimba raIshe wedu Jesu Kristu.
\v 5 kukumikidza wakadai kunaSatani mukuparadzwa kwenyama, kuti mweya uponeswe pazuva raIshe Jesu.
\v 6 Kuzvikudza kwenyu hakuna kunaka. Hamuzivi here kuti mbiriso shoma inovirisa bundu rose?
\v 7 Naizvozvo bvisai mbiriso yekare, kuti muve bundu idzva, sezvamusina kuviriswa. Nekuti nepasika yedu yakabayirwa isu, \add iye\add* Kristu;
\v 8 saka ngatichengetedze mutambo, kwete nembiriso yekare, kana nembiriso yekuipa nekutadza; asi nechingwa chisina kuviriswa chekururama nechokwadi.
\v 9 Ndakakunyorerai mutsamba, kuti musafambidzana nemhombwe;
\v 10 asi kwete zvakazara nemhombwe dzenyika ino, kana navachivi, kana makororo, kana vanonamata zvifananidzo, nekuti kana zvakadaro zvingafanira kuti mubude munyika.
\v 11 Asi zvino ndinokunyorerai kuti murege kufambidzana, kana munhu achiidzwa hama ari mhombwe, kana muchivi kana munamati wezvifananidzo kana munyombi kana chidhakwa kana gororo; musadya nowakadai.
\v 12 Nekuti ini ndineiko pakutongawo vari kunze? Ko imwi hamutongi vari mukati here?
\v 13 Asi avo vari kunze Mwari unovatonga. Naizvozvo bvisai pakati penyu munhu uyo wakaipa.

\c 9
\s Kusununguka nekodzero dzaPauro
\p
\v 1 Handizi muapositori here? Handizi wakasununguka here? Handina kuona Jesu Kristu Ishe wedu here? Imwi hamui basa rangu munaShe here?
\v 2 Kana ndisati ndiri muapositori kuna vamwe, asi zviri pachena kwamuri; nokuti chisimbiso chouapositori hwangu ndimwi munaShe.
\v 3 Kuzvidavirira kwangu kunaivo vanonditonga ndikoku:
\v 4 Hatina simba here rokudya nokumwa?
\v 5 Hatine simba rokutenderera nehamakadzi savamwe vaapositori navanun'una vaShe, naKefasi here?
\v 6 Kana ndini ndoga naBhanabhasi hatine simba rokurega kubata basa here?
\v 7 Ndianiko ungabudira hondo achizviripira mubairo? Unorima munda wemizambiringa akasadya zvibereko zvawo? Kana unofudza boka akasadya mukaka weboka?
\v 8 Izvi ndinozvitaura somunhu here? Kana murairo hautauri izvozvo here
\v 9 Nokuti pamurairo waMozisi pakanyorwa \add pachiti\add*: Usasunga muromo wenzombe inopura zviyo. Ko Mwari unehanya nenzombe here?
\v 10 Kana unoreva saizvozvo nokuda kwedu koga here? Zvirokwazvo, zvakanyorwa nokuda kwedu, kuti uyo unorima unofanira kurima netariro; nounopura, achitarira kuti uchagoverwavo.
\v 11 Kana isu takadzvara zvinhu zvomweya kwamuri, chinhu chikuru here kana tichicheka zvinhu zvenyu zvenyama?
\v 12 Kana vamwe vari vagovani vesimba pamusoro penyu, zvino sei kwatiri? Asi hatishandisi simba iri; asi pazvinhu zvose zvayinotakura tinotambudzika, kuti tirege kupa chipinganidzo kuevhangeri yaKristu.
\v 13 Hamuzivi here kuti avo vanoshumira pazvinhu zvitsvene vanorarama nezvetembere? uye kuti vanorindira paaritari, vanogovana nearitari here?
\v 14 Saizvozvovo Ishe wakaraira kuti avo vanoparidza evhangeri, vararame neevhangeri.
\v 15 Asi ini handina kushandisa chimwe chezvinhu izvo, kana kunyorera zvinhu izvi kuti zviitwe saizvozvo kwandiri; nokuti zvirinani kuti ndife, pakuti mumwe ashayise kuzvikudza kwangu maturo.
\v 16 Nokuti kana ndichiparidza evhangeri, handina chandingazvikudza nacho, nokuti tariri yakatakudzwa pamusoro pangu; ndinenhamo, kana ndisingaparidzi evhangeri.
\v 17 Nokuti kana ndichiita chinhu ichi ndichida, ini ndinomubairo; asi kana ndichizviita ndisingadi, ndakapiwa hangu utariri.
\v 18 Zvino mubairo wangu ndoweiko? Kuti kana ndichiparidza evhangeri, ndivigire vanhu evhangeri yaKristu vasingaripi, kuti ndirege kushandisa zvakapfuurikidza simba randinaro muevhangeri.
\v 19 Nokuti kunyange ndakasununguka kunavose, asi ndakazviita muranda kunavose, kuti ndiwane vazhinji kwazvo.
\v 20 NokuvaJudha ndakava somuJudha, kuti ndiwane vaJudha; kuna ivo vari pasi pomurairo souri pasi pomurairo, kuti ndiwane vari pasi pomurairo;
\v 21 kuna vasinomurairo, ndisati ndiri asinomurairo kunaMwari, asi pasi pomurairo kunaKristu, kuti ndiwane vasinomurairo.
\v 22 Kuna vasinesimba ndakava sousinesimba, kuti ndiwane vasinesimba; ndakava zvose kunavose, kuti ndiponese vamwe nemitovo yose.
\v 23 Uye izvi ndinozviita nokuda kweevhangeri, kuti ndigoverwe pariri navamwe.
\v 24 Hamuzivi here kuti avo vanomhanya munhangemutange, vanomhanya vose, asi mumwe chete unogamuchira mubairo? Mhanyai saizvozvo, kuti muwane.
\v 25 Mumwe nomumwe, unoshingaira pamakwikwi, unozvidzora pazvose. Zvino ivo vanozviita kuti vawane korona inovora, asi isu isingavori.
\v 26 Zvino ini ndinomhanya saizvozvo kwete sousina chokwadi, saizvozvo ndinorwa kwete sounorova mhepo;
\v 27 asi ndinorwadzisa muviri wangu, ndichiuita muranda; kuti zvimwe ini, kana ndamboparidza vamwe, ndirege kuva wakarashwa.

\c 9
\s Kusununguka nekodzero dzaPauro
\p
\v 1 Handizi muapositori here? Handizi wakasununguka here? Handina kuona Jesu Kristu Ishe wedu here? Imwi hamui basa rangu munaShe here?
\v 2 Kana ndisati ndiri muapositori kuna vamwe, asi zviri pachena ndiri iye kwamuri; nokuti chisimbiso chouapositori hwangu ndimwi munaShe.
\v 3 Kuzvidavirira kwangu kunaivo vanondinzvera ndikoku.
\v 4 Hatina simba here rokudya nokumwa?
\v 5 Hatina simba rokutenderera nehamakadzi savamwe vaapositori navanun'una vaShe, naKefasi here?
\v 6 Kana ndini ndoga naBhanabhasi here tisina simba rokusabata basa?
\v 7 Ndianiko ungabudira hondo achizviripira mubairo? Ndiani unorima munda wemizambiringa akasadya zvibereko zvawo? Kana unofudza boka akasadya mukaka weboka?
\v 8 Zvinhu izvi ndinozvitaura somunhu here? Ko murairo hautaurivo izvozvo here?
\v 9 Nokuti zvakanyorwa pamurairo waMozisi \add kuti\add*: Usasunga muromo wenzombe inopura zviyo. Ko Mwari unehanya nenzombe here?
\v 10 Kana unoreva saizvozvo nokuda kwedu koga here? Zvirokwazvo, zvakanyorwa nokuda kwedu, kuti uyo unorima unofanira kurima netariro; nounopura mutariro unofanira kugoverwa mutariro yake.
\v 11 Kana isu takadzvara zvinhu zvomweya kwamuri, chinhu chikuru here kana tichicheka zvinhu zvenyu zvenyama?
\v 12 Kana vamwe vari vagovani vesimba pamusoro penyu, zvikuru sei isu? Asi hatina kushandisa simba iri; asi tinoregera zvinhu zvose, kuti tirege kupa chipinganidzo kuevhangeri yaKristu.
\v 13 Hamuzivi here kuti avo vanoshumira pazvinhu zvitsvene vanorarama nezvetembere? uye avo vanorindira paaritari vanogovana nearitari here?
\v 14 Saizvozvovo Ishe wakaraira kuti avo vanoparidza evhangeri, vararame neevhangeri.
\v 15 Asi ini handina kushandisa chimwe chezvinhu izvi, kana kunyorera zvinhu izvi kuti zviitwe saizvozvo kwandiri; nokuti zviri nani kwandiri kuti ndife, pakuti mumwe ashayise kuzvikudza kwangu maturo.
\v 16 Nokuti kunyange ndichiparidza evhangeri, handina chandingazvikudza nacho, nokuti faniro yakatakudzwa pamusoro pangu; ndine nhamo kana ndisingaparidzi evhangeri.
\v 17 Nokuti kana ndichiita chinhu ichi ndichida, ndinomubairo; asi kana ndisingadi, ndakapiwa hangu utariri.
\v 18 Zvino mubairo wangu ndoweiko? Kuti kana ndichiparidza evhangeri, ndiite kuti evhangeri yaKristu isabhadharwa, kuti ndirege kushandisa simba rangu zvakapfuurikidza muevhangeri.
\v 19 Nokuti kunyange ndakasununguka kunavose, asi ndakazviita muranda kunavose, kuti ndiwane vazhinji kwazvo.
\v 20 NokuvaJudha ndakava somuJudha, kuti ndiwane vaJudha; kuna avo vari pasi pomurairo souri pasi pomurairo, kuti ndiwane vari pasi pomurairo;
\v 21 kuna vasinomurairo sousina murairo ndisati ndiri usina murairo kunaMwari, asi pasi pomurairo kunaKristu, kuti ndiwane vasinomurairo.
\v 22 Kuna vasinesimba ndakava sousinesimba, kuti ndiwane vasinesimba; ndakava zvinhu zvose kunavose, kuti ndiponese vamwe nemitovo yose.
\v 23 Uye izvi ndinozviita nokuda kweevhangeri, kuti ndive nomugove pariri.
\v 24 Hamuzivi here kuti avo vanomhanya munhangemutange vanomhanya vose, asi mumwe chete unowana mubairo? Mhanyai saizvozvo, kuti mu\add u\add*wane.
\v 25 Uye vose vanokwikwidzana vanozvidzora pazvinhu zvose. Zvino ivo \add vanozviita\add* kuti vawane korona inovora, asi isu isingavori.
\v 26 Zvino ini ndinomhanya saizvozvo kwete sousina chokwadi, saizvozvo ndinorwa kwete sounorova mhepo;
\v 27 asi ndinoranga muviri wangu, ndichiuita muranda; kuti zvimwe, kana ndamboparidza vamwe, ini ndirege kuva wakarashwa.

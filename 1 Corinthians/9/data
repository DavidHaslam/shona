\c 9
\s Kusununguka nekodzero dzaPauro
\p
\v 1 Handizi muapositori here? Handizi wakasununguka here? Handina kuona Jesu Kristu Ishe wedu here? Imwi hamusi basa rangu muna Ishe here?
\v 2 Kana ndisati ndiri muapositori kuna vamwe, asi zviri pachena ndiri iye kwamuri; nekuti chisimbiso chevuapositori hwangu ndimwi muna Ishe.
\v 3 Kuzvidavirira kwangu kuna ivo vanondinzvera ndikoku.
\v 4 Hatina simba here rokudya nokumwa?
\v 5 Hatina simba rokutenderera nehamakadzi savamwe vaapositori navanun'una vaShe naKefasi here?
\v 6 Kana ndini ndoga naBhanabhasi here tisina simba rokusabata basa?
\v 7 Ndianiko ungabudira hondo achizviripira mubairo? Ndiani unorima munda wemizambiringa akasadya zvibereko zvawo? Kana unofudza boka akasadya mukaka weboka?
\v 8 Zvinhu izvi ndinozvitaura somunhu here? Ko murairo hautauriwo izvozvo here?
\v 9 Nekuti zvakanyorwa pamurairo waMozisi \add kuti\add*: Usasunga muromo wenzombe inopura zviyo. Ko Mwari unehanya nenzombe here?
\v 10 Kana unoreva saizvozvo nekuda kwedu koga here? Zvirokwazvo, zvakanyorwa nekuda kwedu, kuti uyo unorima unofanira kurima mutariro; nounopura mutariro unofanira kugoverwa mutariro yake.
\v 11 Kana isu takadzvara kwamuri zvinhu zvemweya, chinhu chikuru here kana tichicheka zvinhu zvenyu zvenyama?
\v 12 Kana vamwe vari vagovani vesimba pamusoro penyu, zvikuru sei isu? Asi hatina kushandisa simba iri; asi tinoregera zvinhu zvose, kuti tirege kupa chipinganidzo kuevhangeri yaKristu.
\v 13 Hamuzivi here kuti avo vanoshumira pazvinhu zvitsvene vanorarama nezvetembere? Uye avo vanorindira paaritari vanogovana nearitari here?
\v 14 Saizvozvovo Ishe wakaraira kuti avo vanoparidza evhangeri, vararame neevhangeri.
\v 15 Asi ini handina kushandisa chimwe chezvinhu izvi, kana kunyorera zvinhu izvi kuti zviitwe saizvozvo kwandiri, nekuti zviri nani kwandiri kuti ndife, pakuti mumwe ashayise kuzvikudza kwangu maturo.
\v 16 Nekuti kunyange ndichiparidza evhangeri, handina chandingazvikudza nacho, nekuti faniro yakatakudzwa pamusoro pangu; ndine nhamo kana ndisingaparidzi evhangeri.
\v 17 Nekuti kana ndichiita chinhu ichi ndichida, ndinomubairo; asi kana ndisingadi, ndakapiwa hangu utariri.
\v 18 Zvino mubairo wangu ndewei? Kuti kana ndichiparidza evhangeri, ndiite kuti evhangeri yaKristu isabhadharwa, kuti ndirege kushandisa simba rangu zvakapfuurikidza muevhangeri.
\v 19 Nekuti kunyange ndakasununguka kuna vose, asi ndakazviita muranda kuna vose, kuti ndiwane vazhinji kwazvo.
\v 20 Uye nokuvaJudha ndakava somuJudha, kuti ndiwane vaJudha; kuna avo vari pasi pomurairo souri pasi pomurairo, kuti ndiwane vari pasi pomurairo;
\v 21 kune vasina murairo seusina murairo, (ndisati ndiri usina murairo kuna Mwari, asi pasi pomurairo kuna Kristu), kuti ndiwane vasinomurairo.
\v 22 Kuna vasinesimba ndakava sousinesimba, kuti ndiwane vasinesimba; ndakava zvinhu zvose kuna vose, kuti ndiponese vamwe nemitoo yose.
\v 23 Uye izvi ndinozviita nekuda kweevhangeri, kuti ndive nomugove pariri.
\v 24 Hamuzivi here kuti avo vanomhanya munhangemutange vanomhanya vose, asi mumwe chete unowana mubairo? Mhanyai saizvozvo, kuti mu\add u\add*wane.
\v 25 Uye vose vanokwikwidzana vanozvidzora pazvinhu zvose. Zvino ivo \add vanozviita\add* kuti vawane korona inoora, asi isu isingaori.
\v 26 Zvino ini ndinomhanya saizvozvo kwete sousina chokwadi, saizvozvo ndinorwa kwete sounorova mhepo;
\v 27 asi ndinoranga muviri wangu, ndichiuita muranda; kuti zvimwe chero nenzira ipi kana ndamboparidzira vamwe, ini ndirege kuva wakarashwa.

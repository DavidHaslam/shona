\c 9
\s Kusununguka nekodzero yaPauro
\p
\v 1 Handisi muapositori here? Handisi wakasununguka here? Handina kuona Jesu Kristu Ishe wedu here? Imwi hamusi basa rangu muna Ishe here?
\v 2 Kana ndisiri muapositori kuna vamwe, asi zvirokwazvo ndiri \add iye\add* kwamuri; nekuti mucherechedzo wevuapositori hwangu ndimwi muna Ishe.
\v 3 Kuzvidavirira kwangu kune vanondinzvera ndeuku.
\v 4 Hatina simba here rekudya nekumwa?
\v 5 Hatina simba rekutenderera nehanzvadzi mudzimai sevamwewo vaapositori, nevanin'ina vaIshe naKefasi here?
\v 6 Kana ndini ndoga naBhanabhasi here tisina kodzero yekusashanda?
\v 7 Ndiani wakamboshanda muchiuto achizviripira mubairo? Ndiani unorima munda wemizambiringa, ndokusadya zvibereko zvawo? Kana ndiani unofudza boka akasadya zvemukaka weboka?
\v 8 Kuti zvinhu izvi ndinozvitaura semunhu? Kana murairo hautauriwo izvozvo here?
\v 9 Nekuti kwakanyorwa mumurairo waMozisi \add kuti\add*: Usasunga muromo wenzombe inopura zviyo. Kuti Mwari une hanya nenzombe?
\v 10 Kana unoreva zvirokwazvo nekuda kwedu? Nekuti kwakanyorwa nekuda kwedu, kuti unorima unofanira kurima mutariro, neunopura mutariro yake, kugoverwa mutariro.
\v 11 Kana isu takadzvara kwamuri zvinhu zvemweya, chinhu chikuru here kana isu tichicheka zvinhu zvenyu zvenyama?
\v 12 Kana vamwe vachigovana kodzero pamusoro penyu, isu hati\add va\add*dariki here? Asi hatina kushandisa kodzero iyi, asi tinoitira moyo murefu zvose, kuti tirege kupa chipinganidzo kuevhangeri yaKristu.
\v 13 Hamuzivi here kuti avo vanoshumira pazvinhu zvitsvene vanodya zvetembere, vanorindira paaritari vanogovana nearitari here?
\v 14 Saizvozvo naIshe wakaraira kuti avo vanoparidza evhangeri, vararame neevhangeri.
\v 15 Asi ini handina kushandisa chimwe chezvinhu izvi; uye handina kunyora zvinhu izvi kuti zviitwe saizvozvo kwandiri, nekuti zviri nani kwandiri kuti ndife, pakuti umwe  ashayise kuzvikudza kwangu maturo.
\v 16 Nekuti kunyange ndichiparidza evhangeri, handina \add che\add*kuzvikudza \add nacho\add*, nekuti faniro yakatakudzwa pamusoro pangu; asi ndine nhamo, kana ndisingaparidzi evhangeri.
\v 17 Nekuti kana ndichiita chinhu ichi ndichizvidira, ndine mubairo; asi kana ndisingadi, ndakabatiswa utariri.
\v 18 Ko mubairo wangu chii? Kuti kana ndichiparidza evhangeri ndiite kuti evhangeri yaKristu isabhadharwa, kuti ndirege kushandisa kodzero yangu zvakapfuurikidza muevhangeri.
\v 19 Nekuti ndakasununguka kune vose, ndizviite muranda kune vose, kuti ndiwane vazhinji kwazvo.
\v 20 Uye kuvaJudha ndakava semuJudha, kuti ndiwane vaJudha; kune vari pasi pemurairo se\add u\add*ri pasi pemurairo, kuti ndiwane vari pasi pemurairo;
\v 21 kune vasina murairo seusina murairo (ndisati ndiri usina murairo kuna Mwari, asi mumurairo kuna Kristu), kuti ndiwane vasina murairo;
\v 22 kune vasina simba ndakava se\add u\add*sina simba, kuti ndiwane vasina simba; ndakava zvinhu zvese kune vose, kuti ndiponese vamwe nemitoo yose.
\v 23 Uye izvi ndinoita nekuda kweevhangeri, kuti ndive mugovani pariri.
\v 24 Hamuzivi here kuti vanomhanya munhangemutange vanomhanya vose, asi umwe unogamuchira mubairo? Mhanyai saizvozvo, kuti mu\add u\add*wane.
\v 25 Uye umwe neumwe unokwikwidza unozvidzora pazvinhu zvose; zvino ivo \add vanozviita\add* kuti vagamuchire korona inoparara, asi isu isingaparari.
\v 26 Naizvozvo ini ndinomhanya saizvozvo kwete seusina chokwadi; saizvozvo ndinorwa kwete seunorova mhepo;
\v 27 asi ndinotsikirira muviri wangu nekuuita muranda, kuti kana ndaparidzira vamwe, ini ndomene ndisarashwa.

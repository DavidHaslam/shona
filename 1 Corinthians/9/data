\c 9
\s Kusununguka nekodzero yaPauro
\p
\v 1 Handizi muapositori here? Handizi wakasununguka here? Handina kuona Jesu Kristu Ishe wedu here? Imwi hamusi basa rangu muna Ishe here?
\v 2 Kana ndisiri muapositori kuna vamwe, asi zviri pachena ndiri \add iye\add* kwamuri; nekuti mucherechedzo wevuapositori hwangu ndimwi muna Ishe.
\v 3 Kuzvidavirira kwangu kune vanondinzvera ndeuku.
\v 4 Hatina simba here rekudya nekumwa?
\v 5 Hatina simba rekutenderera nehamakadzi sevamwe vaapositori nevanun'una vaIshe naKefasi here?
\v 6 Kana ndini ndoga naBhanabhasi here tisina simba rekusabata basa?
\v 7 Ndianiko wakambobudira hondo achizviripira mubairo? Ndiani unorima munda wemizambiringa akasadya zvibereko zvawo? Kana ndiani unofudza boka akasadya zvemukaka weboka?
\v 8 Zvinhu izvi ndinozvitaura semunhu here? Ko murairo hautauriwo izvozvo here?
\v 9 Nekuti zvakanyorwa mumurairo waMozisi \add kuti\add*: Usasunga muromo wenzombe inopura zviyo. Ko Mwari unehanya nenzombe here?
\v 10 Kana unoreva zvirokwazvo nekuda kwedu here? Nekuti zvirokwazvo, zvakanyorwa nekuda kwedu, kuti uyo unorima unofanira kurima mutariro; neunopura mutariro unofanira kugoverwa mutariro yake.
\v 11 Kana isu takadzvara kwamuri zvinhu zvemweya, chinhu chikuru here kana tichicheka zvinhu zvenyu zvenyama?
\v 12 Kana vamwe vachigovana simba pamusoro penyu, zvikuru isu? Asi hatina kushandisa simba iri; asi tinoregera zvinhu zvose, kuti tirege kupa chipinganidzo kuevhangeri yaKristu.
\v 13 Hamuzivi here kuti avo vanoshumira pazvinhu zvitsvene vanorarama nezvetembere? Uye avo vanorindira paaritari vanogovana nearitari here?
\v 14 Saizvozvovo Ishe wakaraira kuti avo vanoparidza evhangeri, vararame neevhangeri.
\v 15 Asi ini handina kushandisa chimwe chezvinhu izvi, kana kunyora zvinhu izvi kuti zviitwe saizvozvo kwandiri, nekuti zviri nani kwandiri kuti ndife, pakuti mumwe ashayise kuzvikudza kwangu maturo.
\v 16 Nekuti kunyange ndichiparidza evhangeri, handina chandingazvikudza nacho, nekuti faniro yakatakudzwa pamusoro pangu; ndine nhamo kana ndisingaparidzi evhangeri.
\v 17 Nekuti kana ndichiita chinhu ichi ndichida, ndine mubairo; asi kana ndisingadi, ndakapiwa utariri.
\v 18 Zvino mubairo wangu chii? Kuti kana ndichiparidza evhangeri, ndiite kuti evhangeri yaKristu isabhadharwa, kuti ndirege kushandisa simba rangu zvakapfuurikidza muevhangeri.
\v 19 Nekuti kunyange ndakasununguka kune vose, asi ndakazviita muranda kune vose, kuti ndiwane vazhinji kwazvo.
\v 20 Uye kuvaJudha ndakava semuJudha, kuti ndiwane vaJudha; kune vari pasi pemurairo se\add u\add*ri pasi pemurairo, kuti ndiwane vari pasi pemurairo;
\v 21 kune vasina murairo seusina murairo, (ndisati ndiri usina murairo kuna Mwari, asi pasi pemurairo kuna Kristu), kuti ndiwane vasina murairo.
\v 22 Kuna vasina simba ndakava seusina simba, kuti ndiwane vasina simba; ndakava zvinhu zvose kune vose, kuti ndiponese vamwe nemitoo yose.
\v 23 Uye izvi ndinoita nekuda kweevhangeri, kuti ndive mugovani pariri.
\v 24 Hamuzivi here kuti vanomhanya munhangemutange vanomhanya vose, asi umwe unowana mubairo? Mhanyai saizvozvo, kuti mu\add u\add*wane.
\v 25 Uye umwe neumwe unokwikwidza unozvidzora pazvinhu zvose. Zvino ivo \add vanozviita\add* kuti vawane korona inoora, asi isu isingaori.
\v 26 Naizvozvo ini ndinomhanya saizvozvo kwete seusina chokwadi, saizvozvo ndinorwa kwete seunorova mhepo;
\v 27 asi ndinotsikirira muviri wangu, ndichiuita muranda; kuti zvimwe chero nenzira ipi kana ndaparidzira vamwe, ini ndirege kuva wakarashwa.

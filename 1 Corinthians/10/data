\c 10
\s Tirege kuidza Mwari sevaIsraeri
\p
\v 1 Pamusoro pazvo hama handidi kuti murege kuziva, kuti madzibaba edu ose akanga ari pasi pegore sei, uye vose vakayambuka nemugungwa,
\v 2 uye vose vakabhabhatidzwa muna Mozisi mugore nemugungwa;
\v 3 uye vose vakadya chikafu chimwe chemweya,
\v 4 uye vose vakamwa zvimwiwa zvimwe zvemweya, nekuti vakamwa padombo remweya rakavatevera; uye dombo iro rakange riri Kristu.
\v 5 Asi neruzhinji rwavo Mwari haana kufadzwa; nekuti vakaparadzwa murenje.
\v 6 Zvino zvinhu izvi zvakava zvifananidziro kwatiri, kuti tirege kushuva zvinhu zvakaipa, sezvavakashuvawo.
\v 7 Uye musava vanamati vezvifananidzo, sevamwe vavo; sezvazvakanyorwa, \add zvichinzi\add*: Vanhu vakagara pasi kudya nekumwa, vakasimuka kutamba.
\v 8 Uye ngatirege kuita upomhwe, sevamwe vavo vakaita upombwe, vakafa nezuva rimwe zvuru makumi maviri nezvitatu.
\v 9 Uye ngatirege kuidza Kristu, sevamwe vavowo vaka\add mu\add*idza, vakaparadzwa nenyoka.
\v 10 Murege kun'un'una sevamwe vavowo vakan'un'una, vakaparadzwa nemuparadzi.
\v 11 Zvino zvinhu izvi zvose zvakavawira kuti zvive mifananidziro; uye zvakanyorwa kuva yambiro yedu takasvikirwa nekuguma kwenyika.
\v 12 Naizvozvo unofunga kuti umire ngaachenjere, zvimwe ungawa.
\v 13 Hakuna muidzo wakakubatai kunze kwewakajairika kuvanhu vose; asi Mwari wakatendeka, usingatenderi kuti muidzwe kupfuura pamunogona napo; asi pamwe nemuidzo uchaitawo nzira yekupukunyuka, kuti mugone ku\add u\add*takura.
\s Nzvengai zvifananidzo
\p
\v 14 Naizvozvo, vadikamwa vangu, tizai kunamata zvifananidzo.
\v 15 Ndinotaura sekune vakachenjera; imwi zvisarudzirei zvandinotaura.
\v 16 Mukombe weropafadzo watinoropafadza, hausi kugoverana kweropa raKristu here? Chingwa chatinomedura hachisi kugoverana kwemuviri waKristu here?
\v 17 Nekuti isu vazhinji tiri chingwa chimwe, muviri umwe; nekuti isu tose tinogovana chingwa chimwe.
\v 18 Tarirai Israeri panyama; vanodya zvibayiro havasi ivo vanodyidzana nearitari here?
\v 19 Zvino ndotii? Kuti chifananidzo chinhu here? kana chakabayirwa chifananidzo chinhu here?
\v 20 Asi kuti zvinhu zvinobayirwa nevahedheni, vanozvibayira madhimoni kwete kuna Mwari; zvino handidi kuti mudyidzane nemadhimoni.
\v 21 Hamungamwi mukombe waIshe nemukombe wemadhimoni; hamungagovani patafura yaIshe nepatafura yemadhimoni.
\v 22 Ko tinozvimutsira godo Ishe here? Takasimba kumupfuura here?
\s MuKristu ngaarege kugumbusa vamwe
\p
\v 23 Zvinhu zvose zvinotenderwa kwandiri; asi zvinhu zvose hazvibatsiri. Zvinhu zvose zvinotenderwa kwandiri; asi zvinhu zvose hazvivaki.
\v 24 Kusava neunozvitsvakira zvake, asi umwe neumwe zveumwe.
\v 25 Idyai zvose zvinotengeswa pamisika yenyama musingabvunzi chinhu nekuda kwehana;
\v 26 Nekuti nyika ndeyaIshe nekuzara kwayo.
\v 27 Zvino kana mumwe wevasingatendi akakukokai, uye muchida kuenda, zvose zvinoiswa pamberi penyu idyai musingabvunzi chinhu nekuda kwehana.
\v 28 Asi kana mumwe akati kwamuri: Ichi chakabayirwa kuzvifananidzo; musadya nekuda kwaiye wakuratidzai, uye nekuda kwehana; nekuti nyika ndeya Ishe nekuzara kwayo.
\v 29 Asi hana ndinoti, isati iri yako asi yeumwe; nekuti kusununguka kwangu kunoenzanisirwei nehana yeumwe?
\v 30 Kana ini ndichidya ndichivonga, ndingagonyomberwei nekuda kwechinhu chandinovonga?
\v 31 Naizvozvo kana muchidya kana kumwa kana chipi nechipi chamunoita, itai zvose kuti Mwari akudzwe.
\v 32 Regai kugumbusa zvose kuvaJudha kana kuvaGiriki kana kukereke yaMwari.
\v 33 Seniwo ndinofadza vose pazvose, ndisingatsvaki rubatsiro rwangu, asi rwavazhinji, kuti vaponeswe.

\c 10
\s Tirege kuidza Mwari savaIsraeri
\p
\v 1 Pamusoro pazvo hama handidi kuti murege kuziva kuti madzibaba edu ose akanga ari pasi pegore, uye vose vakayambuka gungwa;
\v 2 uye vose vakabhabhatidzwa munaMozisi mugore nomugungwa;
\v 3 uye vose vakadya zvokudya zvimwe zomweya;
\v 4 vose vakamwa zvokumwa zvimwe zvomweya, nokuti vakamwa padombo romweya rakavatevera; uye dombo iro rakanga riri Kristu.
\v 5 Asi vazhinji vavo Mwari haana kufadzwa navo; nokuti vakaparadzwa murenje.
\v 6 Zvino, zvinhu izvi zvakanga zviri zviratidzo kwatiri, kuti isu tirege kuchiva zvakaipa, sezvavakachiva ivo.
\v 7 Kana imwi regai kunamata zvifananidzo savamwe vavo; sezvazvakanyorwa, \add zvichinzi\add*: Vanhu vakagara pasi pakudya nokumwa, vakasimuka kuti vatambe.
\v 8 Zvino ngatirege kuita upombwe, savamwe vavo vakaita upombwe, vakafa nezuva rimwe venezvuru zvinamakumi maviri nezvitatu.
\v 9 Uye ngatirege kuidza Kristu, savamwe vavo vaka\add mu\add*idza, vakaparadzwa nenyoka.
\v 10 Murege kun'un'una savamwe vavo vakan'un'una, vakaparadzwa nomuparadzi.
\v 11 Zvino zvinhu izvi zvose zvakavawira, kuti zvivemufananidzo; uye zvakanyorwa kuti tinyeverwe isu, takasvikirwa nokuguma kwenyika.
\v 12 Naizvozvo, unfunga kuti umire, ngaachenjere, zvimwe ungawa.
\v 13 Hakunomuidzo wakakubatai imwi, kunze kwewevanhu vose; asi Mwari wakatendeka, haangatenderi kuti muidzwe kupfuura pamunogona napo; asi pamwe chete nomuidzo, iye uchakupaivo nzira yokupukunyuka kuti mugone kuutakura.
\s Nzvengai zvifananidzo
\p
\v 14 Naizvozvo, vadikamwa vangu, tizai kunamata zvifananidzo.
\v 15 Ndinotaura sokuna vakachenjera; nzwisisai zvandinotaura.
\v 16 Mukombe wokuropafadza watinoropafadza, hauzi kusanganiswa neropa raKristu here? Chingwa chatinomedura, hakuzi kusanganiswa nomuviri waKristu here?
\v 17 Nokuti isu vazhinji tiri chingwa chimwe, muviri mumwe; nokuti isu tose tinogovana pachingwa chimwe.
\v 18 Tarirai Israeri panyama; havasi ivo vanodya zvibayiro vachigovana nearitari here?
\v 19 Zvino ndotiyiko? Kuti chifananidzo chinhu here? kana chakabayirwa chifananidzo chinhu here?
\v 20 \add Kwete\add*, asi kuti izvo zvinobayirwa navahedheni, vanozvibayira mweya yetsvina kwete Mwari; zvino handidi kuti muyanane nemweya yakaipa.
\v 21 Hamungamwi mukombe waShe, nomukombe wemweya yakaipa; hamungadyiri patafura yaShe napatafura yemweya yakaipa.
\v 22 Ko tinoda kumutsa godo raShe here? Takasimba kumupfuura here?
\s Mukristu ngaarege kugumbusa vamwe
\p
\v 23 Zvinhu zvose zvinotenderwa kwandiri; asi zvose hazvibatsiri. Zvinhu zvose zvinotenderwa kwandiri; asi zvose hazvisimbisi.
\v 24 Kusava nounozvitsvakira zvake, asi umwe noumwe zvomumwe.
\v 25 Idyai zvose zvinotengeswa panotengeswa nyama, musingabvunzi chinhu nokuda kwehana;
\v 26 nokuti nyika ndeyaShe nokuzara kwayo.
\v 27 Kana mumwe wavasingatendi akakukokai, kana mukada kuenda, zvose zvinoiswa pamberi penyu idyai musingabvunzi chinhu nokuda kwehana.
\v 28 Asi kana mumwe akati kwamuri: Ichi chakabayirwa kuzvifananidzo, regai kudya nokuda kwaiye wakakuratidzai, uye nokuda kwehana; nokuti nyika ndeya Ishe nokuzara kwayo.
\v 29 Hana ndinoti, isati iri yako asi yomumwe; nokuti kusununguka kwangu kunoenzanisirweiko nehana yomumwe?
\v 30 Kana ini ndichidya ndichionga, ndingagonyombereiko nokuda kwechinhu chandinoonga pamusoro pacho?
\v 31 Naizvozvo kana muchidya kana muchimwa kana chinhu chipi nechipi chamunoita, itai zvose kuti Mwari akudzwe.
\v 32 Regai kugumbusa kana kuvaJudha, kana kuvaGiriki, kana kereke yaMwari.
\v 33 Senivo ndinofadza vose pazvose, ndisingatsvaki zvingabatsira ini, asi zvingabatsira vazhinji, kuti vaponeswe.

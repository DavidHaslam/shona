\c 10
\s Tirege kuidza Mwari savaIsraeri
\p
\v 1 Pamusoro pazvo hama handidi kuti murege kuziva, kuti madzibaba edu ose akanga ari pasi pegore sei, uye vose vakayambuka nomugungwa,
\v 2 uye vose vakabhabhatidzwa munaMozisi mugore nomugungwa;
\v 3 uye vose vakadya chikafu chimwe chomweya,
\v 4 uye vose vakamwa zvokumwa zvimwe zvomweya, nokuti vakamwa padombo romweya rakavatevera; uye dombo iro rakanga riri Kristu.
\v 5 Asi noruzhinji rwavo Mwari haana kunyatsofadzwa; nokuti vakaparadzwa murenje.
\v 6 Zvino zvinhu izvi zvakava zviratidzo kwatiri, kuti isu tirege kushuva zvinhu zvakaipa, sezvavakashuva ivo.
\v 7 Kana imwi regai kuva vanamati vezvifananidzo, savamwe vavo; sezvazvakanyorwa, \add zvichinzi\add*: Vanhu vakagara pasi pakudya nokumwa, vakasimuka kuti vatambe.
\v 8 Zvino ngatirege kuita upomhwe, savamwe vavo vakaita upombwe, vakafa nezuva rimwe vane zvuru makumi maviri nezvitatu.
\v 9 Uye ngatirege kuidza Kristu, savamwe vavowo vaka\add mu\add*idza, vakaparadzwa nenyoka.
\v 10 Murege kun'un'una savamwe vavo vakan'un'una, vakaparadzwa nomuparadzi.
\v 11 Zvino zvinhu izvi zvose zvakavawira kuti zvive mifananidzo; uye zvakanyorwa kuti tinyeverwe isu takasvikirwa nokuguma kwenyika.
\v 12 Naizvozvo unofunga kuti umire ngaachenjere, zvimwe ungawa.
\v 13 Hakuna muidzo wakakubatai imwi kunze kwewakajairika kuvanhu vose; asi Mwari wakatendeka, haangatenderi kuti muidzwe kupfuura pamunogona napo; asi pamwechete nomuidzo iye uchakupaiwo nzira yokupukunyuka, kuti mugone ku\add u\add*takura.
\s Nzvengai zvifananidzo
\p
\v 14 Naizvozvo, vadikamwa vangu, tizai kunamata zvifananidzo.
\v 15 Ndinotaura sokuna vakachenjera; imwi zvionerei pane zvandinotaura.
\v 16 Mukombe weropafadzo watinoropafadza hauzi wokubatanidzwa neropa raKristu here? Chingwa chatinomedura hachisi kubatanidzwa nomuviri waKristu here?
\v 17 Nokuti isu vazhinji tiri chingwa chimwe, muviri mumwe; nokuti isu tose tinogovana chingwa chimwe.
\v 18 Tarirai Israeri panyama; vanodya zvibayiro havasi ivo here vanodyidzana nearitari?
\v 19 Zvino ndotiyiko? Kuti chifananidzo chinhu here? kana chakabayirwa chifananidzo chinhu here?
\v 20 \add Kwete\add*, asi kuti zvinhu zvinobayirwa navahedheni, vanozvibayira mweya yetsvina kwete kunaMwari; zvino handidi kuti mudyidzane nemweya yakaipa.
\v 21 Hamungamwi mukombe waShe nomukombe wemweya yakaipa; hamungagovani patafura yaShe napatafura yemweya yakaipa.
\v 22 Ko tinozvimutsira godo raShe here? Takasimba kumupfuura here?
\s MuKristu ngaarege kugumbusa vamwe
\p
\v 23 Zvinhu zvose zvinotenderwa kwandiri; asi zvinhu zvose hazvibatsiri. Zvinhu zvose zvinotenderwa kwandiri; asi zvinhu zvose hazvisimbisi.
\v 24 Kusava nounozvitsvakira zvake, asi umwe noumwe zvomumwe.
\v 25 Idyai zvose zvinotengeswa pamisika yenyama musingabvunzi chinhu nokuda kwehana;
\v 26 nokuti nyika ndeyaShe nokuzara kwayo.
\v 27 Zvino kana mumwe wavasingatendi akakukokai, kana mukada kuenda, zvose zvinoiswa pamberi penyu idyai musingabvunzi chinhu nokuda kwehana.
\v 28 Asi kana mumwe akati kwamuri: Ichi chakabayirwa kuzvifananidzo, musadya nokuda kwaiye wakuratidzai, uye nokuda kwehana; nokuti nyika ndeya Ishe nokuzara kwayo.
\v 29 Asi hana ndinoti, isati iri yako asi yomumwe; nokuti kusununguka kwangu kunoenzanisirweiko nehana yomumwe?
\v 30 Kana ini ndichidya ndichivonga, ndingagonyomberweiko nokuda kwechinhu chandinovonga pamusoro pacho?
\v 31 Naizvozvo kana muchidya kana kumwa kana chinhu chipi nechipi chamunoita, itai zvose kuti Mwari akudzwe.
\v 32 Regai kugumbusa zvose kuvaJudha kana kuvaGiriki kana kukereke yaMwari.
\v 33 Seniwo ndinofadza vose pazvose, ndisingatsvaki zvingabatsira ini, asi vazhinji, kuti vaponeswe.

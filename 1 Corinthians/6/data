\c 6
\s Pauro unovaraira pamusoro pokupesana
\p
\v 1 Kune mumwe wenyu anemhosva nomumwe, ungatsunga kumukwirira kuna vasakarurama, akasamukwirira kuvatsvene here?
\v 2 Hamuzivi here kuti vatsvene vachatonga nyika? Zvino kana nyika ichitongwa nemi, ko imwi hamufaniri kutonga mhosva duku-duku here?
\v 3 Hamuzivi here kuti tichatonga vatumwa? Zvikuru sei izvo zvoupenyu hwuno!
\v 4 Zvino kana mune mhosva dzezvinhu zvoupenyu hwuno mudziise kuti vatonge avo vanozvidzwa pakereke, kuti ivo vatonge?
\v 5 Ndinodaro kuti munyadziswe. Ko hakuna wakachenejera pakati pwenyu ungagona kutonga pakati pehama nehama yake here?
\v 6 Asi hama inokwirira hama, achizviita pamberi pavasingatendi here?
\v 7 Zvino matova nemhosva kwazvo pakati penyu, zvamunokwirirana. Munoregereiko kutenda kuitirwa zvisakarurama? Munoregereiko kutenda kubirwa?
\v 8 Asi imwi munoita zvisakarurama, munonyengetera, muchizviitira hama.
\v 9 Ko hamuzivi kuti vasakarurama havangagari nhaka youshe hwaMwari here? Musarashika; nokuti mhombwe, kana vanonamata zvifananidzo, kana vanofeva, kana vakapata, kana vanoita zvakaipa navarume,
\v 10 kana mbavha, kana vanoruchiva, kana vanosimwa doro, kana vatuki, kana makororo, havangagari nhaka youshe hwaMwari.
\v 11 Vamwe venyu vakanga vakadaro; asi makashambidzwa, asi makaitwa vatsvene. Asi mukaruramiswa nezita raShe Jesu Kristu, noMweya waMwari wedu.
\s Miviri yedu mitezo yaJesu Kristu
\p
\v 12 Ndakatenderwa zvinhu zvose; asi zvinhu zvose hazvindibatsiri. Ndakatenderwa zvinhu zvose, asi handidi kukundwa nechinhu chimwe.
\v 13 Zvokudya ndezvedumbu, nedumbu nderezvokudya; asi Mwari uchaparadza iro naizvo, zvose. Asi muviri hauzi woupombwe, asi ndowaShe; naShe ndowomuviri;
\v 14 Mwari wakamutsa Ishe, uye uchatimutsa isu nesimba rake.
\v 15 Hamuzivi kuti miviri yenyu mitezo yaKristu, ndichatora mitezo yaKristu ndikaiita mitezo yechifeve here
\v 16 hamuzivi kuti wakasonganiswa nemhombwe wava muviri mumwe naye here? Nokuti iye unoti: Ava vaviri vachava nyama imwe.
\v 17 Asi wakasonganiswa naShe, wava mweya mumwe naye.
\v 18 Tizai upombwe. Zvivi zvose, zvinoitwa nomunhu, zviri kunze komuviri; asi unoita upombwe, unotadzira muviri wake.
\v 19 Hamuzivi here kuti muviri wenyu itembere yoMweya Mutsvene, uri mukati menyu, wamakapiwa naMwari? Hamuzi venyu;
\v 20 nokuti makatengwa nomutengo; naizvozvo kudzai Mwari mumuviri wenyu uye mumweya yenyu iri yaMwari.

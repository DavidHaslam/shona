\c 6
\s Pauro unotsiura vanomhan'arirana
\p
\v 1 Umwe wenyu unoti ane mhosva neumwe unotsunga kutongwa pamberi pevasakarurama uye pasiri pamberi pevatsvene here?
\v 2 Hamuzivi here kuti vatsvene vachatonga nyika? Zvino kana nyika ichizotongwa nemwi, hamuna kufanira \add kutonga\add* mhosva duku-duku here?
\v 3 Hamuzivi here kuti tichatonga vatumwa? Zvikuru sei zveupenyu hwuno?
\v 4 Naizvozvo kana mune mhosva dzezvinhu zveupenyu hwuno, vagadzei avo vanozvidzwa pakereke \add vatonge\add*.
\v 5 Ndinotaura kuti munyare. Naizvozvo hakuna munhu wakachenjera pakati penyu here, kana neumwe, ungagona kutonga pakati pehama dzake?
\v 6 Asi hama inomhan'arira hama, uye izvi \add achizviita\add* pamberi pevasingatendi.
\v 7 Zvino naizvozvo patova nekukundikana kwazvo pakati penyu, kuti munomhan'arirana. Munoregerei kutenda kutadzirwa pakudaro? Munoregereiko kutenda kubiridzirwa pakudaro?
\v 8 Asi imwi munotadza nekubiridzira, uye izvi \add munozviita\add* kuhama.
\v 9 Kana hamuzivi here kuti vasakarurama havazogari nhaka yeushe hwaMwari? Musatsauswa; hakuna mhombwe, kana vanamati vezvifananidzo, kana zvifeve, kana vakapata \add paungochani\add*, kana vanorara nevamwe varume,
\v 10 kana mbavha, kana vachivi, kana vararadzi, kana vatuki, kana vapambi, vachagara nhaka yeushe hwaMwari.
\v 11 Uye vamwe venyu vakange vari izvozvi; asi makashambidzwa, asi makaitwa vatsvene, asi makanzi hamuna mhosva muzita raIshe Jesu, uye neMweya waMwari wedu.
\s Miviri yedu mitezo yaJesu Kristu
\p
\v 12 Zvinhu zvese zviri pamutemo kwandiri, asi hazvisi zvinhu zvese zvinobatsira; zvinhu zvese zviri pamutemo kwandiri, asi ini handizotongwi nechinhu.
\v 13 Kudya \add nde\add*kwedumbu, nedumbu \add nde\add*rezvekudya; asi Mwari uchaparadza zviri zviviri iro naizvo. Zvino muviri hausi weupombwe, asi waIshe, naIshe ndevemuviri.
\v 14 Uye Mwari wakamutsa Ishewo uchatimutsa nesu nesimba rake.
\v 15 Hamuzivi here kuti miviri yenyu mitezo yaKristu? Zvino ndichatora mitezo yaKristu ndikaita mitezo yechifeve here? Ngazvisadaro!
\v 16 Kana hamuzivi kuti unobatanidzwa nechifeve wava muviri umwe \add nacho\add* here? Nokuti ava vaviri, unoti, vachava nyama imwe.
\v 17 Asi unobatanidzwa naIshe wava mweya umwe \add naye\add*.
\v 18 Tizai upombwe. Chivi chose munhu chaanoita chiri kunze kwemuviri; asi unoita upombwe unotadzira muviri wake amene.
\v 19 Kana hamuzivi here kuti muviri wenyu itembere yaMweya Mutsvene \add uri\add* mamuri, wamunawo uchibva kuna Mwari, uye imwi hamuzi venyu?
\v 20 Nokuti makatengwa nemutengo; naizvozvo rumbidzai Mwari mumuviri wenyu, uye mumweya wenyu, zviri zvaMwari.

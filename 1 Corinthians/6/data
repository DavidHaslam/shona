\c 6
\s Pauro unodziva vanomhan'arirana
\p
\v 1 Kune mumwe wenyu here, unoti anemhosva nomumwe, ungatsunga kumukwirira kuna vasakarurama, akasamukwirira kuvatsvene?
\v 2 Hamuzivi here kuti vatsvene vachatonga nyika? Zvino kana nyika ichitongwa nemwi, ko imwi hamuna kufanira kutonga mhosva duku-duku here?
\v 3 Hamuzivi here kuti tichatonga vatumwa? Kuzoti izvo zvoupenyu hwuno!
\v 4 Zvino kana mune mhosva dzezvinhu zvoupenyu hwuno mudziise kuti vatonge avo vanozvidzwa pakereke.
\v 5 Ndinotaura kuti munyare. Ko hakuna wakachenejera pakati penyu here kana kwete, kana ungagona kutonga pakati pehama nehama yake here?
\v 6 Asi hama inomhan'arira hama, uye izvozvi \add achizviita\add* pamberi pavasingatendi here?
\v 7 Zvino naizvozvo matova nemhosva kwazvo pakati penyu, zvamunomhan'arira. Munoregereiko kutenda kukanganisirwa? Munoregereiko kutenda kubiridzirwa?
\v 8 Asi imwi munotadza nokubiridzira izvozvi hama.
\v 9 Ko hamuzivi here kuti vasakarurama havangagari nhaka youshe hwaMwari? Musatsauswa; hakuna mhombwe, kana vanonamata zvifananidzo, kana vanofeva, kana vakapata, kana vanorara navamwe varume,
\v 10 kana mbavha, kana vachivi, kana zvidhakwa, kana vanyombi, kana makororo, vachagara nhaka youshe hwaMwari.
\v 11 uye vamwe venyu vakanga vakaita saizvozvo; asi imwi makashambidzwa, asi makaitwa vatsvene. Asi munoruramiswa nezita raShe Jesu Kristu, noMweya waMwari wedu.
\s Miviri yedu mitezo yaJesu Kristu
\p
\v 12 Zvinhu zvose zviri pamutemo kwandiri; asi zvinhu zvose hazvibatsiri. Zvinhu zvose zviri pamutemo kwandiri asi handitongwi nechinhu.
\v 13 Zvokudya \add nde\add*zvedumbu, nedumbu \add nde\add*rezvokudya; asi Mwari uchaparadza zvose iro naizvo. Zvino muviri hauzi woupombwe, asi waShe; naShe vemuviri;
\v 14 Mwari zvose wakamutsa Ishe, uye uchatimutsa nesu nesimba rake.
\v 15 Hamuzivi kuti miviri yenyu mitezo yaKristu here? Zvino ndichatora mitezo yaKristu ndikaita mitezo yechifeve here?
\v 16 Ko hamuzivi kuti wakasonganiswa nemhombwe wava muviri mumwe \add naye\add* here? Nokuti iye unoti: Ava vaviri vachava nyama imwe.
\v 17 Asi wakasonganiswa naShe, wava mweya mumwe \add naye\add*.
\v 18 Tizai upombwe. chivi chose chinoitwa nomunhu chiri kunze komuviri; asi unoita upombwe unotadzira muviri wake.
\v 19 Ko hamuzivi here kuti muviri wenyu itembere yoMweya Mutsvene, \add uri\add* mamuri, wamakapiwa naMwari? uye imwi hamuzi venyu;
\v 20 nokuti makatengwa nomutengo; naizvozvo rumbidzai Mwari mumuviri wenyu uye mumweya yenyu iri yaMwari.

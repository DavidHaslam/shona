\c 6
\s Pauro unodziva vanomhan'arirana
\p
\v 1 Kune mumwe wenyu here unoti anemhosva nomumwe, ungatsunga kumumhan'arira kuna vasakarurama, akasamumhan'arira kuvatsvene?
\v 2 Hamuzivi here kuti vatsvene vachatonga nyika? Zvino kana nyika ichitongwa nemwi, ko imwi hamuna kufanira kutonga mhosva duku-duku here?
\v 3 Hamuzivi here kuti tichatonga vatumwa? Ko kuzoti izvo zvoupenyu hwuno?
\v 4 Zvino kana mune mhosva dzezvinhu zvoupenyu hwuno mudziise kuti vatonge avo vanozvidzwa pakereke.
\v 5 Ndinotaura kuti munyare. Ndizvo here kuti hakuna munhu wakachenjera pakati penyu kana nomumwe, ungagona kutonga pakati pehama nehama yake?
\v 6 Asi hama inomhan'arira hama, uye izvozvi \add achizviita\add* pamberi pavasingatendi.
\v 7 Zvino naizvozvo patova nemhosva kwazvo pakati penyu zvamunomhan'arirana. Munoregereiko kutenda kukanganisirwa pakudaro? Munoregereiko kutenda kubiridzirwa pakudaro?
\v 8 Asi imwi munotadza nokubiridzira, izvozvi \add munozviita\add* kuhama.
\v 9 Ko hamuzivi here kuti vasakarurama havangagari nhaka youshe hwaMwari? Musatsauswa; hakuna mhombwe, kana vanamati vezvifananidzo, kana zvifeve, kana mbodza, kana vanorara navamwe varume,
\v 10 kana mbavha, kana vachivi, kana zvidhakwa, kana vanyombi, kana makororo, vachagara nhaka youshe hwaMwari.
\v 11 vamwe venyu vakanga vakaita saizvozvo; asi imwi makashambidzwa, asi makaitwa vatsvene. Asi munoruramiswa muzita raShe Jesu, uye noMweya waMwari wedu.
\s Miviri yedu mitezo yaJesu Kristu
\p
\v 12 Zvinhu zvose zvinotenderwa kwandiri; asi zvinhu zvose hazvibatsiri. Zvinhu zvose zvinotenderwa kwandiri asi handitongwi nechinhu.
\v 13 Zvokudya \add nde\add*zvedumbu, nedumbu \add nde\add*rezvokudya; asi Mwari uchaparadza zvose iro naizvo. Zvino muviri hauzi woupombwe, asi waShe; naShe vemuviri;
\v 14 Mwari zvose wakamutsa Ishe uye uchatimutsa nesu nesimba rake.
\v 15 Hamuzivi here kuti miviri yenyu mitezo yaKristu? Zvino ndichatora mitezo yaKristu ndikaita mitezo yechifeve here?
\v 16 Ko hamuzivi kuti wakabatanidzwa nemhombwe wava muviri mumwe \add nayo\add* here? Nokuti ava vaviri, iye unoti, vachava nyama imwe.
\v 17 Asi wakabatanidzwa naShe, wava mweya mumwe \add naye\add*.
\v 18 Tizai upombwe. chivi chose chinoitwa nomunhu chiri kunze komuviri; asi unoita upombwe unotadzira muviri wake amene.
\v 19 Ko hamuzivi here kuti muviri wenyu itembere yoMweya Mutsvene, \add uri\add* mamuri, wamunawo uchibva kuna Mwari? uye imwi hamuzi venyu;
\v 20 nokuti makatengwa nomutengo; naizvozvo rumbidzai Mwari mumuviri wenyu uye mumweya yenyu iri yaMwari.

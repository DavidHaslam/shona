\c 6
\s Pauro unotsiura vanomhan'arirana
\p
\v 1 Kune mumwe wenyu here unoti anemhosva nomumwe ungatsunga kumumhan'arira kuna vasakarurama, akasamumhan'arira kuvatsvene?
\v 2 Hamuzivi here kuti vatsvene vachatonga nyika? Zvino kana nyika ichizotongwa nemwi, Hamuna kufanira kutonga mhosva duku-duku here?
\v 3 Hamuzivi here kuti tichatonga vatumwa? Zvikuru sei zveupenyu hwuno?
\v 4 Zvino kana mune mhosva dzezvinhu zveupenyu hwuno mudziise kuti vatonge avo vanozvidzwa pakereke.
\v 5 Ndinotaura kuti munyare. Ndizvo here kuti hakuna munhu wakachenjera pakati penyu, kana neumwe, ungagona kutonga pakati pehama nehama dzake?
\v 6 Asi hama inomhan'arira hama, uye izvi \add achizviita\add* pamberi pevasingatendi.
\v 7 Zvino naizvozvo patova nemhosva kwazvo pakati penyu, kuti munomhan'arirana. Munoregerei kutenda kukanganisirwa pakudaro? Munoregereiko kutenda kubiridzirwa pakudaro?
\v 8 Asi imwi munotadza nekubiridzira, izvozvi \add munozviita\add* kuhama.
\v 9 Ko hamuzivi here kuti vasakarurama havangagari nhaka yeushe hwaMwari? Musatsauswa; hakuna mhombwe, kana vanamati vezvifananidzo, kana zvifeve, kana mbodza, kana vanorara navamwe varume,
\v 10 kana mbavha, kana vachivi, kana zvidhakwa, kana vanyombi, kana makororo, vachagara nhaka yeushe hwaMwari.
\v 11 vamwe venyu vakange vakaita seizvozvo; asi imwi makashambidzwa, asi makaitwa vatsvene, asi makaruramiswa muzita raIshe Jesu, uye neMweya waMwari wedu.
\s Miviri yedu mitezo yaJesu Kristu
\p
\v 12 Zvinhu zvose zvinotenderwa kwandiri; asi zvinhu zvose hazvibatsiri. Zvinhu zvose zvinotenderwa kwandiri asi handitongwi nechinhu.
\v 13 chikafu \add nde\add*chedumbu, nedumbu \add nde\add*rechikafu; asi Mwari uchaparadza zviri zviviri iro naizvo. Zvino muviri hauzi weupomhwe, asi waIshe, naIshe vemuviri;
\v 14 Uye Mwari wakamutsa Ishe uye uchatimutsa isu nesimba rake.
\v 15 Hamuzivi here kuti miviri yenyu mitezo yaKristu? Zvino ndichatora mitezo yaKristu ndikaita mitezo yechifeve here? Ngazvisadaro!
\v 16 Ko hamuzivi kuti wakabatanidzwa nechifeve wava muviri umwe \add nacho\add* here? Nekuti ava vaviri, unoti, vachava nyama imwe.
\v 17 Asi wakabatanidzwa naIshe, wava mweya umwe \add naye\add*.
\v 18 Tizai upombwe. Chivi chose munhu chaanoita chiri kunze kwemuviri; asi unoita upomhwe unotadzira muviri wake amene.
\v 19 Ko hamuzivi here kuti muviri wenyu itembere yaMweya Mutsvene, \add uri\add* mamuri, wamunawo uchibva kuna Mwari, uye imwi hamuzi venyu?
\v 20 Nekuti makatengwa nemutengo; naizvozvo rumbidzai Mwari mumuviri wenyu uye mumweya wenyu iri yaMwari.

\c 15
\s Kumuka kwevakafa
\p
\v 1 Naizvozvo, hama, ndinokuzivisai evhangeri yandakakuparidzirai, yamagamuchirawo, neyamumire mairi;
\v 2 uye yamunoponeswawo nayo, kana muchibatisisa inzwi reevhangeri randakaparidza kwamuri, kunze kwekuti makatenda pasina.
\v 3 Nekuti ndakakumikidza kwamuri pakutanga izvo zvandakagamuchirawo, kuti Kristu wakafira zvivi zvedu, zvichienderana nemagwaro;
\v 4 uye kuti wakavigwa, uye kuti wakamutswa zuva retatu, zvichienderana nemagwaro;
\v 5 uye kuti wakaonekwa kuna Kefasi, pashure kune vanegumi nevaviri;
\v 6 shure kweizvozvo wakaonekwa kuhama dzinopfuura mazana mashanu nguva imwe, vazhinji vavo vachiripo kusvikira zvino, asi vamwe varara;
\v 7 shure kweizvozvo wakaonekwa kuna Jakobho; pashure kuvaapositori vose.
\v 8 Uye pakupedzisira akaonekwa neniwo, sekune wakazvarwa nguva isina kufanira.
\v 9 Nekuti ini ndiri mudukusa wevaapositori, zvekuti handifaniri kunzi muapositori, nekuti ndakashusha kereke yaMwari.
\v 10 Asi nenyasha dzaMwari ndiri zvandiri, uye nyasha dzake dziri pandiri hadzina kuva pasina; asi ndakabata zvikuru kupfuura vose; zvakadaro handisi ini, asi nyasha dzaMwari dzineni.
\v 11 Naizvozvo, kana \add ndiri\add* ini kana ivo, saizvozvo tinoparidza uye saizvozvo makatenda.
\v 12 Zvino kana Kristu achiparidzwa kuti wakamutswa kuvakafa, vamwe pakati penyu vanoreva sei kuti hakuna kumuka kwevakafa?
\v 13 Asi dai pasina kumuka kwevakafa, naKristu haana kumutswa;
\v 14 uye kana Kristu asina kumutswa, naizvozvo kuparidza kwedu hakuna maturo, nerutendo rwenyuwo harwuna maturo,
\v 15 nesuwo tinowanikwa tiri zvapupu zvaMwari zvenhema, nekuti takapupura kuti Mwari wakamutsa Kristu iye waasina kumutsa, kana zviri izvo kuti vakafa havamutswi.
\v 16 Nekuti kana vakafa vasingamutswi, Kristu haana kumutswawo;
\v 17 uye kana Kristu asina kumutswa, rutendo rwenyu harwuna maturo; muchiri muzvivi zvenyu.
\v 18 Zvino naivo varere muna Kristu vaparara.
\v 19 Kana tine tariro muna Kristu paupenyu hwuno chete, tinonzwisa urombo kukunda vanhu vose.
\v 20 Asi ikozvino Kristu wakamutswa kuvakafa, akava chibereko chekutanga chevarere.
\v 21 Nekuti nemunhu rufu rwakauya, uye nemunhu kumuka kwevakafa kwakauya.
\v 22 Nekuti vose muna Adhamu sezvavanofa, saizvozvovo vose muna Kristu vachararamiswa.
\v 23 Asi umwe neumwe padzoro rake; Kristu chibereko chekutanga, tevere avo vari vaKristu pakuuya kwake,
\v 24 kozouya kuguma, paachazokumikidza umambo kuna Mwari, ivo Baba paachaparadza kutonga kose neushe hwose nesimba.
\v 25 Nekuti unofanira kutonga, kusvikira aisa vavengi vose pasi petsoka dzake.
\v 26 Muvengi wokupedzisira uchaparadzwa rufu.
\v 27 Nekuti wakaisa zvinhu zvose pasi petsoka dzake. Asi kana achiti zvinhu zvose zvakaiswa pasi \add pake\add*, zviri pachena kuti iye uri kunze kwazvo wakaisa zvinhu zvose pasi pake.
\v 28 Zvino kana zvinhu zvose zvaiswa pasi pake, ipapo neMwanakomanawo amene uchaiswa pasi paiye wakaisa zvose pasi pake, kuti Mwari ave zvose kune zvose.
\v 29 Zvikasadaro, avo vanobhabhatidzirwa vakafa vachaita sei kana vakafa vasingatongomutswi? vakagobhabhatidzirwa ivo vakafa nemhaka yei?
\v 30 Nemhaka yeiko nesu tiri panjodzi nguva imwe neimwe?
\v 31 Ndinofa zuva nezuva, ndinopika nokuzvikudza pamusoro penyu kwandinako muna Kristu Jesu Ishe wedu.
\v 32 Kana ndakarwa nenzira yevanhu nezvikara paEfeso, zvinondibatsirei kana vakafa vasingamutswi? Ngatidye nekumwa, nekuti mangwana tinofa.
\v 33 Musanyengerwa; kushamwaridzana nevakaipa kunoodza tsika dzakanaka.
\v 34 Pengenukai kune zvakarurama uye musatadza, nekuti vamwe vane kusaziva Mwari; ndinotaura kuti munyare.
\v 35 Asi mumwe ungati: Vakafa vachamutswa sei? Uye vachauya nemuviri wakaita sei?
\v 36 Dununu, icho chaunodzvara hachiitwi chipenyu kunze kwekuti chafa;
\v 37 uye icho chaunodzvara, haudzvari muviri uchavapo, asi tsanga isina chinhu, kana yemapfunde kana yezvimwe;
\v 38 asi Mwari unoipa muviri paanoda napo, nekumbeu imwe neimwe muviri wayo.
\v 39 Nyama yose haisi nyama imwe; asi imwe nyama \add nde\add*yavanhu, imwe \add i\add*nyama yemhuka, imwe yehove, imwe yeshiri.
\v 40 \add kune\add* miviriwo yekudenga, nemiviri yenyika; asi kubwinya kweyekudenga ndekumwe, asi kweyenyika ndekumwewo.
\v 41 Kumwe kubwinya ndekwezuva, asi kumwe kubwinya ndekwemwedzi, uye kumwe kubwinya ndekwenyeredzi, nekuti imwe nyeredzi inosiyana neimwe nyeredzi pakubwinya.
\v 42 Kwakadarowo kumuka kwevakafa. Kunodzvarwa mukuora, kunomutswa mukusaora;
\v 43 kunodzvarwa mukuzvidzwa, kunomutswa mukubwinya; kunodzvarwa muutera, kunomutswa musimba.
\v 44 Kunodzvarwa kuri muviri wechisikigo, kunomutswa kuri muviri wemweya. kune muviri wechisikigo, uye kune muviri wemweya.
\v 45 Zvakanyorwa saizvozvowo, \add zvichinzi\add*: Munhu wekutanga Adhamu wakaitwa mweya mupenyu; Adhamu wokupedzisira mweya unoraramisa.
\v 46 Asi zvekutanga hazvisi zvemweya asi zvechisikigo; tevere zvemweya.
\v 47 Munhu wekutanga wakabva panyika, ndewevhu; munhu wechipiri ndiIshe wakabva kudenga.
\v 48 Sewevhu, ndizvo zvakaitawo avo vevhu; uye sewekudenga, ndizvo zvakaitawo vekudenga.
\v 49 Uye sezvatakanga tine chimiro chewevhu, tichavawo nechimiro chewekudenga.
\v 50 Zvino ndinoreva izvi, hama, kuti nyama neropa hazvingagoni kugara nhaka yeushe hwaMwari; nokuora hakungagari nhaka yekusaora.
\v 51 Tarirai, ndinokuudzai chakavanzika: Hatingavati tose, asi tichashandurwa tose;
\v 52 nenguva dukuduku, mukuhwaira kweziso, pahwamanda yekupedzisira; nekuti hwamanda icharira, uye vakafa vachamutswa mukusaora; nesu tichashandurwa;
\v 53 Nekuti ichi chinoora chinofanira kufuka kusaora; nechichi chinofa chifuke kusafa.
\v 54 Zvino kana ichi chinoora chafuka kusaora; nechichi chinofa chafuka kusafa, ipapo richaitika shoko rakanyorwa \add rinoti\add*: Rufu rwakamedzwa mukukunda.
\v 55 Rufu, rumborera rwako ruripi? Guva, kukunda kwako kuripi?
\v 56 Rumborera rwerufu chivi, nesimba rechivi murairo.
\v 57 Zvino ngaavongwe Mwari unotipa kukunda kubudikidza naIshe wedu Jesu Kristu.
\v 58 Naizvozvo, hama dzangu dzinodikamwa, mirai makasimba, musingazungunuswi, muchigara muchiwedzerwa pabasa raIshe muchiziva kuti kubata kwenyu hakusi pasina muna Ishe.

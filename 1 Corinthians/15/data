\c 15
\s Kumuka kwevakafa
\p
\v 1 Naizvozvo, hama, ndinokuzivisai evhangeri yandakakuparidzirai, yamagamuchirawo, neyamumire mairi;
\v 2 uye yamunoponeswawo nayo, kana muchibatisisa inzwi reevhangeri randakaparidza kwamuri, kunze kwekuti makatenda pasina.
\v 3 Nekuti ndakakumikidza kwamuri pakutanga izvo zvandakagamuchirawo, kuti Kristu wakafira zvivi zvedu, zvichienderana nemagwaro;
\v 4 uye kuti wakavigwa, uye kuti wakamutswa nezuva retatu, zvichienderana nemagwaro;
\v 5 uye kuti wakaonekwa kuna Kefasi, pashure kune vanegumi nevaviri;
\v 6 shure kweizvozvo wakaonekwa kuhama dzinopfuura mazana mashanu nguva imwe, vazhinji vavo vachiripo kusvikira zvino, asi vamwewo varara;
\v 7 shure kweizvozvo wakaonekwa kuna Jakobho; pashure kuvaapositori vose.
\v 8 Uye pakupedzisira pezvose akaonekwa neniwo, sekune wakazvarwa nguva isina kufanira.
\v 9 Nekuti ini ndiri mudukusa wevaapositori, zvekuti handifaniri kunzi muapositori, nekuti ndakashusha kereke yaMwari.
\v 10 Asi nenyasha dzaMwari ndiri zvandiri, uye nyasha dzake dziri pandiri hadzina kuva pasina; asi ndakabata zvikuru kupfuura vose; zvakadaro handisi ini, asi nyasha dzaMwari dzineni.
\v 11 Naizvozvo, kana \add ndiri\add* ini kana ivo, saizvozvo tinoparidza uye saizvozvo makatenda.
\v 12 Zvino kana Kristu achiparidzwa kuti wakamutswa kubva kuvakafa, vamwe pakati penyu vanoreva sei kuti hakuna kumuka kwevakafa?
\v 13 Asi dai pasina kumuka kwevakafa, naKristu haana kumutswa;
\v 14 uye kana Kristu asina kumutswa, naizvozvo kuparidza kwedu hakuna maturo, asiwo rutendo rwenyu harwuna maturo.
\v 15 Nesuwo tinowanikwa tiri zvapupu zvaMwari zvenhema, nekuti takapupura zvaMwari kuti wakamutsa Kristu iye waasina kumutsa, kana kuri kuti vakafa vasingamutsi.
\v 16 Nekuti dai vakafa vasingamutswi, Kristu haanawo kumutswa;
\v 17 uye dai Kristu asina kumutswa, rutendo rwenyu harwuna maturo; muchiri muzvivi zvenyu.
\v 18 Naizvozvo nevarere muna Kristu vaparara.
\v 19 Dai muupenyu hwuno chete tine tariro muna Kristu, tinonzwisa tsitsi kukunda vanhu vose.
\v 20 Asi ikozvino Kristu wakamutswa kubva kuvakafa, akava chibereko chekutanga chevarere.
\v 21 Nekuti sezvo nemunhu rufu \add rwakauya\add*, uye nemunhu kumuka kwevakafa \add kwakauya\add*.
\v 22 Nekuti vose muna Adhamu sezvavanofa, saizvozvowo vose muna Kristu vachararamiswa.
\v 23 Asi umwe neumwe padzoro rake; Kristu chibereko chekutanga, tevere avo vari vaKristu pakuuya kwake,
\v 24 kova kuguma, paachazokumikidza umambo kuna Mwari, ivo Baba, paachaparadza kutonga kose neushe hwose nesimba.
\v 25 Nekuti unofanira iye kutonga, kusvikira aisa vose vavengi pasi petsoka dzake.
\v 26 Muvengi wekupedzisira uchaparadzwa ndirwo rufu.
\v 27 Nekuti wakaisa zvinhu zvose pasi petsoka dzake. Asi kana achiti zvinhu zvose zvakaiswa pasi \add pake\add*, zviri pachena kuti uri kunze kwazvo wakaisa zvinhu zvose pasi pake.
\v 28 Zvino kana zvinhu zvose zvaiswa pasi pake, ipapo neMwanakomana amene uchaiswa pasi paiye wakaisa zvose pasi pake, kuti Mwari ave zvose mune zvose.
\v 29 Ko, vanobhabhatidzirwa vakafa vachaita sei kana vakafa vasingatongomutswi? vakagobhabhatidzirwa ivowo vakafa nemhaka yei?
\v 30 Nemhaka yei nesu tiri panjodzi awa roga roga?
\v 31 Ndinofa zuva nezuva, ndinopika nokuzvikudza pamusoro penyu kwandinako muna Kristu Jesu Ishe wedu.
\v 32 Kana ndakarwa nenzira yevanhu nezvikara paEfeso, zvinondibatsirei, kana vakafa vasingamutswi? Ngatidye nekumwa, nekuti mangwana tinofa.
\v 33 Musanyengerwa; ushamwari hwakaipa hunoodza tsika dzakanaka.
\v 34 Pengenukai nenzira yekururama uye musatadza, nekuti vamwe vane kusaziva Mwari; ndinotaura kuti muve nenyadzi.
\v 35 Asi mumwe uchati: Vakafa vanomutswa sei? Uye vanouya nemuviri wakaita sei?
\v 36 Dununu, icho chaunodzvara iwe hachiitwi chipenyu kunze kwekuti chafa;
\v 37 uye icho chaunodzvara, haudzvari muviri uchavapo, asi tsanga isina chinhu, zvimwe yemapfunde kana yedzimwe dzezvimwe;
\v 38 asi Mwari unoipa muviri paanoda napo, nekune imwe neimwe yembeu muviri wayo pachayo.
\v 39 Nyama yose haisi nyama imwe; asi imwe \add i\add*nyama yevanhu, imwewo \add i\add*nyama yemhuka, imwewo yehove, imwewo yeshiri.
\v 40 \add Kune\add* miviriwo yekudenga, nemiviri yenyika; asi kubwinya kweyekudenga ndekumwe, asi kweyenyika ndekumwe.
\v 41 Kumwe kubwinya \add nde\add*kwezuva, nekumwe kubwinya \add nde\add*kwemwedzi, uye kumwe kubwinya ndekwenyeredzi, nekuti \add imwe\add* nyeredzi inosiyana ne\add imwe\add* nyeredzi pakubwinya.
\v 42 Kwakadarowo kumuka kwevakafa. Kunodzvarwa mukuora, kunomutswa mukusaora;
\v 43 kunodzvarwa mukuzvidzwa, kunomutswa mukubwinya; kunodzvarwa muutera, kunomutswa musimba.
\v 44 Kunodzvarwa \add kuri\add* muviri wechisikigo, kunomutswa \add kuri\add* muviri wemweya. Kune muviri wechisikigo, uye kune muviri wemweya.
\v 45 Zvakanyorwawo saizvozvo \add zvichinzi\add*: Munhu wekutanga Adhamu wakaitwa upenyu hunorarama; Adhamu wekupedzisira mweya unoraramisa.
\v 46 Asi zvinotanga hazvisi zvemweya asi zvechisikigo; tevere zvemweya.
\v 47 Munhu wekutanga wakabva panyika, ndewevhu; munhu wechipiri ndiIshe unobva kudenga.
\v 48 Sewevhu, vakadarowo avo vevhu; uye sewekudenga, vakadarowo vekudenga.
\v 49 Uye sezvatakatakura chimiro chewevhu, tichavawo nechimiro chewekudenga.
\v 50 Zvino ndinoreva izvi, hama, kuti nyama neropa hazvingagoni kugara nhaka yeushe hwaMwari; nokuora hakungagari nhaka yekusaora.
\v 51 Tarirai, ndinokuudzai chakavanzika: Hatingavati tose, asi tichashandurwa tose;
\v 52 nenguva dukuduku, mukuhwaira kweziso, pahwamanda yekupedzisira; nekuti hwamanda icharira, uye vakafa vachamutswa mukusaora, nesu tichashandurwa.
\v 53 Nekuti ichi chinoora chinofanira kufuka kusaora, neichi chinofa chifuke kusafa.
\v 54 Zvino kana ichi chinoora chafuka kusaora, neichi chinofa chafuka kusafa, ipapo kuchaitika shoko rakanyorwa \add rinoti\add*: Rufu rwakamedzwa mukukunda.
\v 55 Iwe rufu, rumborera rwako ruripi? Iwe guva, kukunda kwako kuripi?
\v 56 Rumborera rwerufu chivi, nesimba rechivi murairo.
\v 57 Zvino ngaavongwe Mwari unotipa kukunda naIshe wedu Jesu Kristu.
\v 58 Naizvozvo, hama dzangu dzinodikanwa, simbai, musingazungunuswi, nguva dzose muchiwedzerwa pabasa raIshe, muchiziva kuti kubata kwenyu hakusi pasina muna Ishe.

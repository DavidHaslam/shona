\c 15
\s Kumuka kwavakafa
\p
\v 1 Pamusoro pazvo, hama, ndinokuzivisai evhangeri yandakakuparidzirai, iyo yamagamuchiravo, neyamumirewo mairi;
\v 2 iyo yamunoponeswavo nayo, kana muchiibatisisa manzwi eevhangeri andakaiparidza kwamuri, kunze kokuti makatenda pasina.
\v 3 Nokuti ndakakumikidza kwamuri pakutanga izvo zvandakagamuchiravo, kuti Kristu wakafira zvivi zvedu, maererano neMagwaro;
\v 4 uye kuti wakavigwa, uye kuti wakamutswa zuva retatu, zvichienderana nemagwaro;
\v 5 uye kuti wakaonekwa kunaKefasi, ipapo kuna vanegumi navaviri;
\v 6 shure kwaizvozvo wakaonekwa kuhama dzinopfuura mazana mashanu kamwe, vazhinji vavo vachiripo kusvikira zvino, asi vamwe vavata.
\v 7 Shure kwaizvozvo akaonekwa kunaJakobho; ipapo kunavaapositori vose.
\v 8 Uye pakupedzisira akaonekwa neniwo, sokunowakazvarwa nguva isina kufanira.
\v 9 Nokuti ini ndiri muduku wavaapositori vose, zvokuti handifaniri kuti ndinzi muapositori, nokuti ndakatambudza kereke yaMwari.
\v 10 Asi nenyasha dzaMwari ndiri zvandiri: uye nyasha dzake dziri kwandiri hadzina kuva pasina; asi ndakabata zvikuru kupfuura vose; handizini, asi inyasha dzaMwari dzaiva neni.
\v 11 Naizvozvo, kana \add ndiri\add*ni kana \add vari\add* ivo, saizvozvo tinoparidza uye saizvozvo makatenda.
\v 12 Zvino kana Kristu achiparidzwa, kuti wakamutswa kuvakafa, vamwe pakati penyu vanoreva seiko, kuti hakuna kumuka kwavakafa?
\v 13 Asi, dai pasina kumuka kwavakafa, naKristu ungadai asina kumutswavo;
\v 14 uye, dai Kristu asina kumutswa, kuparidza kwedu kungadai kuchiva pasina, nokutenda kwenyuwo pasina.
\v 15 Nesu tinowanikwa tiri zvapupu zvaMwari zvenhema; nokuti takapupura kuti Mwari wakamutsa Kristu, iye waasina kumutsa, kana zviri izvo kuti vakafa havamutswi.
\v 16 Nokuti kana vakafa vasingamutswi, naKristu haana kumutswavo;
\v 17 uye kana Kristu asina kumutswa, kutenda kwenyu hakuna maturo; muchiri muzvivi zvenyu.
\v 18 Zvino naivo vavete muna Kristu vakaparara.
\v 19 Kana tinetariro kunaKristu paupenyu hwuno chete, tinonzwisa urombo kukunda vanhu vose.
\v 20 Nokuti zvino Kristu wakamutswa kuvakafa, akava chibereko chokutanga chavavata.
\v 21 Nokuti rufu zvarwakauya nomunhu, kumuka kwavakafa kwakauya nomunhuvo.
\v 22 Nokuti vose sezvavanofa munaAdhamu, saizvozvovo vose vachararamiswa munaKristu.
\v 23 Asi mumumwe nomumwe padzoro rake: Kristu chibereko chokutanga; tevere, avo vari vaKristu pakuuya kwake.
\v 24 Ipapo kuguma kunosvika, panguva yaachazopa Mwari, Baba, ushe panguva yaachaparadza kubata kose, noushe hwose, nesimba.
\v 25 Nokuti unofanira kubata ushe, kusvikira aisa vavengi vake vose pasi petsoka dzake.
\v 26 Muvengi wokupedzisira, uchaparadzwa, ndirwo rufu.
\v 27 Nokuti wakaisa zvinhu zvose pasi petsoka dzake. Zvino kana achiti: Zvose zvakaiswa pasi pake, zvinoonekwa pachena kuti iye, wakaisa zvose pasi pake, haana kuiswapo.
\v 28 Zvino kana zvose zvaiswa pasi pake, ipapo noMwanakomanavo amene uchaiswa pasi paiye wakaisa zvose pasi pake, kuti Mwari ave zvose kunavose.
\v 29 Kana zvisina kudaro, ko avo vanobhabhatidzwirwa vakafa, vachagoita seiko? Kana vakafa vasingatongomutswi, vakagobhabhatidzirweiko ivo vakafa?
\v 30 Nesu tiri panjodzi nguva dzose neiko?
\v 31 Ndinopika, hama dzangu, nokuzvirumbidza kwandinako pamusoro penyu munaKristu Jesu, Ishe wedu, kuti ndinofa zuva rimwe nerimwe.
\v 32 Kana ndakarwa nezvikara paEfeso somunhu zvaindibatsireiko? Kana vakafa vasingamutswi, ngatidye, ngatimwe, nokuti mangwana tinofa.
\v 33 Musanyengerwa; ushamwari hwakaipa hwunovodza tsika dzakanaka.
\v 34 Pengenukai kune zvakarurama, murege kutadza, nokuti vamwe havazivi Mwari; ndinotaura izvi kuti munyadziswe.
\v 35 Asi mumwe ungati: Vachauya nomuviri wakaita sei?
\v 36 Iwe benzi, icho chaunodzvara hachimeri, kana chisingafi.
\v 37 Chaunodzvara, haudzwari muviri uchavapo, asi tsanga chete, kana yamapfunde, kana yezvimwe;
\v 38 asi Mwari unoipa muviri paanoda napo, nembeu imwe neimwe muviri wayo.
\v 39 Nyama yose haizi nyama imwe; asi imwe ndeyavanhu, imwe inyama yemhuka, imwe inyama yeshiri, imwe; ndeyehove.
\v 40 kune miviri yokudenga, nemiviri yenyika; asi kuhwinya kweyokudenga ndokumwe, nokwenyika ndokumwe.
\v 41 Kunokuhwinya kwezuva, ndokumwe, nkuhwinya komwedzi, ndokumwe kuhwinya kwenyeredzi, ndokumwe nokuti imwe nyeredzi inosiyana neimwe pakuhwinya.
\v 42 Ndizvo zvakaitavo kumuka kwavakafa. Muviri unodzvarwa pakuvora; unomutswa pakusavora;
\v 43 unodzvarwa pakuzvidzwa, unomutswa pakuhwinya; unodzwarwa pautera, unomutswa pasimba.
\v 44 Unodzvarwa uri muviri wokuberekwa, unomutswa uri muviri womweya. Muviri wokuberekwa uripo, nomuviri womweya uripo.
\v 45 Zvakanyorwavo saizvozvo, zvichinzi: Munhu wokutanga, Adhamu, wakaitwa munhu mupenyu; Adhamu wokupedzisira wakaitwa mweya, unopa upenyu.
\v 46 Asi zvomweya hazvizi zvokutanga, asi zvokuberekwa; tevere zvomweya.
\v 47 Munhu wokutanga ndowenyika, ivhu; munhu wechipiri ndiIshe akabva kudenga.
\v 48 Saiye wevhu, ndizvo zvakaitavo avo vevhu; saiye wokudenga, ndizvo zvakaitavo ivo vokudenga.
\v 49 Uye, sezvatakanga tinomufananidzo womunhu wevhu, tichavavo nomufananidzo waiye wokudenga.
\v 50 Zvino, hama dzangu, ndinoreva ndichiti, nyama neropa hazvingagari nhaka youshe hwaMwari; nokuvora hakungagari nhaka yokusavora.
\v 51 Tarirai, ndinokuudzai chakavanzika: Hatingavati tose, asi tichashandurwa tose;
\v 52 pakarepo, nokuhwaira kweziso, nehwamanda yokupedzisira; nokuti hwamanda icharira, ipapo vakafa vachamutswa mukusavora; nesu tichashandurwa;
\v 53 nokuti ichi chinovora chinofanira kufuka kusavora; nechichi chinofa chinofanira kufuka kusafa.
\v 54 Zvino kana ichi chinovora chafuka kusavora; nechichi chinofa chafuka kusafa, ipapo shoko rakanyorwa richaitika, rinoti: Rufu rwakamedzwa mukukunda.
\v 55 Iwe rufu rumborera rwako ruripiko? Iwe hwiro kukunda kwako kuripiko?
\v 56 Rumborera gorufu chivi, nesimba rechivi murairo.
\v 57 Zvino Mwari ngaaongwe, unotipa kukunda munaKristu Jesu.
\v 58 Saka, hama dzangu dzinodikamwa, mirai makasimba, murege kuzununguswa, mubatire Ishe zvikuru nguva dzose muchiziva kuti kubata kwenyu hakungavi pasina munaShe.

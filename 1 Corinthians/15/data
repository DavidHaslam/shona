\c 15
\s Kumuka kwavakafa
\p
\v 1 Pamusoro pazvo hama, ndinokuzivisai evhangeri yandakakuparidzirai, iyo yamagamuchirawo, neyamumirewo mairi;
\v 2 iyo yamunoponeswawo nayo, kana muchibatisisa manzwi eevhangeri andakaparidza kwamuri, kunze kokuti makatenda pasina.
\v 3 Nekuti ndakakumikidza kwamuri pakutanga izvo zvandakagamuchirawo, kuti Kristu wakafira zvivi zvedu, maererano nemagwaro;
\v 4 uye kuti wakavigwa, uye kuti wakamutswa zuva retatu, zvichienderana nemagwaro;
\v 5 uye kuti wakaonekwa kunaKefasi, ipapo kuna vanegumi navaviri;
\v 6 shure kweizvozvo wakaonekwa kuhama dzinopfuura mazana mashanu kamwe, vazhinji vavo vachiripo kusvikira zvino, asi vamwe vavata.
\v 7 Shure kweizvozvo wakaonekwa kunaJakobho; ipapo kuvaapositori vose.
\v 8 Uye pakupedzisira akaonekwa neniwo, sokunowakazvarwa nguva isina kufanira.
\v 9 Nekuti ini ndiri muduku wavaapositori, zvokuti handifaniri kuti ndinzi muapositori, nekuti ndakatambudza kereke yaMwari.
\v 10 Asi nenyasha dzaMwari ndiri zvandiri, uye nyasha dzake dziri kwandiri hadzina kuva pasina; asi ndakabata zvikuru kupfuura vose; zvakadaro handisi ini, asi inyasha dzaMwari dzaiva neni.
\v 11 Naizvozvo, kana \add ndiri\add* ini kana ivo, saizvozvo tinoparidza uye saizvozvo makatenda.
\v 12 Zvino kana Kristu achiparidzwa kuti wakamutswa kuvakafa, vamwe pakati penyu vanoreva seiko kuti hakuna kumuka kwavakafa?
\v 13 Asi dai pasina kumuka kwavakafa, naKristu haana kumutswawo;
\v 14 uye kana Kristu asina kumutswa, naizvozvo kuparidza kwedu kungadai kuchiva pasina, nokutenda kwenyuwo pasina,
\v 15 nesuwo tinowanikwa tiri zvapupu zvaMwari zvenhema; nekuti takapupura kuti Mwari wakamutsa Kristu iye waasina kumutsa, kana zviri izvo kuti vakafa havamutswi.
\v 16 Nekuti kana vakafa vasingamutswi, naKristu haana kumutswawo;
\v 17 uye kana Kristu asina kumutswa, kutenda kwenyu hakuna maturo; muchiri muzvivi zvenyu.
\v 18 Zvino naivo vavete muna Kristu vakaparara.
\v 19 Kana tine tariro kunaKristu paupenyu hwuno chete, tinonzwisa urombo kukunda vanhu vose.
\v 20 Nekuti zvino Kristu wakamutswa kuvakafa, akava chibereko chekutanga chavavete.
\v 21 Nekuti rufu \add zvarwakauya\add* nomunhu, kumuka kwavakafa \add kwakauya\add* nomunhuwo.
\v 22 Nekuti vose muna Adhamu sezvavanofa, saizvozvovo vose munaKristu vachararamiswa.
\v 23 Asi umwe neumwe padzoro rake; Kristu chibereko chekutanga, tevere avo vari vaKristu pakuuya kwake.
\v 24 Ipapo kuguma \add kunosvika\add*, panguva yaachazokumikidza umambo kunaMwari, ivo Baba panguva yaachaparadza kutonga kose noushe hwose nesimba.
\v 25 Nekuti unofanira kutonga, kusvikira aisa vavengi vake vose pasi petsoka dzake.
\v 26 Muvengi wokupedzisira uchaparadzwa rufu.
\v 27 Nekuti wakaisa zvinhu zvose pasi petsoka dzake. Zvino kana achiti zvinhu zvose zvakaiswa pasi \add pake\add*, zvinoratidza pachena kuti iye uri kunze kwazvo wakaisa zvinhu zvose pasi pake.
\v 28 Zvino kana zvinhu zvose zvaiswa pasi pake, ipapo noMwanakomanawo amene uchaiswa pasi paiye wakaisa zvose pasi pake, kuti Mwari ave zvose kune zvose.
\v 29 Zvikasadaro, ko avo vanobhabhatidzirwa vakafa vachagoita seiko kana vakafa vasingatongomutswi? vakagobhabhatidzirwa ivo vakafa nemhaka yei?
\v 30 Nemhaka yeiko nesu tiri panjodzi nguva dzose?
\v 31 Ndinofa zuva nezuva, ndinopika nokuzvikudza pamusoro penyu kwandinako munaKristu Jesu Ishe wedu.
\v 32 Kana ndakarwa nenzira yavanhu nezvikara paEfeso zvinondibatsireiko kana vakafa vasingamutswi? Ngatidye nokumwa, nekuti mangwana tinofa.
\v 33 Musanyengerwa; kushamwaridzana navakaipa kunoodza tsika dzakanaka.
\v 34 Pengenukai kune zvakarurama murege kutadza, nekuti vamwe vane kusaziva Mwari; ndinotaura kuti munyare.
\v 35 Asi mumwe ungati: Vakafa vachamutswa sei? Uye vachauya nomuviri wakaita sei?
\v 36 Dununu, icho chaunodzvara hachiitwi chipenyu kunze kokuti chafa;
\v 37 uye icho chaunodzvara, haudzwari muviri uchavapo, asi tsanga isina chinhu, kana yemapfunde kana yezvimwe;
\v 38 asi Mwari unoipa muviri paanoda napo, nembeu imwe neimwe muviri wayo.
\v 39 Nyama yose haisi nyama imwe; asi imwe nyama \add nde\add*yavanhu, imwe \add i\add*nyama yemhuka, imwe yehove, imwe yeshiri.
\v 40 \add kune\add* miviriwo yekudenga, nemiviri yenyika; asi kubwinya kweyokudenga ndokumwe, asi kweyenyika ndokumwewo.
\v 41 Kumwe kubwinya ndokwezuva, asi kumwe kubwinya ndokwemwedzi, uye kumwe kubwinya ndokwenyeredzi, nekuti imwe nyeredzi inosiyana neimwe nyeredzi pakubwinya.
\v 42 Kwakadarowo kumuka kwavakafa. Kunodzvarwa mukuora, kunomutswa mukusaora;
\v 43 kunodzvarwa pakuzvidzwa, kunomutswa mukubwinya; kunodzvarwa pautera, kunomutswa pasimba.
\v 44 Kunodzvarwa kuri muviri wechisikirwo, unomutswa uri muviri womweya. kune muviri wechisikirwo, nomuviri womweya.
\v 45 Zvakanyorwawo saizvozvo, \add zvichinzi\add*: Munhu wokutanga Adhamu wakaitwa mweya mupenyu; Adhamu wokupedzisira wakaitwa mweya unopa upenyu.
\v 46 Asi izvo zvemweya hazvizi zvekutanga, asi zvekuberekwa; tevere izvo zvemweya.
\v 47 Munhu wokutanga wakabva panyika, ndewevhu; munhu wechipiri ndiIshe wakabva kudenga.
\v 48 Saiye wevhu, ndizvo zvakaitawo avo vevhu; uye sowekudenga, ndizvo zvakaitawo ivo vokudenga.
\v 49 Uye sezvatakanga tine chimiro chewevhu, tichavawo nechimiro chewekudenga.
\v 50 Zvino ndinoreva izvi hama, kuti, nyama neropa hazvingagoni kugara nhaka yeushe hwaMwari; nokuora hakungagari nhaka yekusaora.
\v 51 Tarirai, ndinokuudzai chakavanzika: Hatingavati tose, asi tichashandurwa tose;
\v 52 nenguva isipi, mukuhwaira kweziso, pahwamanda yekupedzisira; nekuti hwamanda icharira, ipapo vakafa vachamutswa mukusaora; nesu tichashandurwa;
\v 53 Nekuti ichi chinoora chinofanira kufuka kusaora; nechichi chinofa chifuke kusafa.
\v 54 Zvino kana ichi chinoora chafuka kusaora; nechichi chinofa chafuka kusafa, ipapo shoko rakanyorwa richaitika \add rinoti\add*: Rufu rwakamedzwa mukukunda.
\v 55 Rufu, rumborera rwako ruripi? Bwiro, kukunda kwako kuripi?
\v 56 Rumborera gorufu chivi, nesimba rechivi murairo.
\v 57 Zvino ngaavongwe Mwari unotipa kukunda kubudikidza naIshe wedu Jesu Kristu.
\v 58 Saka, hama dzangu dzinodikamwa, mirai makasimba, musingazungunuswi, muchigara muchiwedzerwa pabasa raIshe muchiziva kuti kubata kwenyu hakungavi pasina muna Ishe.

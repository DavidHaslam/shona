\c 8
\s Kudya zvakabayirwa zvifananidzo
\p
\v 1 Zvino, pamusoro pezvakabayirwa zvifananidzo, tinoziva kuti tose tine ruzivo Ruzivo \add rwunouyisa\add* kuzvikudza, asi rudo runosimbisa.
\v 2 Uye ani nani unofunga kuti unozivz chinhu, haasati atongoziva chinhu sezvaanofanira kuziva.
\v 3 Asi kana ani nani achida Mwari, ndiye unozikamwa naye.
\v 4 Naizvozvo maererano nokudya zvinhu izvo zvakabayirwa zvifananidzo, tinoziva kuti chifananidzo hachizi chinhu panyika, uye kuti hakuna Mwari, asi iye mumwe chete.
\v 5 Nokuti kunyange varipo vanonzi vamwari, kana kudenga kana panyika; (sezvavaripo vamwari vazhinji, namadzishe mazhinji),
\v 6 asi kwatiri \add kunongova\add* naMwari mumwe, \add ndivo\add* Baba; zvinhu zvose zvinobva kwaari, nesu tiri,po nokuda kwake; uye Ishe mumwe, Jesu Kristu;zvinhu zvose zviripo naye, nesu tiripo naye.
\v 7 Asi vose havana kuziva ikoko; nokuti vamwe, vakarovera chifananidzo kusvikira zvino, vanodya vachiti zvakabayirwa zvifananidzo; hana yavo zvaisinesimba, inoshatiswa.
\v 8 Zvino zvokudya hazvingatisvitsi kunaMwari; nokuti kana tisingadyi, hatiipiswi; kana tichidya, hatinatswi.
\v 9 Asi chenjerai, kuti simba renyu iri rirege kuva chigumbuso kunavasinesimba.
\v 10 Nokuti kana mumwe achikuona iwe, unako kuziva, ugere pakudya mutembere yechifananidzo, ko hana yaiyeye usinesimba haingatsungiswi, kuti adye izvo zvakabayirwa zvifananidzo here?
\v 11 Nokuti nokuziva kwako uyo usinesimba unoparadzwa, iri hama yakafirwavo naKrsitu.
\v 12 Zvino kana muchitadzira hama saizvozvo, muchirwadzisa hana yavo isinesimba, munotadzira Kristu.
\v 13 Saka kana zvokudya zvichigumbusa hama yangu, handingatongodyi nyama nokusingaperi, kuti ndirege kugumbusa hama yangu.

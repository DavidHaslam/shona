\c 8
\s Kudya zvakabayirwa zvifananidzo
\p
\v 1 Zvino pamusoro pezvakabayirwa zvifananidzo, tinoziva kuti tose tine ruzivo. Ruzivo rwunotutumadza, asi rudo rwunosimbisa.
\v 2 Uye kana ani nani achifunga kuti unoziva chinhu, haasati aziva chinhu sezvaanofanira kuziva.
\v 3 Asi kana ani nani achida Mwari, ndiye unozikamwa naye.
\v 4 Naizvozvo maererano nekudya zvinhu izvo zvakabayirwa zvifananidzo, tinoziva kuti chifananidzo hachizi chinhu panyika, uye kuti hakuna umwe Mwari kunze kweumwe.
\v 5 Nekuti kunyange varipo vanonzi vamwari, kana kudenga kana panyika (sezvavaripo vamwari vazhinji, nemadzishe mazhinji),
\v 6 asi kwatiri \add kuna \add*Mwari mumwe, Baba, kwaari kunobva zvinhu zvose, nesu ti\add ripo\add* naye; naIshe umwe, Jesu Kristu; kwaari kunobva zvinhu zvose, nesu \add tiripo\add* naye.
\v 7 Asi ruzivo harwuko kumunhu wose; nekuti vamwe vachine hana dzechifananidzo kusvikira zvino, vanodya sezvakabayirwa chifananidzo; nehana yavo isina simba inoshatiswa.
\v 8 Zvino chikafu hachingatiswededzi kuna Mwari; nekuti kunyange tichidya, hazvirevi kuti tine mubairo; uye kana tisingadyi, hazvirevi kuti tinorashikirwa.
\v 9 Asi chenjerai, kuti kodzero yenyu iyi irege kuva chigumbuso kune avo vasina simba.
\v 10 Nekuti kana mumwe achikuona iwe une ruzivo ugere pakudya mutembere yechifananidzo, hana yaiyeye usinesimba haingatsungiswi kuti adye izvo zvakabayirwa zvifananidzo here?
\v 11 Uye kubudikidza neruzivo rwako hama iyo isina simba ichaparara, Kristu yaakafira.
\v 12 Zvino kana muchitadzira hama saizvozvo, muchikuvadza hana yavo isina simba, munotadzira Kristu.
\v 13 Naizvozvo kana chikafu chichigumbusa hama yangu, handingatongodyi nyama kusvikira narinhi, kuti ndirege kugumbusa hama yangu.

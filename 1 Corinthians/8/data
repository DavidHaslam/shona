\c 8
\s Kudya zvakabayirwa zvifananidzo
\p
\v 1 Zvino pamusoro pezvakabayirwa zvifananidzo, tinoziva kuti tose tine ruzivo Ruzivo rwunotutumadza, asi rudo runosimbisa.
\v 2 Uye kana ani nani achifunga kuti unozivz chinhu, haasati atongoziva chinhu sezvaanofanira kuziva.
\v 3 Asi kana ani nani achida Mwari, ndiye unozikamwa naye.
\v 4 Naizvozvo maererano nokudya zvinhu izvo zvakabayirwa zvifananidzo, tinoziva kuti chifananidzo hachizi chinhu panyika, uye kuti hakuna mumwe Mwari kunze komumwe.
\v 5 Nokuti kunyange varipo vanonzi vamwari, kana kudenga kana panyika (sezvavaripo vamwari vazhinji, namadzishe mazhinji),
\v 6 asi kwatiri kunaMwari mumwe, Baba, kunobva zvinhu zvose, nesu tiri kwaari; naIshe mumwe, Jesu Kristu; zvinhu zvose \add zvakabva\add* naye, nesu \add tiripo\add* naye.
\v 7 Asi ruzivo harwuko kumunhu wose; nokuti vamwe vachiri kuziva chifananidzo kusvikira zvino, vanodya vachiti zvakabayirwa zvifananidzo; nehana yavo isinesimba inoshatiswa.
\v 8 Zvino zvokudya hazvingatiswededzi kunaMwari; nokuti kunyange tichidya, hazvirevi kuti tine mubairo uye hazvirevi kuti kana tisingadyi tinorashikirwa.
\v 9 Asi chenjerai, kuti kodzero yenyu iyi irege kuva chigumbuso kune avo vasina simba.
\v 10 Nokuti kana mumwe achikuona iwe uneruzivo ugere pakudya mutembere yechifananidzo, ko hana yaiyeye usinesimba haingatsungiswi kuti adye izvo zvakabayirwa zvifananidzo here?
\v 11 Uye kubudikidza neruzivo rwako hama iyo isina simba ichaparara, iri hama yakafirwavo naKrsitu.
\v 12 Zvino kana muchitadzira hama saizvozvo, muchikuvadza hana yavo isina simba, munotadzira Kristu.
\v 13 Naizvozvo kana zvokudya zvichigumbusa hama yangu, handingatongodyi nyama kusvikira narinhi, kuti ndirege kugumbusa hama yangu.

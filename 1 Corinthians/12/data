\c 12
\s Kusiyana kwezvipo zvoMweya
\p
\v 1 Zvino maererano nezvipo zvoMweya, hama, handidi kuti muve vasingazivi.
\v 2 Munoziva kuti imwi maiva vahedheni, makanga muchikweverwa kuzvifananidzo izvi mbeveve, sevanokakatwa.
\v 3 Saka ndinokuzivisai kuti hakunomunhu unotaura noMweya waMwari ndichakatukwa: Jesu ngaatukwe! Uye, hakunomunhu ungati: Jesu ndiye Ishe, kunze \add ari\add* muMweya Mutsvene.
\v 4 Zvino kune marudzi akasiyana ezvipo aripo, asi Mweya ndomumwe.
\v 5 Uye kune nzira dzakasiyana dzokushumira, asi Ishe mumwe.
\v 6 Marudzi amabasa akasiyana-siyana aripo, asi Mwari mumwe, iye unobata zvose munavose.
\v 7 Asi mumwe nomumwe unopiwa kuratidza koMweya, kuti vose vabatsirwe.
\v 8 Nokuti mumwe unopiwa noMweya shoko rouchenjeri, nokuno mumwe shoko roruzivo noMweya iwoyu;
\v 9 nokune mumwe kutende, muMweya iwoyu; nekune mumwe zvipo zvokuporesa muMweya iwoyu;
\v 10 nekune mumwe kuita mabasa esimba; nekune mumwe kuporofita; kune mumwe kunzwisisa zvomweya; nekune mumwe marudzi endimi; kune mumwe kududzira ndimi;
\v 11 asi izvi zvose zvinoitwa noMweya iwoyu mumwe chete, unogovera mumwe nomumwe sezvaanoda.
\s Mitezo mizhinji asi muviri mumwe
\p
\v 12 Nokuti somuviri uri mumwe, unemitezo mizhinji, nemitezo yose yomuviri, kunyange iri mizhinji, muviri ndomumwe chete; wakadarovo Kristu.
\v 13 Nokuti noMweya mumwe isu tose takabhabhatidzirwa mumuviri mumwe; kana tiri vaJudha kana vaGiraiki, kana varanda kana vakasununguka; isu tose takamwiswa paMweya mumwe.
\v 14 Nokuti muviri hauzi mutezo mumwe, asi mizhinji.
\v 15 Kana rutsoka rukati: Zvandisati ndiri ruvoko, handizi womuviri; zvisiri zvaizvozvo haruzi rwomuviri, here?
\v 16 Nenzeve kana ikati: Zvandisati ndiri ziso, handizi womuviri; ko haizi yomuviri here?
\v 17 Kana muviri wose \add raiva\add* ziso, kunzwa kwaivepiko? Kana wose \add waiva\add* kunzwa, kunhuwidza kungadai kuripiko?
\v 18 Asi zvino Mwari wakagadza mutezo mumwe nomumwe pamuviri sezvaakada.
\v 19 Kana yose yaiva mutezo mumwe, muviri ungadai uri kupiko?
\v 20 Asi zvino \add kune\add* mitezo mizhinji, asi muviri mumwe.
\v 21 Uye ziso haringati kuruvoko: Handinei newe; kanazve musoro kutsoka: Handinei nemwi.
\v 22 Asi zvikuru mitezo iyo yomuviri inoonekwa seisinesimba, ndiyo inodikamwa;
\v 23 naiyo yomuviri yatinounga kuti haikudzwi, ndiyo yatinopa rukudzo rukuru; ne\add mitezo\add* iyo yedu isina kunaka, kunaka kunopfuurisa;
\v 24 asi yedu yakanaka, haishaiwi. Asi Mwari wakabatanidza muviri wose, akakudza nokupfuurisa mitezo inoshaiwa kunaka;
\v 25 kuti parege kuva nokupesana pamuviri ; asi mitezo ichengetane zvakaenzana.
\v 26 Kana mutezo mumwe uchitambudzika, mitezo yose inotambudzika pamwe chete nawo; kana mutezo mumwe uchikudzwa, mitezo yose inofara pamwe chete nawo.
\v 27 Zvino, imwi muri muviri waKristu, nomumwe, nomumwe mitezo yawo.
\v 28 Mwari wakaisa vamwe pakereke, pakutanga vaapositori, rwechipiri vaporofita, rwechitatu vadzidzisi, tevere vaiti vamabasa esimba, tevere zvipo zvokuporesa, navabatsiri navabati, namarudzi mazhinji endimi.
\v 29 Vose vaapositori here? Vose vaporofita here? Vose vadzidzisi here? Vose vaiti vamabasa esimba here?
\v 30 Vose vanezvipo zvokuporesa here? Vose vanotaura nendimi here? Vose vanodudzira here?
\v 31 Asi shingairirai zvipo zvikuru. Ndinokuratidzaivo nzira yakaisvonaka inopfuura dzose.

\c 12
\s Kusiyana kwezvipo zvoMweya
\p
\v 1 Zvino maererano ne\add zvipo\add* zvoMweya, hama, handidi kuti muve vasingazivi.
\v 2 Munoziva kuti maiva vahedheni, makanga muchikweverwa kuzvifananidzo izvi mbeveve, sevanokakatwa.
\v 3 Saka ndinokuzivisai kuti hakuna munhu unotaura noMweya waMwari unoti: Jesu chituko! Uye hakunomunhu ungati: Jesu ndiye Ishe, kunze kokuda kweMweya Mutsvene.
\v 4 Zvino kune marudzi akasiyana ezvipo, asi Mweya ndomumwe.
\v 5 Uye kune nzira dzakasiyana dzokushumira, asi Ishe mumwe.
\v 6 Kuti marudzi amabasa akasiyana-siyana, asi Mwari mumwe, iye unobata zvose munavose.
\v 7 Asi mumwe nomumwe unopiwa kuratidza koMweya, kune zvinobatsira.
\v 8 Nekuti mumwe unopiwa noMweya shoko rouchenjeri, nokune mumwe shoko roruzivo noMweya iwoyu,
\v 9 nokune mumwe kutende, noMweya iwoyu, nekune mumwe zvipo zvokuporesa neMweya iwoyu,
\v 10 nekune mumwe kuita mabasa esimba nekune mumwe kuporofita, kune mumwe kunzwisisa zvomweya, nekune mumwe marudzi endimi, kune mumwe kududzira ndimi;
\v 11 asi izvi zvose zvinoitwa noMweya iwoyu mumwe chete, unogovera mumwe nomumwe sezvaanoda.
\s Mitezo mizhinji asi muviri mumwe
\p
\v 12 Nekuti muviri sezvauri mumwe, une mitezo mizhinji, nemitezo yose yemuviri uyu mumwe, \add kunyange\add* iri mizhinji, muviri ndomumwe; wakadarowo Kristu.
\v 13 Nekuti noMweya mumwe isu tose takabhabhatidzirwa mumuviri mumwe; kana tiri vaJudha kana vaGiriki, kana varanda kana vakasununguka; isu tose takamwiswa paMweya mumwe.
\v 14 Nekuti muviri hauzi mutezo mumwe asi mizhinji.
\v 15 Kana rutsoka rukati: Zvandisati ndiri ruoko handisi womuviri; zvisiri zvaizvozvo harusi rwomuviri here?
\v 16 Nenzeve kana ikati: Zvandisati ndiri ziso, handisi womuviri; nekuda kwezvizvi haizi yemuviri here?
\v 17 Dai muviri wose \add raiva\add* ziso, kunzwa kwaivepi? Kana wose \add waiva\add* kunzwa, kunhuwidza kungadai kuripi?
\v 18 Asi zvino Mwari wakagadza mutezo mumwe nomumwe pamuviri sezvaakada.
\v 19 Asi kana yose yaiva mutezo mumwe, muviri ungadai uri kupi?
\v 20 Asi zvino mitezo mizhinji, asi muviri mumwe.
\v 21 Uye ziso haringati kuruoko: Handinei newe; kanazve musoro kutsoka: Handinei newe.
\v 22 Asi zvikuru mitezo iyo yemuviri inoonekwa seisina simba, ndiyo inodikamwa;
\v 23 naiyo yemuviri yatinofunga kuti haikudzwi, ndiyo yatinopa rukudzo rukuru; ne\add mitezo\add* iyo yedu isina kunaka, kunaka kunopfuurisa;
\v 24 asi yedu yakanaka haishaiwi; asi Mwari wakabatanidza muviri pamwe, achipa rukudzo rukuru kune iyo yaishayiwa,
\v 25 kuti parege kuva nokupatsanurana pamuviri; asi mitezo ichengetane zvakaenzana.
\v 26 Kana mutezo mumwe uchitambudzika, mitezo yose inotambudzika pamwe na\add wo\add*; kana mutezo mumwe uchikudzwa, mitezo yose inofara pamwe nawo.
\v 27 Zvino imwi muri muviri waKristu, nemutezo mumwe nomumwe.
\v 28 Mwari wakagadza vamwe pakereke, kutanga vaapositori, kechipiri vaporofita, kechitatu vadzidzisi, kozouya mabasa esimba, tevere zvipo zvokuporesa, mabasa orubatsiro, utungamiriri, ndimi dzakasiyana-siyana.
\v 29 Vose vaapositori here? Vose vaporofita here? Vose vadzidzisi here? Vose \add mabasa\add* \add e\add*simba here?
\v 30 Vose vanezvipo zvokuporesa here? Vose vanotaura nendimi here? Vose vanodudzira here?
\v 31 Asi shuvai zvipo zvakanakisisa. Uye zvakadaro ndinokuratidzaiwo nzira yakaisvonaka kupfuura dzose.

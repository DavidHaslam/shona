\c 12
\s Kusiyana kwezvipo zvoMweya
\p
\v 1 Zvino maererano ne\add zvipo\add* zvoMweya, hama, handidi kuti muve vasingazivi.
\v 2 Munoziva kuti maiva vahedheni, makanga muchikweverwa kuzvifananidzo izvi mbeveve, sevanokakatwa.
\v 3 Saka ndinokuzivisai kuti hakuna munhu unotaura noMweya waMwari unoti: Jesu chituko! Uye hakunomunhu ungati: Jesu ndiye Ishe, kunze kokuda kweMweya Mutsvene.
\v 4 Zvino kune marudzi akasiyana ezvipo, asi Mweya ndomumwe.
\v 5 Uye kune nzira dzakasiyana dzokushumira, asi Ishe mumwe.
\v 6 Kuti marudzi amabasa akasiyana-siyana aripo, asi Mwari mumwe, iye unobata zvose munavose.
\v 7 Asi mumwe nomumwe unopiwa kuratidza koMweya, kuti vose vabatsirwe.
\v 8 Nokuti mumwe unopiwa noMweya shoko rouchenjeri, nokuno mumwe shoko roruzivo noMweya iwoyu,
\v 9 nokune mumwe kutende, muMweya iwoyu, nekune mumwe zvipo zvokuporesa neMweya iwoyu,
\v 10 nekune mumwe kuita mabasa esimba nekune mumwe kuporofita, kune mumwe kunzwisisa zvomweya, nekune mumwe marudzi endimi, kune mumwe kududzira ndimi;
\v 11 asi izvi zvose zvinoitwa noMweya iwoyu mumwe chete, unogovera mumwe nomumwe sezvaanoda.
\s Mitezo mizhinji asi muviri mumwe
\p
\v 12 Nokuti muviri sezvauri mumwe, unemitezo mizhinji, nemitezo yose yomuviri uyu mumwe, \add kunyange\add* iri mizhinji, muviri ndomumwe; wakadarovo Kristu.
\v 13 Nokuti noMweya mumwe isu tose takabhabhatidzirwa mumuviri mumwe; kana tiri vaJudha kana vaGiraiki, kana varanda kana vakasununguka; isu tose takamwiswa paMweya mumwe.
\v 14 Nokuti muviri hauzi mutezo mumwe, asi mizhinji.
\v 15 Kana rutsoka rukati: Zvandisati ndiri ruvoko, handisi womuviri; zvisiri zvaizvozvo harusi rwomuviri here?
\v 16 Nenzeve kana ikati: Zvandisati ndiri ziso, handisi womuviri; ko haizi yomuviri here?
\v 17 Dai muviri wose \add raiva\add* ziso, kunzwa kwaivepiko? Kana wose \add waiva\add* kunzwa, kunhuwidza kungadai kuripiko?
\v 18 Asi zvino Mwari wakagadza mutezo mumwe nomumwe pamuviri sezvaakada.
\v 19 Kana yose yaiva mutezo mumwe, muviri ungadai uri kupiko?
\v 20 Asi zvino mitezo mizhinji, asi muviri mumwe.
\v 21 Uye ziso haringati kuruvoko: Handinei newe; kanazve musoro kutsoka: Handinei nemwi.
\v 22 Asi zvikuru mitezo iyo yomuviri inoonekwa seisinesimba, ndiyo inodikamwa;
\v 23 naiyo yomuviri yatinofunga kuti haikudzwi, ndiyo yatinopa rukudzo rukuru; ne\add mitezo\add* iyo yedu isina kunaka, kunaka kunopfuurisa;
\v 24 asi yedu yakanaka haishaiwi; asi Mwari wakabatanidza muviri pamwechete, achipa rukudzo rukuru kune iyo yaishayiwa;
\v 25 kuti parege kuva nokupatsanurana pamuviri; asi mitezo ichengetane zvakaenzana.
\v 26 Kana mutezo mumwe uchitambudzika, mitezo yose inotambudzika pamwe chete \add nawo\add*; kana mutezo mumwe uchikudzwa, mitezo yose inofara pamwe chete nawo.
\v 27 Zvino imwi muri muviri waKristu, nemitezo mumwe nomumwe.
\v 28 Mwari wakagadza vamwe pakereke, kutanga vaapositori, kechipiri vaporofita, kechitatu vadzidzisi, kozouya masimba, tevere zvipo zvokuporesa, mabasa orubatsiro, utungamiriri, ndimi dzakasiyana-siyana.
\v 29 Vose vaapositori here? Vose vaporofita here? Vose vadzidzisi here? Vose \add vanoita mabasa\add* esimba here?
\v 30 Vose vanezvipo zvokuporesa here? Vose vanotaura nendimi here? Vose vanodudzira here?
\v 31 Asi shuvai zvipo zvakanakisisa. Uye zvakadaro ndinokuratidzaiwo nzira yakaisvonaka kupfuura dzose.

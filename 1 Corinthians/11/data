\c 11
\p
\s Kufukidza misoro pakushumira mukereke
\p
\v 1 Ivai vateveri vangu, senivo \add ndiri\add* waKristu.
\v 2 Zvino, ndinokurumbidzai hama, kuti munondirangarira pazvinhu zvose, muchichengeta zvimiso, sezvandakakumikidza kwamuri.
\v 3 Asi ndinoda kuti muzive kuti musoro womurume mumwe nomumwe ndiKristu; uye musoro womukadzi murume; uye musoro waKristu ndiMwari.
\v 4 Murume mumwe nomumwe unonyengetera kana kuporofita musoro wake wakafukidzwa unozvidza musoro wake.
\v 5 Asi mukadzi mumwe nomumwe unonyengetera kana kuporofita nomusoro usina kufukidzwa, unozvidza musoro wake; nokuti ndizvo zvimwe nokuveurwa.
\v 6 Nokuti kana mukadzi asingafukidzwi, ngaagerwewo; asi kana zvichinyadzisa kuti mukadzi agerwe kana kuveurwa, ngaafukidzwe.
\v 7 Nokuti murume zvirokwazvo haafaniri kufukidza musoro, zvaari mufananidzo nokuhwinya kwaMwari; asi mukadzi kuhwinya komurume.
\v 8 Nokuti murume haabvi kumukadzi; asi mukadzi unobva kumurume;
\v 9 kana murume haana kusikirwa mukadzi, asi mukadzi murume;
\v 10 nokuda kweizvozvi mukadzi unofanira kuva nesimba pamusoro \add wake\add*, nokuda kwavatumwa.
\v 11 Kunyange zvakadaro murume haazi kunze komukadzi nomukadzi haazi kunze komurume munaShe.
\v 12 Nokuti mukadzi sezvaanobva kumurume, saizvozvovo murume unobva nomukadzi; asi zvose zvinobva kunaMwari.
\v 13 Enzanisai imwi mumene: Zvakafanira kuti mukadzi anyengetere kunaMwari asina kufukidzwa here?
\v 14 Kunyange musikigo wavanhu haudzidzisi here kuti kana murume anevhudzi refu, unonyadziswa nazvo?
\v 15 Asi kana mukadzi anevhudzi refu, chidadiso kwaari; nokuti wakapiwa vhudzi rake, chive chifukidzo.
\v 16 Zvino kana mumwe achiratidza kuva negakava, hatinetsika yakadaro, kunyange kereke dzaMwari.
\s Tsika dzakafanira patafura yaShe
\p
\v 17 Zvino mukuraira uku, handikurumbidziyi kuti muungane pamwechete zvinopfuura nokunaka, asi zvakaipisisa.
\v 18 Nokuti shoko rokutanga, kana muchiungana pamwechete mukereke, ndinonzwa kuti kupesana kuripo pakati penyu; pamwe ndinozvitenda.
\v 19 Nokuti mapato anofanira kuva pakati penyu, kuti avo vakatendeka vaonekwe pakati penyu.
\v 20 Naizvozvo zvino kana muchiungana panzvimbo imwe chete, hakuzi kuti mudye chirayiro chaShe;
\v 21 nokuti mukudya, mumwe nomumwe unotangira vamwe kudya chirayiro chake; mumwe unenzara, mumwe wakadhakwa.
\v 22 Ko hamunedzimba kwamungadyira nokumwira here? Zvamunozvidza kereke yaMwari, muchinyadzisa avo vasinechinhu? Ndichatiiko kwamuri? Ndingakurumbidzai here munezvizvi? Handinga\add ku\add*rumbidzi\add yi\add*.
\v 23 Nokuti ini ndakagamuchira kunaShe icho chandakagamuchidza kwamuriwo, kuti Ishe Jesu nousiku hwaakatengeswa, wakatora chingwa;
\v 24 akati avonga, akamedura, akati: Torai idyai. Ichi ndiwo muviri wangu unomedurirwa imwi; itai izvi muchindirangarira.
\v 25 Saizvozvovo mukombe vapedza kurayira, achiti: Mukombe uyu ndiyo sungano itsva muropa rangu; itai izvi, nguva dzose kana muchimwa, muchindirangarira.
\v 26 Nokuti nguva dzose kana muchidya chingwa ichi nokumwa mukombe uyu, munoparidza rufu rwaShe kusvikira achiuya.
\v 27 Naizvozvo ani nani unodya chingwa ichi, kana kumwa mukombe waShe zvisina kufanira, uchava nemhosva yomuviri neropa raShe.
\v 28 Zvino munhu ngaazviidze, saizvozvo ngaadye chingwa nokumwa zvomukombe.
\v 29 Nokuti uyo unodya nokumwa zvisina kufanira unozvidyira nokuzvimwira kutongwa zvaasinganyatsonzwisisa muviri waShe.
\v 30 Nemhaka iyi vazhinji pakati penyu indonda navarwere, navazhinji vavete.
\v 31 Nokuti dai taizvinzvera tomene, hatizaitongwa.
\v 32 Zvino kana tichitongwa, tinorangwa naShe, kuti tirege kurashwa pamwe chete nenyika.
\v 33 Naizvozvo zvino hama dzangu, kana muchiunganira kuti mudye, miriranai.
\v 34 Kana umwe anenzara, ngaadye kumusha; kuti murege kuunganira kurashwa. Zvasara ndichazvigadzira kana ndichisvika.

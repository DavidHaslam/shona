\c 11
\s Kufukidza misoro pakushumira mukereke
\p
\v 1 Ivai vateveri vangu, seniwo \add ndiri\add* waKristu.
\v 2 Zvino ndinokurumbidzai hama, kuti munondirangarira pazvinhu zvose, muchichengeta tsika, sezvandakakumikidza kwamuri.
\v 3 Asi ndinoda kuti muzive kuti musoro womurume mumwe nomumwe ndiKristu; uye musoro womukadzi murume; uye musoro waKristu ndiMwari.
\v 4 Murume mumwe nomumwe unonyengetera kana kuporofita musoro wake wakafukidzwa unozvidza musoro wake.
\v 5 Asi mukadzi mumwe nomumwe unonyengetera kana kuporofita nomusoro usina kufukidzwa, unozvidza musoro wake; nekuti ndizvo zvimwe nokuveurwa.
\v 6 Nekuti kana mukadzi asingafukidzwi ngaaveurwewo; asi kana chiri chinyadzo kuti mukadzi agerwe kana kuveurwa, ngaafukidzwe.
\v 7 Nekuti murume zvirokwazvo haafaniri kufukidza musoro, sezvaari mufananidzo nokubwinya kwaMwari; asi mukadzi kubwinya komurume.
\v 8 Nekuti murume haabvi kumukadzi; asi mukadzi unobva kumurume;
\v 9 kana murume haana kusikirwa mukadzi, asi mukadzi murume;
\v 10 nokuda kweizvozvi mukadzi unofanira kuva nesimba pamusoro \add wake\add*, nokuda kwavatumwa.
\v 11 Kunyange zvakadaro murume haazi kunze komukadzi nomukadzi haazi kunze komurume munaShe.
\v 12 Nekuti mukadzi sezvaanobva kumurume, saizvozvovo murume unobva nomukadzi, asi zvinhu zvose zvinobva kunaMwari.
\v 13 Enzanisai imwi mumene, zvakafanira here kuti mukadzi anyengetere kuna Mwari asina kufukidzwa?
\v 14 Kunyange chisikirwo pachacho hachikudzidzisii here kuti kana murume anevhudzi refu, chinyadzo kwaari?
\v 15 Asi kana mukadzi anevhudzi refu, rukudzo kwaari; nekuti vhudzi rakapiwa kwaari chive chifukidzo.
\v 16 Zvino kana mumwe achiratidza kuva negakava, hatina tsika yakadaro, kunyange kereke dzaMwari.
\s Tsika dzakafanira patafura yaShe
\p
\v 17 Zvino mukuraira uku, handirumbidzi kuti muungane pamwe zvinopfuura nokunaka, asi zvakaipisisa.
\v 18 Nekuti chekutanga kana muchiungana pamwe mukereke, ndinonzwa kuti kupatsanurana kuripo pakati penyu; pamwe ndinozvitenda.
\v 19 Nekuti kupatsanuka kunofanira kuva pakati penyu, kuti avo vakatendeka vaonekwe pakati penyu.
\v 20 Naizvozvo kana muchiungana panzvimbo imwe, uku hakusi kudya chirayiro chaShe;
\v 21 Nekuti pakudya mumwe nomumwe unotanga kutora chirayiro chake; mumwe unenzara, uye mumwe wakadhakwa.
\v 22 Ko hamuna dzimba dzokudyira nokumwira here? Kana munozvidza kereke yaMwari, muchinyadzisa avo vasina chinhu? Ndichatiiko kwamuri? Ndingakurumbidzai here munezvizvi? Handinga\add ku\add*rumbidzi\add yi\add*.
\v 23 Nekuti ini ndakagamuchira kunaShe icho chandakagamuchidza kwamuriwo, kuti Ishe Jesu nousiku hwaakatengeswa wakatora chingwa,
\v 24 zvino wakati avonga akamedura, akati: Torai, idyai, ichi ndiwo muviri wangu unomedurirwa imwi; itai izvi muchindirangarira.
\v 25 Nenzira imwecheteyo mukombe, varayira, achiti: Mukombe uyu ndiyo sungano itsva muropa rangu; itai izvi nguva dzose kana muchimwa mukundirangarira.
\v 26 Nekuti kazhinji kana muchidya chingwa ichi nokumwa mukombe uyu, munoparidza rufu rwaShe kusvikira asvika.
\v 27 Naizvozvo ani nani unodya chingwa ichi, kana kumwa mukombe waShe nomutoo usina kufanira, uchava nemhosva yomuviri neropa raShe.
\v 28 Zvino munhu ngaazviidze, saizvozvo ngaadye zvechingwa nekumwa zvemukombe.
\v 29 Nekuti uyo unodya nokumwa zvisina kufanira unozvidyira nokuzvimwira kutongwa zvaasinganyatsonzwisisa muviri waShe.
\v 30 Nemhaka iyi vazhinji pakati penyu indonda navarwere, navazhinji vavete.
\v 31 Nekuti dai taizvinzvera tomene, hatizaitongwa.
\v 32 Zvino kana tichitongwa, tinorangwa naShe, kuti tirege kurashwa pamwe nenyika.
\v 33 Naizvozvo zvino hama dzangu, kana muchiungana kuti mudye, miriranai.
\v 34 Kana umwe anenzara, ngaadye kumba; kuti murege kuunganira kurashwa. Zvasara ndichazvigadzira kana ndichisvika.

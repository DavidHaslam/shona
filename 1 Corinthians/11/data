\c 11
\s Kufukidza misoro pakushumira mukereke
\p
\v 1 Ivai vatevedzeri vangu, seniwo \add ndiri\add* waKristu.
\v 2 Zvino ndinokurumbidzai, hama, kuti munondirangarira pazvinhu zvose, muchibatirira patsika sezvandakakumikidza kwamuri.
\v 3 Asi ndinoda kuti muzive, kuti musoro wemurume umwe neumwe ndiKristu; uye musoro wemukadzi murume; uye musoro waKristu ndiMwari.
\v 4 Murume umwe neumwe unonyengetera kana unoporofita, musoro wakafukidzwa, unozvidza musoro wake.
\v 5 Asi mukadzi umwe neumwe unonyengetera kana anoporofita nemusoro usina kufukidzwa, unozvidza musoro wake; nekuti ndizvo zvimwezvo nekuveurwa.
\v 6 Nekuti kana mukadzi asingafukidzwi, ngaagerwewo; asi kana chiri chinyadzo kumukadzi kugerwa kana kuveurwa, ngaazvifukidze.
\v 7 Nekuti murume zvirokwazvo haafaniri kufukidza musoro, sezvaari mufananidzo nekubwinya kwaMwari; asi mukadzi kubwinya kwemurume.
\v 8 Nekuti murume haabvi kumukadzi, asi mukadzi unobva kumurume;
\v 9 nekuti nemurume haana kusikirwa mukadzi, asi mukadzi \add wakasiki\add*rwa murume;
\v 10 nekuda kweizvozvi mukadzi unofanira kuva nesimba pamusoro \add wake\add* nekuda kwevatumwa.
\v 11 Asi murume haasi kunze kwemukadzi, kana mukadzi kunze kwemurume, muna Ishe.
\v 12 Nekuti mukadzi sezvaanobva kumurume, saizvozvo murumewo \add uripo\add* nemukadzi, asi zvinhu zvese zvinobva kuna Mwari.
\v 13 Zvionerei imwi, zvakafanira here kuti mukadzi anyengetere kuna Mwari asina kufukidzwa?
\v 14 Kana kunyange chisikigo pachacho hachikudzidzisii here, kuti kana murume ane vhudzi refu, chinyadzo kwaari?
\v 15 Asi kana mukadzi ane vhudzi refu, rukudzo kwaari. Nekuti vhudzi refu rakapiwa kwaari chive chifukidzo.
\v 16 Asi kana umwe achiratidza kuva negakava, isu hatina tsika yakadaro, kunyange kereke dzaMwari.
\s Tsika dzakafanira patafura yaIshe
\p
\v 17 Zvino \add mu\add*kuraira uku handi\add ku\add*rumbidzi\add i\add*, nekuti munounganira kwete zvakapfuura kunaka, asi muzvakapfuura kuipa.
\v 18 Nekuti chekutanga kana muchiungana mukereke, ndinonzwa kuti kupatsanurana kuripo pakati penyu; muchidimbu ndinozvitenda.
\v 19 Nekuti mapatowo anofanira kuva pakati penyu, kuti avo vakatendeka vaonekwe pakati penyu.
\v 20 Naizvozvo kana muchiungana pamwe, \add uku\add* hakusi kudya chirayiro chaIshe;
\v 21 Nekuti pakudya umwe neumwe unotanga kutora chirayiro chake pachake, uye umwe une nzara, uye umwe wakararadza.
\v 22 Ko hamuna dzimba dzekudyira nekunwira here? Kana munozvidza kereke yaMwari, muchinyadzisa avo vasina \add chinhu\add*? Ndichatii kwamuri? Ndingakurumbidzai here pane izvi? Handinga\add ku\add*rumbidzi\add i\add*.
\v 23 Nekuti ini ndakagamuchira kuna Ishe, ichowo chandakagamuchidzawo kwamuri, kuti Ishe Jesu neusiku hwaakatengeswa wakatora chingwa,
\v 24 zvino wakati avonga akamedura, ndokuti: Torai, idyai, ichi muviri wangu unomedurirwa imwi; izvi itai muchindirangarira.
\v 25 Saizvozvo mukombewo, shure kwekurayira, achiti: Mukombe uyu isungano itsva muropa rangu; izvi itai, nguva dzose kana muchinwa, mukundirangarira.
\v 26 Nekuti nguva dzose kana muchidya chingwa ichi, nekunwa mukombe uyu, munoparidza rufu rwaIshe kusvikira asvika.
\v 27 Naizvozvo ani nani unodya chingwa ichi, kana kunwa mukombe waIshe zvisakafanira, uchava nemhosva yemuviri neropa raIshe.
\v 28 Zvino munhu ngaazviongorore, saizvozvowo ngaadye zvechingwa nekunwa zvemukombe.
\v 29 Nekuti unodya nekunwa zvisakafanira, unozvidyira nekunwira kutongwa, zvaasingatsauri muviri waIshe.
\v 30 Nemhaka iyi vazhinji kwamuri indonda nevarwere, nevazhinji varere.
\v 31 Nekuti dai taizvinzvera tomene, hatizaitongwa;
\v 32 asi kana tichitongwa, tinodzorwa naIshe, kuti tirege kunzi tine mhosva pamwe nenyika.
\v 33 Naizvozvo, hama dzangu, kana muchiungana kuti mudye, miriranai.
\v 34 Uye kana umwe ane nzara, ngaadye kumba; kuti murege kuunganira kunzi mune mhosva. Asi zvasara, ndichazvironga kana ndichisvika.

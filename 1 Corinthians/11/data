\c 11
\s Kufukidza misoro pakushumira mukereke
\p
\v 1 Ivai vateveri vangu, seniwo \add ndiri\add* waKristu.
\v 2 Zvino ndinokurumbidzai, hama, kuti munondirangarira pazvinhu zvose, muchibatirira patsika sezvandakakumikidza kwamuri.
\v 3 Asi ndinoda kuti muzive, kuti musoro wemurume umwe neumwe ndiKristu; uye musoro wemukadzi murume; uye musoro waKristu ndiMwari.
\v 4 Murume umwe neumwe unonyengetera kana unoporofita, musoro wakafukidzwa, unozvidza musoro wake.
\v 5 Asi mukadzi umwe neumwe unonyengetera kana kuporofita nemusoro usina kufukidzwa, unozvidza musoro wake; nekuti ndizvo zvimwe nokuveurwa.
\v 6 Nekuti kana mukadzi asingafukidzwi ngaagerwewo; asi kana chiri chinyadzo kuti mukadzi agerwe kana kuveurwa, ngaafukidzwe.
\v 7 Nekuti murume zvirokwazvo haafaniri kufukidza musoro, sezvaari mufananidzo nekubwinya kwaMwari; asi mukadzi kubwinya kwemurume.
\v 8 Nekuti murume haabvi kumukadzi; asi mukadzi unobva kumurume;
\v 9 kana murume haana kusikirwa mukadzi, asi mukadzi murume;
\v 10 nekuda kweizvozvi mukadzi unofanira kuva nesimba pamusoro \add wake\add*, nekuda kwevatumwa.
\v 11 Kunyange zvakadaro murume haazi kunze kwemukadzi nemukadzi haazi kunze kwemurume muna Ishe.
\v 12 Nekuti mukadzi sezvaanobva kumurume, saizvozvo murumewo unobva kumukadzi, asi zvinhu zvose zvinobva kuna Mwari.
\v 13 Zvienzanisei imwi, zvakafanira here kuti mukadzi anyengetere kuna Mwari asina kufukidzwa?
\v 14 Kunyange chisikigo pachacho hachikudzidzisii here, kuti kana murume ane vhudzi refu, chinyadzo kwaari?
\v 15 Asi kana mukadzi ane vhudzi refu, rukudzo kwaari; nekuti vhudzi rakapiwa kwaari chive chifukidzo.
\v 16 Zvino kana mumwe achiratidza kuva negakava, isu hatina tsika yakadaro, kunyange kereke dzaMwari.
\s Tsika dzakafanira patafura yaIshe
\p
\v 17 Zvino mukuraira uku handirumbidzi, nekuti munounganira kwete zvakapfuura kunaka, asi zvakaipisisa.
\v 18 Nekuti chekutanga kana muchiungana mukereke, ndinonzwa kuti kupatsanurana kuripo pakati penyu; pamwe ndinozvitenda.
\v 19 Nekuti kupatsanuka kunofanira kuva pakati penyu, kuti avo vakatendeka vaonekwe pakati penyu.
\v 20 Naizvozvo kana muchiungana panzvimbo imwe, \add uku\add* hakusi kudya chirayiro chaIshe;
\v 21 Nekuti pakudya umwe neumwe unotanga kutora chirayiro chake; uye umwe une nzara, uye umwe wakadhakwa.
\v 22 Ko hamuna dzimba dzekudyira nekunwira here? Kana munozvidza kereke yaMwari, muchinyadzisa avo vasina \add chinhu\add*? Ndichatii kwamuri? Ndingakurumbidzai here pane izvi? Handinga\add ku\add*rumbidzi\add yi\add*.
\v 23 Nekuti ini ndakagamuchira kuna Ishe ichowo chandakagamuchidza kwamuri, kuti Ishe Jesu neusiku hwaakatengeswa wakatora chingwa,
\v 24 zvino wakati avonga akamedura, akati: Torai, idyai, ichi muviri wangu unomedurirwa imwi; izvi itai muchindirangarira.
\v 25 Nenzira imwecheteyo mukombewo, shure kwekurayira, achiti: Mukombe uyu isungano itsva muropa rangu; izvi itai, nguva dzose kana muchinwa mukundirangarira.
\v 26 Nekuti nguva dzose kana muchidya chingwa ichi nekunwa mukombe uyu, munoparidza rufu rwaIshe kusvikira asvika.
\v 27 Naizvozvo ani nani unodya chingwa ichi, kana kunwa mukombe waIshe zvisakafanira, uchava nemhosva yemuviri neropa raIshe.
\v 28 Zvino munhu ngaazviongorore, saizvozvo ngaadye zvechingwa nekunwa zvemukombe.
\v 29 Nekuti unodya nokunwa zvisakafanira, unozvidyira nekuzvinwira kutongwa zvaasingatsauri muviri waIshe.
\v 30 Nemhaka iyi vazhinji pakati penyu indonda nevarwere, nevazhinji varere.
\v 31 Nekuti dai taizvinzvera tomene, hatizaitongwa.
\v 32 Zvino kana tichitongwa, tinorangwa naIshe, kuti tirege kunzi tine mhosva pamwe nenyika.
\v 33 Naizvozvo, hama dzangu, kana muchiungana kuti mudye, miriranai.
\v 34 Uye kana umwe ane nzara, ngaadye kumba; kuti murege kuunganira kunzi mune mhosva. Zvasara ndichazvigadzira kana ndichisvika.

\c 11
\p
\s Kufukidza misoro pakushumira mukereke
\p
\v 1 Ivai vateveri vangu, senivo \add ndiri\add* waKristu.
\v 2 Zvino, ndinokurumbidzai hama, kuti munondirangarira pazvinhu zvose, muchichengeta zvimiso, sezvandakakumikidza kwamuri.
\v 3 Asi ndinoda kuti muzive kuti musoro womurume mumwe nomumwe ndiye Kristu; uye musoro womukadzi murume; uye musoro waKristu \add ndiye\add* Mwari.
\v 4 Murume mumwe nomumwe unonyengetera kana kuporofita musoro wake wakafukidzwa unozvidza musoro wake.
\v 5 Asi mukadzi mumwe nomumwe, unonyengetera kana kuporofita nomusoro usina kufukidzwa, unozvidza musoro wake; nokuti ndizvo zvimwe nokuveurwa.
\v 6 Nokuti kana mukadzi asingafukidzwi, ngaachekererwe vhudzi rakevo; asi kana zvichimunyadzisa kuti mukadzi achekerwe vhudzi kana kuveurwa, ngaafukidzwe.
\v 7 Nokuti murume haafaniri kufukidza musoro, zvaari mufananidzo nokuhwinya kwaMwari; asi mukadzi ndiye kuhwinya komurume.
\v 8 Nokuti murume haabvi kumukadzi; asi mukadzi unobva kumurume;
\v 9 kana murume haana kusikirwa mukadzi, asi mukadzi murume;
\v 10 nokuda kweizvozvi mukadzi unofanira kuva nesimba pamusoro \add wake\add*, nokuda kwavatumwa.
\v 11 Kunyange zvakadaro murume haazi kunze komukadzi nomukadzi haazi kunze komurume munaShe.
\v 12 Nokuti mukadzi sezvaanobva kumurume, saizvozvovo murume unobva nomukadzi; asi zvose zvinobva kunaMwari.
\v 13 Enzanisai imwi mumene: Zvakafanira kuti mukadzi anyengetere kunaMwari asina kufukidzwa here?
\v 14 Kunyange musikigo wavanhu haudzidzisi here kuti kana murume anevhudzi refu, unonyadziswa nazvo?
\v 15 Asi kana mukadzi anevhudzi refu, chidadiso kwaari; nokuti wakapiwa vhudzi rake, chive chifukidzo.
\v 16 Zvino kana mumwe achiratidza kuva negakava, hatinetsika yakadaro, kunyange kereke dzaMwari.
\s Tsika dzakafanira patafura yaShe
\p
\v 17 Zvino mukuraira uku, handikurumbidziyi kuti muungane pamwechete zvinopfuura nokunaka, asi zvakaipisisa.
\v 18 Nokuti shoko rokutanga, kana muchiungana pamwechete mukereke, ndinonzwa kuti kupesana kuripo pakati penyu; pamwe ndinozvitenda.
\v 19 Nokuti mapato anofanira kuva pakati penyu, kuti avo vakatendeka vaonekwe pakati penyu.
\v 20 Naizvozvo zvino kana muchiungana panzvimbo imwe chete, hakuzi kuti mudye chirayiro chaShe;
\v 21 nokuti mukudya, mumwe nomumwe unotangira vamwe kudya chirayiro chake; mumwe unenzara, mumwe wakadhakwa.
\v 22 Ko hamunedzimba kwamungadyira nokumwira here? Zvamunozvidza kereke yaMwari, muchinyadzisa avo vasinechinhu? Ndichatiiko kwamuri? Ndingakurumbidzai here munezvizvi? Handinga\add ku\add*rumbidzi\add yi\add*.
\v 23 Nokuti ini ndakagamuchira kunaShe icho chandakakugamuchidzaiwo, kuti Ishe Jesu nousiku hwaakapandukirwa, wakatora chingwa;
\v 24 akati aonga, akachimedura, akati: torai mudye. Ichi ndiwo muviri wangu unomedurirwa imi; itai izvi muchindirangarira.
\v 25 Saizvozvovo, vakati vapedza kurayira, akatora mukombe, akati: Mukombe uyu ndiyo sungano itsva muropa rangu;itai izvi, nguva dzose kana muchimwa, muchindirangarira.
\v 26 Nokuti nguva dzose, kana muchidya chingwa ichi, kana kumwa mukombe uyu, munoparidza rufu rwaShe, kusvikira achiuya.
\v 27 Naizvozvo mumwe nomumwe unodya chingwa ichi, kana kumwa mukombe waShe, nomutovo usina kufanira, uchava nemhosva yomuviri neropa raShe.
\v 28 Zvino munhu ngaazviidze, kuti adye chingwa ichi achidaro, nokumwa mukombe uyu.
\v 29 Nokuti unodya nokumwa, nomutovo usina kufanira unozvidyira nokuzvimwira kurohwa zvaasinganyatsonzwisisa muviri waShe.
\v 30 Nemhaka iyi vazhinji varipo pakati penyu vasinesimba, vanorwara; vazhinji vavete.
\v 31 Nokuti dai taizviidza isu timene, hatizairohwa.
\v 32 Zvino kana tichitongwa, tinorangwa naShe, kuti tirege kutongerwa kurohwa pamwe chete nenyika.
\v 33 Naizvozvo, hama dzangu, kana muchiunganira pakudya, miriranai.
\v 34 Kana munhu anenzara, ngaadye kumusha kwake; kuti murege kuunganira kutongwa. Zvimwe zvakasara ndichazvigadzira kana ndichisvika.

\c 3
\s Kutevera vadzidzisi
\p
\v 1 Zvino ini, hama, ndakanga ndisingagoni kutaura nemwi sokuna voMweya, asi sokuna venyama, sokuna vacheche munaKristu.
\v 2 Ndakakufundai nemukaka, kwete nechikafu chikukutu; nekuti makanga musati mogona \add kudya\add*, zvakare nazvino hamugoni.
\v 3 Nekuti muchiri venyama; Nekuti zva\add pachine\add* godo pakati penyu, negakava nekupatsanurana, ko hamusi venyama, muchifamba \add nomutoo\add* wevanhu here?
\v 4 Nekuti kana mumwe achiti: Ini ndiri waPauro, nomumwe \add achiti\add*: Ini waAporo, ko hamuzi venyama here?
\v 5 Zvino Pauro ndiani? Uye Aporo ndiani? Asi varanda vamakatenda kubudikidza navo, mumwe nomumwe sokupiwa kwaakaitwa naMwari.
\v 6 Ini ndakadzvara, Aporo wakadiridza, asi Mwari wakakudza.
\v 7 Naizvozvo unosima haazi chinhu, kana unodiridza, asi Mwari unokudza.
\v 8 Zvino unosima nounodiridza ndavamwe; asi mumwe nomumwe uchagamuchira mubairo wake maererano nokushanda kwake.
\v 9 Nekuti tiri vashandi vaMwari pamwe naye; \add muri\add* munda waMwari, chivakwa chaMwari.
\s Tembere yaMwari
\p
\v 10 Nokuda kwenyasha dzaMwari dzakapiwa kwandiri, somuvaki nyanzvi wakachenjera, ndakaronga nheyo; mumwe unovaka pamusoro padzo. Asi mumwe nomumwe ngaachenjere kuti unovaka sei pamusoro padzo.
\v 11 Nekuti hakunomumwe ungaronga imwe nheyo, asi iyo yakarongwa, inova Jesu Kristu.
\v 12 Zvino kana ani nani achivaka pamusoro penheyo iyi, ndarama, sirivheri, mabwe anokosha, matanda, uswa, mashanga;
\v 13 basa romumwe nomumwe richabudiswa pachena; nekuti zuva iro richazvibudisa pachena, nekuti richaratidzwa nomoto; uye moto uchaidza basa romumwe nomumwe kuti rakadini.
\v 14 Kana basa raani nani raakavaka pamusoro payo richigara, uchagamuchira mubairo.
\v 15 Kana basa raani nani rikapiswa, ucharashikirwa; asi iye amene uchaponeswa, asi sowakabuda nomumoto.
\v 16 Ko hamuzivi kuti muri tembere yaMwari here? Uye Mweya waMwari unogara mamuri.
\v 17 Kana ani nani achiparadza tembere yaMwari, Mwari uchamuparadza; nekuti tembere yaMwari itsvene, iyo inova imwi.
\v 18 Ngakurege kuva nounozvinyengera. Kana umwe pakati penyu achizviona sowakachenjera panyika ino, ngaave benzi, kuti ave wakachenjera.
\v 19 Nekuti uchenjeri hwenyika ino upenzi kunaMwari. Nekuti kwakanyorwa \add kuchinzi\add*: Unobata vakachenjera paumhare hwavo;
\v 20 uyezve: Ishe unoziva ndangariro dzavakachenjera, kuti hadzina maturo.
\v 21 Naizvozvo ngakurege kuva nomunhu unozvikudza navanhu. Nekuti zvinhu zvose ndezvenyu,
\v 22 kana Pauro, kana Aporo, kana Kefasi, kana nyika, kana upenyu; kana rufu, kana zvinhu zviripi, kana zvinhu zvinouya; zvose ndezvenyu,
\v 23 imwi muri vaKristu, naKristu \add ndo\add*waMwari.

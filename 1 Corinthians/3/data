\c 3
\s Kutevera vadzidzisi
\p
\v 1 Ini, hama, ndakanga ndisingagoni kutaura nemwi sokuna voMweya, asi sokuna venyama, sokuna vacheche munaKristu.
\v 2 Ndakakufundai nemukaka, kwete nezvokudya \add zvikukutu\add*; nokuti makanga musingagoni \add kudya\add*, zvakare nazvino hamugoni.
\v 3 Nokuti muchiri venyama; nokuti zva\add pachine\add* godo pakati penyu, negakava nekupatsanurana, ko hamusi venyama, muchifamba \add nomutovo\add* wavanhu here?
\v 4 Nokuti kana mumwe achiti: Ini ndiri waPauro, nomumwe \add achiti\add*: Ini waAporo, ko hamuzi venyama here?
\v 5 Zvino Pauro ndianiko? Uye Aporo ndianiko? Asi varanda vamakatenda kubudikidza navo mumwe nomumwe sokupiwa kwaakaitwa namwari.
\v 6 Ini ndakadzvara, Aporo wakadiridza; asi Mwari wakakudza.
\v 7 Naizvozvo unosima haazi chinhu, kana unodiridza, asi Mwari unokudza.
\v 8 Zvino unosima nounodiridza ndavamwe; asi mumwe nomumwe uchagamuchira mubairo wake, maererano nokushanda kwake.
\v 9 Nokuti tiri vashandi vaMwari pamwe naye; \add muri\add* munda waMwari, muri chivakwa chaMwari.
\s Tembere yaMwari
\p
\v 10 Nokudaenyasha dzaMwari dzakapiwa kwandiri, somuvaki wakachenjera, ndakaronga nheyo; mumwe unovaka pamusoro padzo. Zvino mumwe nomumwe ngaachenjere kuti unovaka sei pamusoro padzo.
\v 11 Nokuti hakunomumwe ungaronga imwe nheyo, asi iyo yakarongwa, ndiye Jesu Kristu.
\v 12 Zvino kana munhu achivaka pamusoro penheyo iyi, ndarama, kana siravheri, kana mabwe anokosha, kana matanda, kana uswa, kana mashanga;
\v 13 basa romumwe nomumwe richabudiswa pachena; nokuti zuva iro richazvibudisa pachena, nokuti zvicharatidzwa nomoto; moto uchaidza basa romumwe nomumwe kuti rakadini.
\v 14 Kana basa romunhu raakavaka pamusoro payo, richigara, uchagamuchira mubairo.
\v 15 Kana basa raani nani rikapiswa ucharashikirwa; asi iye amene uchaponeswa, asi sowakabuda nomumoto.
\v 16 Ko hamuzivi kuti muri tembere yaMwari here? Uye Mweya waMwari unogara mamuri.
\v 17 Kana ani nani achiparadza tembere yaMwari Mwari uchamuparadzawo; nokuti tembere yaMwari itsvene, iyo yamuri imwi.
\v 18 Ngakurege kuva nomunhu unozvinyengera. Kana munhu achizvivona sowakachenjera pakati penyu panyika ino, ngaave benzi, kuti ave wakachenjera.
\v 19 Nokuti uchenjeri hwenyika ino upenzi kunaMwari. Nokuti kwakanyorwa \add kuchinzi\add*: Unobata vakachenjera, paumhare hwavo.
\v 20 Uyezve: Ishe unoziva ndangariro dzavakachenjera, kuti hadzinamaturo.
\v 21 Naizvozvo ngakurege kuva nomunhu unozvikudza navanhu. Nokuti zvinhu zvose ndezvenyu,
\v 22 kana Pauro, kana Aporo, kana Kefasi, kana nyika, kana upenyu; kana rufu, kana zvinhu zviripi, kana zvinhu zvinouya; zvose ndezvenyu;
\v 23 imwi muri vaKristu; naKristu \add ndo\add*waMwari.

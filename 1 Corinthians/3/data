\c 3
\s Kutevera vadzidzisi
\p
\v 1 Zvino ini, hama, ndakanga ndisingagoni kutaura nemwi sekune veMweya, asi sekune venyama, sekune vacheche muna Kristu.
\v 2 Ndakakumwisai mukaka, kwete kudya chikukutu; nekuti makanga musati mogona \add kudya\add*, zvakare nazvino hamugoni.
\v 3 Nekuti muchiri venyama; Nekuti zva\add pachine\add* godo pakati penyu, negakava nekupatsanurana, hamusi venyama, muchifamba sevanhu here?
\v 4 Nekuti kana umwe achiti: Ini ndiri waPauro, neumwe \add achiti\add*: Ini waAporo, hamuzi venyama here?
\v 5 Ko Pauro chii? Uye Aporo chii? Asi varanda vamakatenda kubudikidza navo, uye umwe neumwe sekupiwa kwaakaitwa naMwari.
\v 6 Ini ndakadzvara, Aporo wakadiridza, asi Mwari wakakudza.
\v 7 Naizvozvo unodzvara haazi chinhu, kana unodiridza, asi Mwari unokudza.
\v 8 Zvino unodzvara neunodiridza ndevamwe; asi umwe neumwe uchagamuchira mubairo wake zvichienderana nebasa rake.
\v 9 Nekuti tiri vashandi vaMwari pamwe naye; \add muri\add* munda waMwari, muri chivakwa chaMwari.
\s Tembere yaMwari
\p
\v 10 Nekuda kwenyasha dzaMwari dzakapiwa kwandiri, semuvaki nyanzvi wakachenjera, ndakaronga nheyo; umwe unovaka pamusoro padzo. Asi umwe neumwe ngaachenjere kuti unovaka sei pamusoro padzo.
\v 11 Nekuti hakuna umwe unogona kuronga imwe nheyo, asi iyo yakarongwa, inova Jesu Kristu.
\v 12 Zvino kana ani nani achivaka pamusoro penheyo iyi, ndarama, sirivheri, mabwe anokosha, matanda, uswa, mashanga,
\v 13 basa reumwe neumwe richabudiswa pachena; nekuti zuva iro richazvibudisa pachena, nekuti richazarurwa nemoto; uye moto uchaidza basa reumwe neumwe kuti rakadini.
\v 14 Kana basa raani nani raakavaka pamusoro payo richigara, uchagamuchira mubairo.
\v 15 Kana basa raani nani rikapiswa, ucharashikirwa; asi iye amene uchaponeswa, asi sewakabuda nemumoto.
\v 16 Hamuzivi kuti imwi muri tembere yaMwari here, uye kuti Mweya waMwari unogara mamuri?
\v 17 Kana ani nani achiparadza tembere yaMwari, Mwari uchamuparadza; nekuti tembere yaMwari itsvene, inova imwi.
\v 18 Ngakurege kuva neunozvinyengera. Kana umwe pakati penyu achizviona sewakachenjera panyika ino, ngaave benzi, kuti ave wakachenjera.
\v 19 Nekuti njere dzenyika ino upenzi kuna Mwari. Nekuti kwakanyorwa \add kuchinzi\add*: Unobata vakachenjera paumhare hwavo;
\v 20 uyezve: Ishe unoziva ndangariro dzevakachenjera, kuti hadzina maturo.
\v 21 Naizvozvo ngakurege kuva neunozvikudza nevanhu. Nekuti zvinhu zvose ndezvenyu,
\v 22 kana Pauro, kana Aporo, kana Kefasi, kana nyika, kana upenyu; kana rufu, kana zvinhu zviripo, kana zvinhu zvinouya; zvose ndezvenyu,
\v 23 nemwi muri vaKristu, naKristu \add nde\add*waMwari.

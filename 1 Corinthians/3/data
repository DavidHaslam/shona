\c 3
\s Kutevera vadzidzisi
\p
\v 1 Zvino ini, hama, ndakange ndisingagoni kutaura nemwi sekune veMweya, asi sekune venyama, sekune vacheche muna Kristu.
\v 2 Ndakakunwisai mukaka, uye kwete kudya kukukutu; nekuti makanga musati mogona \add kudya\add*, asi naikozvino hamusati mogona;
\v 3 nekuti muchiri venyama; Nekuti zva\add pachine\add* godo pakati penyu, negakava nekupatsanurana, hamusi venyama, muchifamba zvinoenderana nevanhu here?
\v 4 Nekuti kana umwe achiti: Ini ndiri waPauro, neumwe \add achiti\add*: Ini waAporo, hamusi venyama here?
\v 5 Ko Pauro chii, naAporo chii, asi vabati vamakatenda kubudikidza navo, Ishe sekupa kwake umwe neumwe?
\v 6 Ini ndakadzvara, Aporo wakadiridza, asi Mwari wakakudza.
\v 7 Naizvozvo unodzvara haasi chinhu, kana unodiridza, asi Mwari unokudza.
\v 8 Zvino unodzvara neunodiridza ndevamwe; asi umwe neumwe uchagamuchira mubairo wake zvichienderana nebasa rake.
\v 9 Nekuti tiri vashandi vaMwari pamwe naye; muri munda waMwari, chivakwa chaMwari.
\s Tembere yaMwari
\p
\v 10 Zvichienderana nenyasha dzaMwari dzakapiwa kwandiri, semuvaki nyanzvi wakachenjera ndakaronga nheyo, uye umwe unovaka pamusoro payo. Asi umwe neumwe ngaachenjerere kuti unovaka sei pamusoro payo.
\v 11 Nekuti hakuna umwe unogona kuisa imwe nheyo kunze kweiyo yakaiswa, inova Jesu Kristu.
\v 12 Zvino kana umwe achivaka pamusoro penheyo iyi, ndarama, sirivheri, mabwe anokosha, matanda, uswa, mashanga,
\v 13 basa reumwe neumwe richaratidzwa; nekuti zuva richazvibudisa pachena, nekuti richazarurwa mumoto; uye moto uchaidza basa reumwe neumwe kuti rakadini.
\v 14 Kana basa raani nani raakavaka pamusoro \add payo\add* richigara, uchagamuchira mubairo.
\v 15 Kana basa raani nani richizopiswa, ucharashikirwa; asi iye amene uchaponeswa, asi saizvozvo sewakabuda nemumoto.
\v 16 Hamuzivi here kuti muri tembere yaMwari, uye Mweya waMwari unogara mamuri?
\v 17 Kana ani nani achiparadza tembere yaMwari, Mwari uchamuparadza iye; nekuti tembere yaMwari itsvene, yamuri imwi.
\v 18 Ngakurege kuva neunozvinyengera; kana umwe pakati penyu achifunga kuti wakachenjera panyika ino, ngaave benzi, kuti ave wakachenjera.
\v 19 Nekuti uchenjeri hwenyika ino upenzi kuna Mwari. Nekuti kwakanyorwa \add kuchinzi\add*: Unobata vakachenjera paumhare hwavo;
\v 20 uyezve: Ishe unoziva ndangariro dzevakachenjera, kuti hadzina maturo.
\v 21 Naizvozvo ngakurege kuva neunozvikudza nevanhu; nekuti zvinhu zvose ndezvenyu,
\v 22 kana Pauro, kana Aporo, kana Kefasi, kana nyika, kana upenyu, kana rufu, kana zvinhu zviripo, kana zvinhu zvinouya; zvose ndezvenyu,
\v 23 uye imwi muri vaKristu, naKristu \add nde\add*waMwari.

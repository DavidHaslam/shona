\c 1
\s Kwaziso
\p
\v 1 Mukuru kunaGayo, mudikamwa, wandinoda nechokwadi.
\s Gayo unorumbidzwa
\p
\v 2 Mudikamwa, ndinoshuva pamusoro pezvinhu zvose, kuti ubudirire,uve wakasimba, somweya wako uchibudirira.
\v 3 Nokuti ndakafara zvikuru hama dzichisvika dzichipupurira chokwadi chako, dzichiti, unofamba muchokwadi.
\v 4 Handinomufaro unopfuvura uyu, wokuti ndinzwe kuti vana vangu vanofamba muchokwadi.
\v 5 Mudikamwa, unobate-basa rakatendeka pazvinhu zvose zvaunoitira hama navaeni vo;
\v 6 vakapupurira rudo rwako pamberi pekereke; uchaita zvakanaka kana uchivaperekedza nomutovo wakafanira Mwari.
\v 7 Nokuti vakabuda nokuda kweZita rake, vasingatori chinhu kuvahedheni.
\v 8 Naizvozvo isu tinofanira kugamuchira zvakanaka vakadaro, kuti tibatsirane pachokwadi.
\s Dhiotirefe unopiwa mhaka. Dhemetrio unorumbidzwa
\p
\v 9 Ndakanyorera kereke; asi Dhiotirefe, unoda kuva mukuru pakati pavo, unotiramba isu.
\v 10 Naizvozvo kana ndichivuya, ndicharangarira mabasa ake aanoita, kuti unotiitira makuhwa namashoko akaipa; vuye, haatendi naizvozvo bedzi, iye amene haagamuchiri hama, vuye vakanga vachida havo unovadzivisa nokuvadzinga mukereke.
\v 11 Mudikamwa, usatevera chakaipa, asi chakanaka. Uyo, unoita zvakanaka, ndowaMwari; unoita zvakaipa, haana kuvona Mwari.
\v 12 Dhemetirio unopupurirwa navanhu vose, vuye nechokwadi chomene; nesu tinopupura vo, iwe unoziva kuti kupupura kwedu ndokwechokwadi.
\s Kuwonekana
\p
\v 13 Ndakanga ndinezvizhinji zvandaida kukunyorera, asi handidi kukunyorera neingi nepeni;
\v 14 asi ndinotarira kuti ndichakurumidza kukuvona, tigotaurirana nomuromo. Rugare ngaruve newe. Hama dzinokukwazisa. Ndikwazisire hama, mumwe nomumwe nezita rake,

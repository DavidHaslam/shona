\c 1
\s Kwaziso
\p
\v 1 Mukuru, kuna Gayo unodikanwa, wandinoda ini pachokwadi.
\s Gayo unorumbidzwa
\p
\v 2 Mudikanwi, ndinonyengetera pazvinhu zvese kuti ubudirire, uye ugwinye, semweya wako uchibudirira.
\v 3 Nekuti ndakafara zvikuru, hama padzakasvika ndokupupurira chokwadi chako, sezvaunofamba iwe muchokwadi.
\v 4 Handina mufaro unopfuura izvi, kuti ndinzwe vana vangu vachifamba muchokwadi.
\v 5 Mudikanwi, unoita nekutendeka zvese zvaunobata kuhama nekuvaeni,
\v 6 vakapupurira rudo rwako pamberi pekereke; uchaita zvakanaka kana ukavaperekedza zvakafanira Mwari.
\v 7 Nekuti nekuda kweZita rake vakabuda vasingagamuchiri chinhu kuvahedheni.
\v 8 Naizvozvo isu tinofanira kugamuchira vakadaro, kuti tigova vanobatsirana pachokwadi.
\s Dhiotirefe unopiwa mhaka. Dhemetrio unorumbidzwa
\p
\v 9 Ndakanyorera kereke; asi Dhiotirefesi, unoda kuva wekutanga pakati pavo asingatigamuchiri.
\v 10 Naizvozvo, kana ndichiuya, ndicharangarira mabasa ake aanoita, achitiitira makuhwa nemashoko akaipa; uye asingagutsikani neizvozvo, kunyangwe iye amene haagamuchiri hama, uye unovadzivisa vanoda, nekudzinga mukereke.
\v 11 Mudikanwi, usatevera chakaipa, asi chakanaka. Anoita chakanaka ndeanobva kuna Mwari; asi anoita zvakaipa, haana kuona Mwari.
\v 12 Dhemetirio anopupurirwa zvakanaka nevose, uye nechokwadi pachacho; nesuwo tinopupura, nemwi munoziva kuti kupupura kwedu ndekwechokwadi.
\s Kuonekana
\p
\v 13 Ndakange ndine zvizhinji zvekunyora, asi handidi kukunyorera neingi nepeni;
\v 14 asi ndinovimba kukurumidza kukuona, titauriranewo muromo nemuromo. Rugare kwauri. Vadikanwi vanokukwazisa. Kwazisa vadikanwi nezita.

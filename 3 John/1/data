\c 1
\s Kwaziso
\p
\v 1 Mukuru, kuna Gayo, mudiwa, wandinoda ini nechokwadi.
\s Gayo unorumbidzwa
\p
\v 2 Mudikamwa, ndinoshuva pamusoro pezvinhu zvose, kuti ubudirire, uve wakasimba, somweya wako uchibudirira.
\v 3 Nokuti ndakafara zvikuru hama padzakasvika dzichipupurira chokwadi chiri mauri kunyange sezvawakafamba muchokwadi.
\v 4 Handinomufaro unopfuvura kunzwa kuti vana vangu vanofamba muchokwadi.
\v 5 Mudiwa, unoita nokutendeka zvose zvaunoita kuhama nekuvaeni;
\v 6 vakapupurira rudo rwako pamberi pekereke; ivo kana ukavaperekedza nomutowo wakafanira Mwari uchaita zvakanaka.
\v 7 Nokuti nokuda kweZita rake vakabuda, vasingatori chinhu kuvahedheni.
\v 8 Naizvozvo isu tinofanira kugamuchira vakadaro, kuti tibatsirane pachokwadi.
\s Dhiotirefe unopiwa mhaka. Dhemetrio unorumbidzwa
\p
\v 9 Ndakanyorera kereke; asi Dhiotirefe, unoda kuva wepamberi pakati pavo, haatigamuchiri.
\v 10 Naizvozvo kana ndichivuya, ndicharangarira mabasa ake aanoita, achitiitira makuhwa namashoko akaipa; uye asingagutsikani naizvozvo, iye amene haagamuchiri hama, uye vakanga vachida havo unovadzivisa nokuvadzinga mukereke.
\v 11 Mudiwa, usatevera chakaipa, asi chakanaka. Uyo, unoita zvakanaka, ndowaMwari; unoita zvakaipa, haana kuona Mwari.
\v 12 Dhemetirio unopupurirwa zvakanaka navose, uye nechokwadi chomene; nesu tinopupura, nemwi munoziva kuti kupupura kwedu ndokwechokwadi.
\s Kuwonekana
\p
\v 13 Ndakanga ndine zvinhu zvizhinji zvokunyora, asi handidi kukunyorera neingi nepeni;
\v 14 asi ndinovimba ndichakurumidza kukuvona, tigotaurirana muromo nomuromo. Rugare kwauri. Hama dzinokukwazisa. Kwazisa hama nemazita.

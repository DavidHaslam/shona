\c 1
\s Kwaziso
\p
\v 1 Pauro muranda waMwari, nomuapositori waJesu Kristu, zvichienderana nokutenda kwavasanangurwa vaMwari nokugamuchira chokwadi chiri pauMwari,
\v 2 patariro yeupenyu hwusingaperi, uhwo Mwari usingarevi nhema hwaakavimbisa, nhambo dzenguva dzisati dzavapo,
\v 3 asi panguva dzakafanira wakaratidza shoko rake kubudukidza nokuparidza kwakakumikidzwa kwandiri zvichienderana nomurairo waMwari Muponesi wedu,
\v 4 kuna Tito, mwana \add wangu\add* chaiye pakutenda kwakafanana: Nyasha, tsitsi, rugare zvinobva kuna Mwari Baba naIshe Jesu Kristu Muponesi wedu.
\s Basa raTito paKrete
\p
\v 5 Nekuda kwaizvozvi ndakakusiya paKrete, kuti ugadzirise zvinhu zvakasara, uye ugadze vatariri muguta roga roga, sezvandakakuraira;
\v 6 kana ani nani usina chaangapomerwa, murume womukadzi umwe, une vana vakatendeka, vasingapiwi mhosva yebongozozo, kana kusateerera.
\v 7 Nekuti mutariri unofanira kuva usina chaangapomerwa somuchengeti weimba yaMwari; asingaiti kuda kwake, asingakurumidzi kutsamwa, asingadi waini, asingarwi, asingakariri fuma inonyangadza;
\v 8 asi unofarira kugamuchira vaenzi, unoda zvinhu zvakanaka, wakasvunura, wakarurama, mutsvene, unozvidzora;
\v 9 unobatisisa shoko rakatendeka sezvaakadzidziswa, kuti agone kukurudzira nedzidziso yakagwinya, nekupwisa vakakavari.
\s Vadzidzisi venhema
\p
\v 10 Nekuti vazhinji varipo vasingateereri, vanotaura zvisina maturo nevanyepedzeri, zvikuru avo vokudzingiswa,
\v 11 miromo yavo inofanira kudzivirwa; vanopidigura dzimba dzose, vachidzidzisa zvinhu zvavasingafaniri nekuda kwefuma yakaipa.
\v 12 Mumwe wavo muporofita wokwavo, wakati: VaKrete vagara vari varevi venhema, zvikara zvakaipa, navanokara vanousimbe.
\v 13 Uchapupu uhwu ndohwechokwadi. Nekuda kwechikonzero ichi uvatsiure zvikuru, kuti vagwinye pakutenda.
\v 14 vasingateereri ngano dzavaJudha, nemirairo yavanhu vachizvifuratidza kuchokwadi.
\v 15 Kuvatsvene zvinhu zvose zvitsvene; asi kuna vakasvibiswa vasingatendi hakuna chinhu chitsvene, asi kunyange kufunga kwavo nehana zvakasvibiswa.
\v 16 Vanopupura kuti vanoziva Mwari, asi pamabasa vano\add mu\add*ramba, zvavari vanyangadzi navasingateereri, vasingabatsiri pabasa rose rakanaka.

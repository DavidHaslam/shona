\c 1
\s Kwaziso
\p
\v 1 Pauro, muranda waMwari, nemuapositori waJesu Kristu, zvichienderana nerutendo rwevasanangurwa vaMwari nekugamuchira chokwadi chiri pakunamata Mwari,
\v 2 patariro yeupenyu hwusingaperi, uhwo Mwari usingarevi nhema hwaakavimbisa nhambo dzenguva dzisati dzavapo,
\v 3 asi panguva dzakafanira wakaratidza shoko rake pachake nekuparidza kwakaiswa mumaoko mangu zvichienderana nemurairo waMwari Muponesi wedu,
\v 4 kuna Tito, mwana \add wangu\add* chaiye zvichienderana nerutendo rwatinodyidzana: Nyasha, tsitsi, rugare zvinobva kuna Mwari Baba, naIshe Jesu Kristu Muponesi wedu.
\s Basa raTito paKrete
\p
\v 5 Nekuda kwaizvozvi ndakakusiya paKrete, kuti ugadzirise zvakasara, uye ugadze vatariri muguta roga roga, sezvandakakuraira ini;
\v 6 kana aripo usina chaangapomerwa, murume wemukadzi umwe, une vana vakatendeka, vasingapiwi mhosva yeunhubu, kana kusateerera.
\v 7 Nekuti mutariri unofanira kuva usina chaangapomerwa, semuchengeti weimba yaMwari; asina mukundo, asingakurumidzi kutsamwa, asiri chidhakwa, asingarwi, asingakariri fuma yakaipa,
\v 8 asi anofarira kugamuchira vaenzi, anoda zvinhu zvakanaka, anozvidzora, wakarurama, mutsvene, anozvibata,
\v 9 anobatisisa shoko rakatendeka sezvaakadzidziswa, kuti agone nedzidziso mhenyu kudzidzisa nekupwisa vakakavari.
\s Vadzidzisi venhema
\p
\v 10 Nekuti vazhinji varipo vasingateereri, vanotaura zvisina maturo nevanyengeri, zvikuru avo vekudzingiswa,
\v 11 miromo yavo inofanira kudzivirwa; vanopidigura dzimba dzose, vachidzidzisa zvinhu zvavasingafaniri, nekuda kwefuma yakaipa.
\v 12 umwe pakati pavo, \add unova\add* muporofita wavo pachavo, wakati: VaKrete vagara vari varevi venhema, zvikara zvakaipa, simbe dzinokara.
\v 13 Uchapupu uhwu ndehwechokwadi. Nekuda kwechikonzero ichi uvatsiure zvikuru, kuti vave vagwinye parutendo.
\v 14 vasingateereri ngano dzevaJudha nemirairo yevanhu vanofuratira chokwadi.
\v 15 Kune vakachena zvinhu zvose zvakachena; asi kune vakasvibiswa nevasingatendi hakuna chakachena, asi kufunga kwavowo nehana zvakasvibiswa.
\v 16 Vanobvuma kuti vanoziva Mwari, asi pamabasa vano\add mu\add*ramba, vari vanyangadzi nevasingateereri uye vasingabatsiri pabasa rose rakanaka.

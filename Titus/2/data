\c 2
\s Mafambiro evaKristu
\p
\v 1 Zvino iwe taura zvinhu zvakafanira dzidziso yakagwinya.
\v 2 Varume vakuru kuti vazvibate, vanokudzwa, vakangwara, vakagwinya parutendo, parudo, pakutsungirira;
\v 3 saizvozvo vakadzi vakuru kuti pamafambiro \add vave\add* sezvakafanira vatsvene, kwete vacheri, kwete varanda vewaini zhinji, vadzidzisi vezvinhu zvakanaka,
\v 4 kuti vadzidzise vakadzi vaduku kuchenjera, kuda varume vavo, \add ne\add*kuda vana vavo,
\v 5 vakazvibata, vakachena, vachengeti vemisha, vakanaka, vanozviisa pasi pevarume vavo pachavo, kuti Shoko raMwari rirege kumhurwa.
\v 6 Varume vaduku saizvozvo ukurudzire kuti vave vakangwara;
\v 7 pazvinhu zvese iwe uzviratidze uri mufananidzo wamabasa akanaka, padzidziso yechokwadi, mugariro unokudzwa \add ne\add*kuvimbika,
\v 8 shoko rakagwinya, risingashoreki, kuti uyo wedivi rinopikisa anyare, asina chinhu chakaipa chaangareva pamusoro penyu.
\v 9 \add Kurudzira\add* varanda kuzviisa pasi pavatenzi vavo pachavo, kuti vafadze pazvose, vasingakakavari,
\v 10 vasinganyimi, asi varatidze kutendeka kwakanaka kose, kuti vashongedze dzidziso yaMwari Muponesi wedu pazvose.
\v 11 Nekuti nyasha dzaMwari dzinoponesa dzakaratidzwa kuvanhu vose,
\v 12 dzichidzidzisa isu kuti, tirambe kusanamata Mwari uye kuchiva kwenyika, tirarame nekuchenjera uye kururama nekunamata Mwari panyika yaikozvino,
\v 13 tichimirira tariro yakaropafadzwa nekuratidzwa kwekubwinya kwaMwari mukuru neMuponesi wedu Jesu Kristu,
\v 14 wakazvipira isu, kuti adzikinure isu pakuipa kose, uye azvinatsire vanhu vakasanangurwa, vanoshingairira mabasa akanaka.
\v 15 Taura zvinhu izvi, uye kurudzira, uye tsiura nesimba rose. Kusava nemunhu unokuzvidza.

\c 3
\nb
\v 1 Uvayeudzire kuzviisa pasi pavabati namasimba, \add kuti\add* vateerere vatongi, vakazvigadzira kubata basa rose akanaka,
\v 2 varege kunyomba munhu, varege kuva vebongozozo, vanyoro, vaitire vanhu vose unyoro hwose.
\v 3 Nekuti nesu pacheduwo kare taimbova matununu, tisingateereri, takatsauswa, tichishumira kuchiva nemafaro zvakasiyana siyana, tichirarama mukushata negodo, tichivenga, tichivengana.
\v 4 Kuzoti unyoro nerudo rwaMwari Muponesi wedu kuvanhu zvaonekwa,
\v 5 kwete zvichibva pamabasa okururama atakaita, asi zvichienderana nengoni dzake wakatiponesa kubudikidza nokushambidzwa kokuberekwa kutsva nokuvandudzwa koMweya Mutsvene,
\v 6 waakawodzvorera pamusoro pedu kubudikidza naJesu Kristu muponesi wedu,
\v 7 kuti tichinzi takarurama nenyasha dzake, tiitwe vadyi venhaka zvichienderana netariro yeupenyu hwusingaperi.
\v 8 Ishoko rakatendeka uye zvinhu izvi ndinoda kuti murambe muchisimbisa, kuti avo vakatenda kuna Mwari vachenjerere kuchengetedza mabasa akanaka. Zvinhu izvi zvakanaka uye zvinobatsira vanhu;
\v 9 asi nzvenga mibvunzo yeupenzi, nenhoroondo dzamazita amadzinza, nemakakatamwa nemakakava pamusoro pomurairo, nekuti hazvibatsiri uye hazvina maturo.
\v 10 Munhu unotsauka shure kokurairwa kokutanga nokwechipiri umusiye,
\v 11 uchingoziva kuti uyo wakadaro wakatsauka, uye unotadza, achizvipa mhosva amene.
\s Mashoko okupedzisira nookuwonekana
\p
\v 12 Pandichituma Artema kwauri, kana Tikiko, ushingaire kuuya kwandiri kuNikopori; nekuti ndakazvipira kugarapo pachando.
\v 13 Shingaira kubatsira Zenasi nyanzvi yemutemo naAporo parwendo rwavo kuti varege kushaiwa chinhu.
\v 14 Nevekweduwo ngavadzidze kuchengetedza mabasa akanaka anodikamwa pakushaiwa, kuti varege kuva vasina zvibereko.
\v 15 vose vaneni vanokukwazisa. Kwazisa avo vanotida parutendo. Nyasha \add ngadzive\add* nemwi mose. Ameni.

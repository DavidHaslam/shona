\c 12
\s Jesu unoraira vadzidzi vake
\p
\v 1 Zvichakadaro chaunga chezvuru zvavanhu chakati chavunganira pamwe chete zvokuti vaitsikana, akatanga kutaura kuvadzidzi vake pakutanga achiti: Imwi chenjerai mbiriso yavaFarisi, ndiko kunyengera.
\v 2 Hakunechinhu chakafukidzwa, chisingazozarurwi; kana chakavigwa, chisingazopenengurwi.
\v 3 Naizvozvo zvose zvamakataura murima zvichanzwikwa muchiedza; neizvo zvamakataura munzeve mudzimba dzomukati, zvichaparidzwa pamusoro pedzimba.
\v 4 Zvino ndinoti kwamuri hama dzangu: Musatya vanovuraya muviri, asi shure kwaizvozvo vasingazogoni kuita chimwe chinhu.
\v 5 Asi ndichakuyambirai wamunofanira kutya: Mumutyei iye, unoti kana avuraya, unesimbavo rokukandira mugehena. Hongu, ndinoti kwamuri: Mumutye iye.
\v 6 Ko vuvangu vushanu habwutengeswi nepeni here? Hakuna gumwe gwabwo gunokanganikwa pamberi paMwari.
\v 7 Asi kunyangwe nevhudzi romusoro wenyu rakaverengwa rose. Musatya naizvozvo, munokosha kupfuvura vuvangu vuzhinji.
\v 8 Ndinotivo kwamuri: Mumwe nomumwe unondipupura pamberi pavanhu, Iye Mwanakomana womunhu uchamupupuravo pamberi pavatumwa vaMwari.
\v 9 Asi iye unondiramba pamberi pavanhu, ucharambwa pamberi pavatumwa vaMwari.
\v 10 Vuye mumwe nomumwe unoreva shoko rakaipa pamusoro poMwanakomana womunhu, uchakangamwirwa; asi uyo unomhura Mweya Mutsvene haangakangamwirwi.
\v 11 Kana vachikuisai ku\add matare\add* \add e\add*masinagoge navatongi navanesimba, musafunganya kuti muchapindurei kana sei, kana muchataurei.
\v 12 Nokuti Mweya Mutsvene uchakudzidzisai nenguva iyo zvamunofanira kutaura.
\s Mufananidzo womufumi benzi
\p
\v 13 Zvino mumwe wavaiva naye wakati kwaari: Mudzidzisi, vudzai munin'ina wangu kuti agovane nhaka neni.
\v 14 Asi wakati kwaari: Murume, ndianiko wakandigadza mutongi kana mugoveri pakati penyu?
\v 15 Iye akati kwavari: ngwarirai, muchenjerere kuchiva, nokuti vupenyu bwomunhu habwusanganisi kuwanda kwezvinhu zvaanazvo.
\v 16 Akataura mufananidzo kwavari, achiti: Munda womumwe mufumi wakabereka zvizhinji kwazvo;
\v 17 akafunga mukati make, achiti: Ndichaiteiko? Nokuti handina nzvimbo pandingavunganidzira zvibereko zvangu.
\v 18 Ipapo akati: Ndichaita kudai: Ndichaputsa matura angu, ndikavaka makuru, ipapo ndichavunganidzira zviyo zvangu, nezvose zvangu zvakanaka,
\v 19 ndigoti kumweya wangu: Mweya, iwe une zvinhu zvakawanda zvakanaka, zvakavigirwa makore mazhinji; tora zororo rako, udye, umwe, ufare.
\v 20 Asi Mwari akati kwaari: Benzi, vusiku bwuno mweya wako uchadikamwa kubva kwauri; ko izvo zvawagadzira, zvichagova zvaani?
\v 21 Ndizvo zvakaita munhu unozvivunganidzira fuma, asingafumi kunaMwari.
\s Baba vanoziva zvatinoshaiwa
\p
\v 22 Zvino wakati kuvadzidzi vake: Naizvozvo ndinoti kwamuri: Musafunganya pamusoro povupenyu bwenyu, kuti muchadyei, kana muviri wenyu, kuti muchapfekei?
\v 23 Vupenyu bwunopfuvura zvokudya, nomuviri zvokupfeka.
\v 24 Fungai makunguvo, kuti haadzvari kana kukohwa, naiwovo haanetsapi kana dura; asi Mwari unoapa zvokudya. imwi munokunda zvikuru sei shiri!
\v 25 Ndianiko kwamuri nokufunganya ungagona kuwedzera kubhiti* rimwe pavurefu bwake?
\v 26 Zvino kana imwi musingagoni kuita chinhu ichi chidukusa, munofunganyireiko pamusoro pezvimwe?
\v 27 Fungai maruva, \add kuti\add* anokura sei; haashandi, haaruki; asi ndinoti kwamuri: Kunyange naSoromoni mukubwinya kwake kose, haana kushongedzwa serimwe rawo.
\v 28 Zvino kana Mwari achipfekedza saizvozvo vuswa, bwuri panyika nhasi, mangwana bwokandirwa muchoto, uchakupfekedzai nokupfuvurisa sei, imwi vokutenda kuduku?
\v 29 Imwi musatsvaka zvamuchadya, kana zvamuchamwa; vuye musazvidya moyo.
\v 30 Nokuti zvinhu izvi zvose zvinotsvakwa namarudzi enyika; asi Baba venyu vanoziva kuti munoshaiwa izvozvi.
\v 31 Asi tsvakai vushe bwaMwari, naizvozvo izvi zvose muchazviwedzerwa.
\v 32 Musatya \add imwi\add* kapoka kaduku, nokuti Baba venyu vanofara nokukupai vushe.
\v 33 Tengesai zvamunazvo, mupe zvipo; muzviitire zvikwama zvisingasakari, fuma kudenga, isingaperi, pasina mbavha ingasvika kana zvipfunho zvingavodza.
\v 34 Nokuti panefuma yenyu, ndipo pachava nomoyo wenyuvo.
\s Mufananidzo womuranda wakarindira ishe wake
\p
\v 35 Zvivuno zvenyu ngazvigare zvakasungwa, nemwenje ichipfuta.
\v 36 Nemwi muve savanhu vakarindira ishe wavo pakudzoka kwake kumutambo wokuwana; kuti kana akasvika akagogodza, vangamuzarurira pakarepo.
\v 37 Vakaropafadzwa varanda avo, vanoti, kana ishe achisvika, unovawana vakarindira. Zvirokwazvo ndinoti kwamuri: Uchazvisunga chivuno iye, akavagarisa pakudya, akavuya akavapakurira.
\v 38 Kana akasvika nenguva yokurindira yechipiri, kana nguva yokurindira yechitatu, akawana \add va\add*kadaro, vakaropafadzwa varanda ivavo.
\v 39 Asi muzive izvi, kuti dai mwene weimba aiziva nguva inovuya nayo mbavha, ungadai akarinda akasatendera kuti imba yake ipazwe.
\v 40 Nemwivo mugare mazvigadzirira; nokuti Mwanakomana womunhu uchavuya nenguva yamusingafungiri.
\v 41 Zvino Petro akati kwaari: Ishe, mufananidzo uyu munoutaura kwatiri, kana kunavose here?
\v 42 Ishe akati: Ndianiko mutariri wakatendeka, wakachenjera, uchaitwa mutongi nashe wake pamusoro peimba yake, kuti avape mugove wezvokudya zvavo nenguva yakafanira?
\v 43 Wakaropafadzwa muranda uyo, unoti, kana ishe wake achisvika, akamuwana achiita saizvozvo.
\v 44 Zvirokwazvo ndinoti kwamuri: Kuti uchamugadza pamusoro pezvose zvaanazvo,
\v 45 Asi kana muranda uyo akati mumoyo make: Ishe wangu wanonoka kuvuya; akatanga kurova varandarume, navarandakadzi, akadya, akamwa, akadhakwa;
\v 46 ishe womuranda uyo uchasvika nezuva raasingataririri, nenguva yaasingazivi, akamugura napakati, akamupa mugove wake pamwe chete navasakatendeka.
\v 47 Muranda uyo wakaziva kuda kwashe wake, akasagadzirira, kana kuita kuda kwake, ucharobwa \add shamhu\add* zhinji.
\v 48 Asi usina kuziva, akaita zvakafanira kurobwa, ucharobwa \add shamhu\add* shoma. Nokuti wakapiwa zvizhinji, zvizhinji zvichatsvakwa kwaari; neunobatiswa zvizhinji, vachareva zvinopfuvurisa kwaari.
\v 49 Ndakavuya kuzokanda moto panyika, zvino ndichadei iwo watobatidzwa?
\v 50 Asi ndinorubhabhatidzo rwandichabhabhatidzwa narwo; ndinomanikidzwa sei kusvikira zvichipedziswa.
\v 51 Munofunga imwi kuti ndakavuya kuzopa rugare panyika here? Ndinoti kwamuri: \add Kwete\add*, asi kupesanisa.
\v 52 Nokuti kubva zvino vashanu veimba imwe vachapesana, vatatu vachipesana navaviri, vaviri navatatu,
\v 53 Baba vachapesana nomwanakomana, nomwanakomana nababa; mai nomwanasikana, nomwanasikana namai; vamwene nomurovora wavo, nomurovora navamwene vake.
\v 54 Akativo kuchaunga: Kana muchivona gore richikwira kumavirira, pakarepo munoti: Mvura ichanaya; zvoitika saizvozvo.
\v 55 Kana \add muchivona\add* mhepo ichivhuvhuta ichibva kuchamhembe munoti: Kuchapisa kwazvo; zvoitika.
\v 56 Vanyengeri, munoziva kududzira zvamunovona zvokudenga nezvenyika, asi hamududziri sei nguva ino?
\v 57 Munoregereiko imwi kuzvitongera mumene zvakarurama
\v 58 Nokuti kana uchienda kumutongi nomudzivisi wako, idza kuti uregedzwe naye muchiri munzira; kuti arege kukukwirira kumutongi, mutongi akuise kumupurisa mupurisa akukande mutirongo.
\v 59 Ndinoti kwauri: Haungatongobudimo, usati waripa kamari kokupedzisira.

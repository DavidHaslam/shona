\c 12
\s Jesu unoyambira vadzidzi vake
\p
\v 1 Zvichakadaro chaunga chisingaverengeki chavanhu chakati chaungana, zvokuti vaitsikana, akatanga kutaura kuvadzidzi vake pakutanga \add achiti\add*: Imwi chenjerai mbiriso yavaFarisi, inova kunyengera.
\p
\v 2 Uye hakuna chinhu chakafukidzwa, chisingazopenengurwi, kana chakavigwa, chisingazozikamwi.
\v 3 Naizvozvo zvose zvamakataura murima zvichanzwikwa muchiedza; neizvo zvamakataura munzeve mudzimba dzomukati zvichaparidzwa pamusoro pedzimba.
\s Vanofanira kutyiwa
\p
\v 4 Uye ndinoti kwamuri shamwari dzangu: Musatya vanouraya muviri, asi shure kwaizvozvo vasingazogoni kuita chimwe chinhu.
\v 5 Nekuti kana uchienda kumutongi nemudzivisi wako, ita zvakanaka kuti usunungure naye muchiri munzira; kuti arege kukukwevera kumutongi, mutongi akukumikidze kumupurisa mupurisa akukande mutirongo.
\v 6 Dhimba shanu hadzitengeswi nemakobiri maviri here? Hakuna imwe yadzo inokanganikwa pamberi paMwari.
\v 7 Asi kunyangwe nevhudzi remusoro wenyu rakaverengwa rose. Musatya naizvozvo, munokosha kupfuura dhimba zhinji.
\p
\v 8 Ndinotiwo kwamuri: Umwe nomumwe unondipupura pamberi pavanhu, Iye Mwanakomana womunhu uchamupupurawo pamberi pevatumwa vaMwari;
\v 9 asi iye unondiramba pamberi pavanhu, ucharambwa pamberi pavatumwa vaMwari.
\p
\v 10 Uye umwe noumwe unoreva shoko rakaipa pamusoro poMwanakomana womunhu, uchakangamwirwa; asi uyo unonyomba Mweya Mutsvene haazokangamwirwi.
\p
\v 11 Kana vachikuisai kumasinagoge nevatongi nevane simba, musafunganya kuti muchapindurei kana sei, kana muchataurei;
\v 12 nekuti Mweya Mutsvene uchakudzidzisai nenguva iyo zvamunofanira kutaura.
\s Mufananidzo womufumi benzi
\p
\v 13 Zvino umwe wechaunga wakati kwaari: Mudzidzisi, udzai muninina wangu agovane nhaka neni.
\v 14 Asi wakati kwaari: Murume, ndiani wakandigadza kuti ndive mutongi kana mugoveri pamusoro penyu?
\v 15 Akati kwavari: Ngwarirai muchenjerere kuchiva, nekuti upenyu hwomunhu hahusanganisi kuwanda kwezvinhu zvaanazvo.
\p
\v 16 Akataura mufananidzo kwavari, achiti: Munda womumwe munhu mufumi wakabereka zvizhinji kwazvo;
\v 17 akafunga mukati make, achiti: Ndichaitei? Nekuti handina nzvimbo pandingaunganidzira zvibereko zvangu.
\v 18 Ndokuti: Ndichaita izvi: Ndichaputsa matura angu, ndivake makuru, ndiunganidzire zviyo zvangu zvose ipapo, nenhumbi dzangu,
\v 19 ndigoti kumweya wangu: Mweya, une zvinhu zvakawanda zvakanaka, zvakavigirwa makore mazhinji; tora zororo rako, idya, imwa, fara.
\v 20 Asi Mwari akati kwaari: Dununu, usiku hwuno mweya wako uchadikamwa kubva kwauri; ko izvo zvawagadzira, zvichava zvaani?
\v 21 Ndizvo zvakaita munhu unozviunganidzira fuma, asi asina kufuma kuna Mwari.
\s Baba vanoziva zvatinoshaiwa
\p
\v 22 Zvino wakati kuvadzidzi vake: Naizvozvo ndinoti kwamuri: Musafunganya pamusoro poupenyu hwenyu, kuti muchadyei; kana muviri wenyu, kuti muchapfekei.
\v 23 Upenyu hwunopfuura chikafu, nomuviri zvokupfeka.
\v 24 Fungai makunguvo, kuti haadzvari, kana kukohwa, haana tsapi kana dura; asi Mwari unoafunda. Imwi munokunda zvikuru sei shiri?
\v 25 Ndiani kwamuri nokufunganya ungagona kuwedzera kubhiti* rimwe paurefu hwake?
\v 26 Zvino kana imwi musingagoni kuita chinhu ichi chidukusa, munofunganyirei pamusoro pezvimwe?
\v 27 Fungai midovatova, \add kuti\add* inokura sei; haibhindauki, hairuki; asi ndinoti kwamuri: NaSoromoni mukubwinya kwake kose, haana kushongedzwa seumwe wawo.
\v 28 Zvino kana Mwari achipfekedza saizvozvo uswa hwuri panyika nhasi, mangwana hwokandirwa muchoto, \add ucha\add*ku\add pfekedzai\add* nokupfuurisa sei, imwi vokutenda kuduku?
\v 29 Imwi musatsvaka zvamuchadya kana zvamuchamwa; uye musazvidya moyo.
\v 30 Nekuti zvinhu izvi zvose marudzi enyika anozvitsvaka; asi Baba venyu vanoziva kuti munoshaiwa izvozvi.
\v 31 Asi tsvakai ushe hwaMwari, naizvozvi zvose zvichawedzerwa kwamuri.
\v 32 Musatya kapoka kaduku; nekuti mufaro waBaba venyu kukupai ushe.
\p
\v 33 Tengesai izvo zvamunazvo mupe zvipo. Muzviitire zvikwama zvisingashakari, fuma kumatenga, isingaperi, pasina mbavha ingasvika kana zvipfunho zvingavodza.
\v 34 Nekuti pane fuma yenyu, ndipo pachava nomoyo wenyuvo.
\s Mufananidzo womuranda wakarindira ishe wake
\p
\v 35 Zviuno zvenyu ngazvigare zvakasungwa, nemwenje ichipfuta.
\v 36 Nemwi muve savanhu vakarindira ishe wavo, pakudzoka kwake kumuchato; kuti kana achisvika akagogodza, vangamuzarurira pakarepo.
\v 37 Vakaropafadzwa varanda avo, vanoti kana ishe achisvika unovawana vakarindira; zvirokwazvo ndinoti kwamuri: Uchazvisunga iye, akavagarisa pakudya, akaswedera akavapakurira.
\v 38 Kana akasvika nenguva yokurindira yechipiri, kana kusvika nenguva yokurindira yechitatu, akawana \add va\add*kadaro, vakaropafadzwa varanda ivavo.
\v 39 Asi muzive izvi, kuti dai mwene weimba aiziva nguva mbavha yainouya, ungadai akarinda, akasatendera imba yake kuti ipazwe.
\v 40 Naizvozvo imwiwo mugare mazvigadzirira; nekuti nenguva yamusingafungiri Mwanakomana womunhu unouya.
\p
\v 41 Petro ndokuti kwaari: Ishe, munoutaura mufananidzo uyu kwatiri, kana kuna vose?
\v 42 Ishe ndokuti: Ko ndiani zvino mutariri uyu wakatendeka uye wakachenjera, uchaitwa mutungamiriri nashe pamusoro peimba yake, kuti ape mugove wechikafu nenguva yakafanira?
\v 43 Wakaropafadzwa muranda uyo, unoti kana ishe wake achisvika, amuwane achiita saizvozvo.
\v 44 Zvirokwazvo ndinoti kwamuri: Uchamugadza pamusoro pezvose zvaanazvo,
\v 45 Asi kana muranda uyo akati mumoyo make: Ishe wangu wanonoka kuuya; akatanga kurova varandarume nevarandakadzi, nekudya, nekumwa, nekudhakwa;
\v 46 ishe womuranda uyo uchasvika nezuva raasingataririri, nenguva yaasingazivi, akamugura napakati, akamupa mugove wake pamwe nevasakatendeka.
\p
\v 47 Muranda uyo waiziva kuda kwashe wake, akasagadzirira, kana kuita chido chake, ucharohwa ne\add shamhu\add* zhinji.
\v 48 Asi wakanga asingazivi, akaita zvakafanira kurohwa, ucharohwa ne\add shamhu\add* shoma. Uye wakapiwa zvizhinji, zvizhinji zvichatsvakwa kwaari; neunobatiswa zvizhinji, vachareva zvinopfuurisa kwaari.
\s Zviratidzo zvenguva
\p
\v 49 Ndakauya kuzokanda moto panyika zvino ndichadei kana watobatidzwa?
\v 50 Asi ini ndinorubhabhatidzo rwandichabhabhatidzwa narwo, zvino ndinomanikidzwa sei kusvikira rwuchipedziswa.
\v 51 Munofunga kuti ndakauya kuzopa rugare panyika here? Kwete, ndinoti kwamuri, asi kutozopesanisa.
\v 52 Nekuti kubva zvino vashanu muimba imwe vachapesana, vatatu vachipikisana nevaviri, uye vaviri vachipikisana nevatatu,
\v 53 Baba vachapesana vachipikisana nomwanakomana, nomwanakomana achipikisana nababa; mai vachipikisana nomukunda, nomukunda achipikisana namai; vamwene vachipikisana nomurovora wavo, nomurovora achipikisana navamwene vake.
\p
\v 54 Akatiwo kuzvaunga: Kana muchiona gore richisimuka kubva kumavirira, pakarepo munoti: Mvura inouya; zvodaro.
\v 55 Uye kana \add muchiona\add* mhepo yokumaodzanyemba ichivhuvhuta munoti: Kuchapisa; zvoitika.
\v 56 Vanyepedzeri! Munoziva kududzira zvimiro zvokudenga nezvenyika, asi hamududziri sei nguva ino?
\p
\v 57 Ko munoregerei imwi kuzvitongera mumene zvakarurama.
\v 5 Nekuti kana uchienda kumutongi nemudzivisi wako, ita zvakanaka kuti usunungure naye muchiri munzira; kuti arege kukukwevera kumutongi, mutongi akukumikidze kumupurisa mupurisa akukande mutirongo.
\v 59 Ndinoti kwauri: Haungatongobudimo, kusvikira waripa kamari kokupedzisira.

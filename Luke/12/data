\c 12
\s Jesu unoraira vadzidzi vake
\p
\v 1 Zvichakadaro chaunga chezvuru zvavanhu chakati chaunganira pamwe chete zvokuti vaitsikana, akatanga kutaura kuvadzidzi vake pakutanga \add achiti\add*: Imwi chenjerai mbiriso yavaFarisi, ndiyo kunyengera.
\p
\v 2 Hakunechinhu chakafukidzwa, chisingazopenengurwi; kana chakavigwa, chisingazozikamwi.
\v 3 Naizvozvo zvose zvamakataura murima zvichanzwikwa muchiedza; neizvo zvamakataura munzeve mudzimba dzomukati zvichaparidzwa pamusoro pedzimba.
\s
\v 4 Zvino ndinoti kwamuri shamwari dzangu: Musatya vanouraya muviri, asi shure kwaizvozvo vasingazogoni kuita chimwe chinhu.
\v 5 Asi ndichakuratidzai wamunofanira kutya: Mumutye iye, unoti kana auraya, unesimbavo rokukandira mugehena. Hongu, ndinoti kwamuri: Mumutye iye.
\v 6 Ko Uvangu ushanu hahutengeswi nemakobiri maviri here? Hakuna rumwe rwahwo runokanganikwa pamberi paMwari.
\v 7 Asi kunyangwe nevhudzi romusoro wenyu rakaverengwa rose. Musatya naizvozvo, munokosha kupfuura uvangu uzhinji.
\v 8 Ndinotivo kwamuri: Mumwe nomumwe unondibvuma pamberi pavanhu, Iye Mwanakomana womunhu uchamubvumavo pamberi pavatumwa vaMwari;
\v 9 asi iye unondiramba pamberi pavanhu, ucharambwa pamberi pavatumwa vaMwari.
\v 10 uye mumwe nomumwe unoreva shoko rakaipa pamusoro poMwanakomana womunhu, uchakangamwirwa; asi uyo unomhura Mweya Mutsvene haangakangamwirwi.
\v 11 Kana vachikuisai ku\add matare\add* \add e\add*masinagoge navatongi navanesimba, musafunganya kuti muchapindurei kana sei, kana muchataurei.
\v 12 Nokuti Mweya Mutsvene uchakudzidzisai nenguva iyo zvamunofanira kutaura.
\s Mufananidzo womufumi benzi
\p
\v 13 Zvino mumwe wechaunga wakati kwaari: Mudzidzisi, udzai muninina wangu kuti agovane nhaka neni.
\v 14 Asi wakati kwaari: Murume, ndianiko wakandigadza kuti ndive mutongi kana mugoveri pamusoro penyu?
\v 15 Iye akati kwavari: Ngwarirai muchenjerere kuchiva, nokuti upenyu hwomunhu hahusanganisi kuwanda kwezvinhu zvaanazvo.
\v 16 Akataura mufananidzo kwavari, achiti: Munda womumwe mufumi wakabereka zvizhinji kwazvo;
\v 17 akafunga mukati make, achiti: Ndichaiteiko? Nokuti handina nzvimbo pandingaunganidzira zvibereko zvangu.
\v 18 Ipapo akati: Ndichaita kudai: Ndichaputsa matura angu, ndivake makuru, ipapo ndichaunganidzira zviyo zvangu, nezvose zvangu,
\v 19 ndigoti kumweya wangu: Mweya, iwe une zvinhu zvakawanda zvakanaka, zvakavigirwa makore mazhinji; tora zororo rako, udye, umwe, ufare.
\v 20 Asi Mwari akati kwaari: Dununu, usiku hwuno mweya wako uchadikamwa kubva kwauri; ko izvo zvawagadzira, zvichagova zvaani?
\v 21 Ndizvo zvakaita munhu unozviunganidzira fuma, asi asingafumi kunaMwari.
\s Baba vanoziva zvatinoshaiwa
\p
\v 22 Zvino wakati kuvadzidzi vake: Naizvozvo ndinoti kwamuri: Musafunganya pamusoro poupenyu hwenyu, kuti muchadyei; kana muviri wenyu, kuti muchapfekei.
\v 23 Upenyu hwunopfuura zvokudya, nomuviri zvokupfeka.
\v 24 Fungai makunguvo, kuti haadzvari, kana kukohwa, naiwovo haanetsapi kana dura; asi Mwari unoapa zvokudya. Imwi munokunda zvikuru sei shiri?
\v 25 Ndianiko kwamuri nokufunganya ungagona kuwedzera kubhiti* rimwe paurefu hwake?
\v 26 Zvino kana imwi musingagoni kuita chinhu ichi chidukusa, munofunganyireiko pamusoro pezvimwe?
\v 27 Fungai maruva, \add kuti\add* anokura sei; haashandi, haaruki; asi ndinoti kwamuri: Kunyange naSoromoni mukubwinya kwake kose, haana kushongedzwa serimwe rawo.
\v 28 Zvino kana Mwari achipfekedza saizvozvo uswa hwuri panyika nhasi, mangwana hwokandirwa muchoto, \add uchakupfekedzai\add* nokupfuurisa sei, imwi vokutenda kuduku?
\v 29 Imwi musatsvaka zvamuchadya kana zvamuchamwa; uye musazvidya moyo.
\v 30 Nokuti zvinhu izvi zvose zvinotsvakwa namarudzi enyika; asi Baba venyu vanoziva kuti munoshaiwa izvozvi.
\v 31 Asi imwi tsvakai ushe hwaMwari, naizvozvi zvose zvichawedzerwa kwamuri.
\v 32 Musatya \add imwi\add* kapoka kaduku; nokuti mufaro waBaba venyu kukupai ushe.
\v 33 Tengesai izvo zvamunazvo mupe zvipo. Muzviitire zvikwama zvisingasakari, fuma kudenga, isingaperi, pasina mbavha ingasvika kana zvipfunho zvingavodza.
\v 34 Nokuti panefuma yenyu, ndipo pachava nomoyo wenyuvo.
\s Mufananidzo womuranda wakarindira ishe wake
\p
\v 35 Zviuno zvenyu ngazvigare zvakasungwa, nemwenje ichipfuta.
\v 36 Nemwi muve savanhu vakarindira ishe wavo, pakudzoka kwake kumutambo wokuwana; kuti kana akasvika akagogodza, vangamuzarurira pakarepo.
\v 37 Vakaropafadzwa varanda avo, vanoti kana ishe achisvika unovawana vakarindira; zvirokwazvo ndinoti kwamuri: Uchazvisunga chiuno iye, akavagarisa pakudya, akauya akavapakurira.
\v 38 Kana akasvika nenguva yokurindira yechipiri, kana kusvika nenguva yokurindira yechitatu, akawana \add va\add*kadaro, vakaropafadzwa varanda ivavo.
\v 39 Asi muzive izvi, kuti dai mwene weimba aiziva nguva inouya nayo mbavha, ungadai akarinda, akasatendera imba yake kuti ipazwe.
\v 40 Naizvozvo nemwivo mugare mazvigadzirira; nokuti nenguva yamusingafungiri Mwanakomana womunhu unouya.
\v 41 Zvino Petro akati kwaari: Ishe, mufananidzo uyu munoutaura kwatiri, kana kunavose here?
\v 42 Ishe akati: Ndianiko zvino mutariri uyu wakatendeka, wakachenjera, uchaitwa mutongi nashe pamusoro peimba yake, kuti ape mugove wezvokudya nenguva yakafanira?
\v 43 Wakaropafadzwa muranda uyo unoti kana ishe wake achisvika, amuwane achiita saizvozvo.
\v 44 Zvirokwazvo ndinoti kwamuri: Kuti uchamugadza pamusoro pezvose zvaanazvo,
\v 45 Asi kana muranda uyo akati mumoyo make: Ishe wangu wanonoka kuuya; akatanga kurova varandarume, navarandakadzi, akadya, akamwa, akadhakwa;
\v 46 ishe womuranda uyo uchasvika nezuva raasingataririri, nenguva yaasingazivi, akamugura napakati, akamupa mugove wake pamwe chete navasakatendeka.
\v 47 Muranda uyo waiziva kuda kwashe wake, akasagadzirira, kana kuita kuda kwake, ucharohwa ne\add shamhu\add* zhinji.
\v 48 Asi wakanga asingazivi, akaita zvakafanira kurohwa, ucharohwa \add shamhu\add* shoma. Nokuti wakapiwa zvizhinji, zvizhinji zvichatsvakwa kwaari; neunobatiswa zvizhinji, vachareva zvinopfuurisa kwaari.
\v 49 Ndakauya kuzokanda moto panyika zvino ndichadei iwo watobatidzwa?
\v 50 Asi ini ndinorubhabhatidzo rwandichabhabhatidzwa narwo, zvino ndinomanikidzwa sei kusvikira zvichipedziswa.
\v 51 Munofunga imwi kuti ndakauya kuzopa rugare panyika here? Kwete, ndinoti kwamuri, asi kupesanisa.
\v 52 Nokuti kubva zvino vashanu veimba imwe vachapesana, vatatu vachipesana navaviri, uye vaviri navatatu,
\v 53 Baba vachapesana nomwanakomana, nomwanakomana nababa; mai nomwanasikana, nomwanasikana namai; vamwene nomurovora wavo, nomurovora navamwene vake.
\v 54 Akativo kuchaunga: Kana muchiona gore richisimuka kubva kumavirira, pakarepo munoti: Mvura inouya; zvodaro.
\v 55 Kana \add muchiona\add* mhepo yokuchamhembe ichivhuvhuta munoti: Kuchapisa; zvoitika.
\v 56 Vanyengeri! Munoziva kududzira zvamunoona zvokudenga nezvenyika, asi hamududziri sei nguva ino?
\v 57 Munoregereiko imwi kuzvitongera mumene zvakarurama
\v 58 Nokuti kana uchienda kumutongi nomudzivisi wako, idza kuti uregedzwe naye muchiri munzira; kuti arege kukukwirira kumutongi, mutongi akukumikidze kumupurisa mupurisa akukande mutirongo.
\v 59 Ndinoti kwauri: Haungatongobudimo, kusvikira waripa kamari kokupedzisira.

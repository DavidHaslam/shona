\c 3
\s Johwani Mubhabhatidzi
\p
\v 1 Negore regumi namashanu rokubata kwaTiberio Kesari, Pontio Pirato ari mubati weJudhiya, Herodhe ari mubati wematunhu mana eGariri, Firipo munun'una wake, ari mubati wematunhu mana eIturea neTrakoniti, Risanio ari mubati weAbirene,
\v 2 Anasi naKayafasi vari vaprista vakuru, shoko raMwari rakavuya kunaJohwani, mwanakomana waZakaria murenje.
\v 3 Iye akaenda munyika yose yakapoteredza yaJoridani, akaparidza rubhabhatidzo rwokutendevuka kuti kuve nekukangamwirwa kwezvivi;
\v 4 sezvazvakanyorwa mubhuku yamashoko aIsaya muporofita, zvichinzi: Inzwi rounodana murenje, Gadzirai nzira yaShe, Ruramisai migwagwa yake.
\v 5 Mipata yose ichafusirwa, Makomo ose nezvikomo zvose zvichaderedzwa; Zvakakombama zvicharuramiswa, nzira dzamakwiringwindi dzichaenzaniswa;
\v 6 Nyama yose ichavona ruponeso rwaMwari.
\v 7 Naizvozvo wakati kugurumwandira raivuya kuzobhabhatidzwa naye: Vana venyoka, ndianiko wakakunyeverai kuti mutize kutsamwa kunovuya?
\v 8 Naizvozvo berekai zvibereko zvakafanira kutendevuka; musatanga kureva mumoyo menyu, muchiti: Tina Abhurahamu baba \add vedu\add*; nokuti ndinoti kwamuri: Mwari unogona kumutsira Abhurahamu vana pamabwe awa.
\v 9 Zvino sanhu ratoiswa pamudzi wemiti; naizvozvo muti mumwe nomumwe usingabereki chibereko chakanaka, unotemwa, ukakandirwa mumoto.
\v 10 Gurumwandira rikamubvunza, richiti: Zvino todiniko?
\v 11 Akapindura akati kwavari: Une nguvo mbiri ngaagovane nousina; nounezvokudya ngaaite saizvozvo.
\v 12 Zvino kwakavuyavo vateresi kuzobhabhatidzwa, vakati kwaari: mudzidzisi, todiniko?
\v 13 Akati kwavari: Musareva kupfuvura pamakarairwa napo.
\v 14 Navarwivo vakamubvunza, vachiti: Nesuvo todiniko? Akati kwavari: Musatyityidzira munhu kana kupomwra munhu nhema; migutsikane nemubairo wenyu.
\v 15 Zvino vanhu vakati vachatarira, vose vachirangarira mumoyo mavo pamusoro paJohwani, kuti zvimwe ndiKrustu,
\v 16 Johwani akapindura achiti kunavose: Ini zvirokwazvo ndinokubhabhatidzai nemvura asi, unesimba kupfuvureni unovuya, wandisina kufanira kusunungura rukanda rweshangu dzake.
\v 17 Rusero rwake rwuri muruvoko rwake; uchanatsa buriro rake kwazvo; uchavunganidza zviyo mudura rake, asi hundi iye uchaipisa nemoto usingadzimwi.
\v 18 Vuye nokuraira zvinhu zvizhinji, akaparidzira vanhu Evhangeri.
\v 19 Asi Herodhe mubati wematunu mana, wakati arairwa naye pamusoro paHerodhiasi, mukadzi womunun'una wake, nezvakaipa zvose zvaakanga aita iye Herodhe,
\v 20 wakawedzera pamusoro pezvose chinhu ichi, kuti wakapfigira Johwani mutirongo.
\s Kubhabhatidzwa kwaJesu.
\p
\v 21 Zvino vanhu vose vakati vabhabhatidzwa, naiye Jesu abhabhatidzwavo, achinyengetera, denga rikazarurwa.
\v 22 Mweya Mutsvene akaburukira pamusoro pake nechimiro chomuviri sowenjiva, inzwi rikabva kudenga, rikati: Ndiwe Mwanakomana wangu, unodikanwa; wandinofadzwa naye.
\s Rudzi rwaJesu Kristu.
\p
\v 23 Zvino iye Jesu wakanga asvika makore anenge makumi matatu, ari pakufunga kwavanhu, mwanakomana waJosefa, mwanakomana waHeri,
\v 24 wakanha ari waMatati, wakanga ari waRevhi, wakanga ari waMerki, wakanga ari waJanasi, wakanga ari waJosefa,
\v 25 wakanga ari waMatatiasi, wakanga ari waAmosi, wakanga waNaumi, wakanga ari waEsri, wakanga ari waNagai,
\v 26 wakanga ari waMaati, wakanga ari waMatatiasi, wakanga ari waSemeion, wakanga ari waJoseki, wakanga ari waJoda,
\v 27 wakanga ari waJoanani, wakanga ari waResa, wakanga ari waZorobhabheri, wakanga ari waSaratieri, wakanga ari waNerai,
\v 28 wakanga ari waMerki, wakanga ari waAdi, wakanga ari waKosamu, wakanga ari waEmadamu, wakanga ari waEri,
\v 29 wakanga ari waJose, wakanga ari waEriazeri, wakanga ari waJorimu, wakanga ari waMatati, wakanga ari waRevhi,
\v 30 wakanga ari waSimiyoni, wakanga ari waJudha, wakanga ari waJosefa, wakanga ari waJonamu, wakanga ari waEriakimu,
\v 31 wakanga ari waMerea, wakanga ari waMena, wakanga ari waMatata, wakanga ari waNatatamu, wakanga ari waDhavhidhi,
\v 32 wakanga ari waJese, wakanga ari waJobedhi, wakanga ari waBoosi, mwanakomana waSara, mwanakomana waNaasoni,
\v 33 mwanakomana waaAmininabi, mwanakomana waAdamini, mwanakomana waArni, mwanakomana waEsiromi, mwana waFarisi, mwanakomana waJudha,
\v 34 mwanakomana waJakobho, mwanakomana waIsaka, mwanakomana waAbhurahamu, mwanakomana waTara, mwanakomana waNahori,
\v 35 mwanakomana waSeruki, mwanakomana waRagau, mwanakomana waFareki, mwanakomana waEberi, mwanakomana waSarah,
\v 36 Mwanakomana waKainami, mwamakomana waArfakasadi, mwanakomana waSemu, mwanakomana waNoa, mwanakomana waRameki,
\v 37 mwanakomana waMatusara, mwanakomana waEnock, mwanakomana waJareti, mwanakomana waMarereeri, mwanakomana waKainami,
\v 38 mwanakomana waEnosi, mwanakomana waSeti, mwanakomana waAdhamu, mwanakomana waMwari.

\c 3
\s Johwani Mubhabhatidzi unoparidza rubhabhatidzo rwekutendeuka
\p
\v 1 Zvino negore regumi nemashanu rekutonga kwaTibherio Kesari, Pondiyo Pirato ari mutungamiriri weJudhiya, Herodhe ari umwe wevatongi vana weGarirea, Firipi munun'una wake ari umwe wevatongi vana weIturea nedunhu reTrakoniti, Risanio ari umwe wevatongi vana weAbhirene,
\v 2 Anasi naKayafasi vari vapristi vakuru, shoko raMwari rakasvika kuna Johwani mwanakomana waZakaria murenje.
\v 3 Akasvika munyika yose yakapoteredza yaJoridani, achiparidza rubhabhatidzo rwekutendeuka kuve kukangamwirwa kwezvivi;
\v 4 sezvazvakanyorwa mubhuku ramashoko aIsaya muporofita zvichinzi: Inzwi reunodana murenje \add richiti\add*: Gadzirai nzira yaIshe; ruramisai migwagwa yake.
\v 5 Mupata wose uchafusirwa, negomo roga roga nechikomo zvichaderedzwa; zvakakombama zvicharuramiswa, nzira dzemakwiringwindi dzienzaniswe;
\v 6 uye nyama yose ichaona ruponeso rwaMwari.
\p
\v 7 Naizvozvo wakati kuzvaunga zvaibudira kuzobhabhatidzwa naye: Zvizvarwa zvenyoka, ndiani wakakutaridzirai kutiza hasha dzinouya?
\v 8 Naizvozvo berekai zvibereko zvakafanira kutendeuka; uye musatanga kuti mukati menyu: Tina Abhurahamu unova baba; nekuti ndinoti kwamuri: Mwari unogona kubva pamabwe awa kumutsira Abhurahamu vana.
\v 9 Ikozvino sanhuwo ratoiswa pamudzi wemiti; naizvozvo muti umwe neumwe usingabereki chibereko chakanaka unotemwa, ugokandirwa mumoto.
\p
\v 10 Zvaunga zvikamubvunza, zvichiti: Zvino tichaitei?
\v 11 Akapindura akati kwavari: Une nguvo mbiri, ngaagovane neusina; neune chikafu ngaaite saizvozvo.
\v 12 Zvino kwakauyawo vateresi kuzobhabhatidzwa, vakati kwaari: Mudzidzisi, tichaitei?
\v 13 Akati kwavari: Musateresa kupfuura pamakatemerwa napo.
\v 14 Nemautowo akamubvunza, achiti: Ko isu tichaitei? Akati kwaari: Musatyityidzira munhu kana kupomera nhema; uye mugutsikane nemihoro yenyu.
\p
\v 15 Zvino vanhu vakati vachatarisira, vose vachirangarira mumoyo mavo pamusoro paJohwani, kuti zvimwe iye ungava Kristu,
\v 16 Johwani akapindura kune vose achiti: Ini zvirokwazvo ndinokubhabhatidzai nemvura; asi une simba kupfuura ini unouya, wandisina kufanira kusunungura rukanda rweshangu dzake; iye uchakubhabhatidzai neMweya Mutsvene nemoto;
\v 17 werusero rwake rwuri muruoko rwake; uchachenesa kwazvo buriro rake; uye uchaunganidza zviyo mudura rake, asi hundi uchaipisa nemoto usingadzimiki.
\p
\v 18 Naizvozvo achikukurudzira nezvinhu zvizhinji, akaparidzira vanhu evhangeri.
\v 19 Asi Herodhe umwe wevatongi vana, wakati atsiurwa naye pamusoro paHerodhiasi, mukadzi waFiripi munun'una wake, nezvakaipa zvose Herodhe zvaakange aita,
\v 20 wakawedzerazve ichi pamusoro pazvo zvose, kuti wakapfigira Johwani mutirongo.
\s Kubhabhatidzwa kwaJesu
\p
\v 21 Zvino zvakaitika kuti vanhu vose vabhabhatidzwa, Jesuwo abhabhatidzwa, achinyengetera, denga rakazarurwa.
\v 22 Mweya Mutsvene ndokuburukira pamusoro pake nechimiro chemuviri sowenjiva, inzwi ndokubva kudenga, richiti: Iwe uri Mwanakomana wangu unodikamwa, wandinofara naye.
\s Rudzi rwaJesu Kristu
\p
\v 23 Zvino iye Jesu wakange achitanga kuva \add ne\add*makore anenge makumi matatu, ari (sezvaifungidzirwa) mwanakomana waJosefa, waHeri,
\v 24 waMatati, waRevhi, waMeriki, waJanai, waJosefa,
\v 25 waMatatiasi, waAmosi, waNaumi, waEsiri, waNagai,
\v 26 waMaati, waMatatiasi, waSimeyini, waJosefa, waJudha,
\v 27 waJohwana, waResa, waZerubhabheri, waSaratieri, waNeri,
\v 28 waMeriki, waAdhi, waKosamu, waErimodhamu, waEri,
\v 29 waJose, waEriezeri, waJorimu, waMatati, waRevhi,
\v 30 waSimiyoni, waJudha, waJosefa, waJonanu, waEriakimu,
\v 31 waMerea, waMenani, waMatata, waNatani, waDhavhidhi,
\v 32 waJese, waObhedhi, waBhowazi, waSarimoni, waNaasoni,
\v 33 waAminadhabhi, waAramu, waEsiromi, waFaresi, waJudha,
\v 34 waJakobho, waIsaka, waAbhurahamu, waTera, waNahori,
\v 35 waSerugi, waRagau, waFareki, waEberi, waSara,
\v 36 waKainani, waArifakisadhi waSemu, waNowa, waRameki,
\v 37 waMatusara, waEnoki, waJaredhi, waMarereeri, waKainani,
\v 38 waEnosi, waSeti, waAdhamu, waMwari.

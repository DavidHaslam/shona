\c 3
\s Johwani Mubhabhatidzi unoparidza rubhabhatidzo rwekutendeuka
\p
\v 1 Zvino negore regumi nemashanu rekutonga kwaTibherio Kesari, Pondiyo Pirato ari mutungamiriri weJudhiya, Herodhe ari umwe wevatongi vana weGarirea, Firipi munun'una wake ari umwe wevatongi vana weIturea nedunhu reTrakoniti, Risanio ari umwe wevatongi vana weAbhirene,
\v 2 Anasi naKayafasi vari vapristi vakuru, shoko raMwari rakasvika kuna Johwani mwanakomana waZakaria murenje.
\v 3 Iye akasvika munyika yose yakapoteredza yaJoridani, achiparidza rubhabhatidzo rwekutendeuka kuve kukangamwirwa kwezvivi;
\v 4 sezvazvakanyorwa mubhuku ramashoko aIsaya muporofita zvichinzi: Inzwi reunodana murenje \add richiti\add*: Gadzirai nzira yaShe; ruramisai migwagwa yake.
\v 5 Mipata yose ichafusirwa, negomo roga roga nechikomo zvichaderedzwa; zvakakombama zvicharuramiswa, nzira dzamakwiringwindi dzienzaniswe;
\v 6 uye nyama yose ichaona ruponeso rwaMwari.
\p
\v 7 Naizvozvo wakati kuzvaunga zvaibudira kuzobhabhatidzwa naye: Vana venyoka, ndiani wakakuyambirai kutiza kutsamwa kunouya?
\v 8 Naizvozvo berekai zvibereko zvakafanira kutendeuka; uye musatanga kuti mumoyo menyu: Tina Abhurahamu baba \add vedu\add*; nekuti ndinoti kwamuri: Mwari unogona kubva pamabwe awa kumutsira Abhurahamu vana.
\v 9 Ikozvinowo sanhu ratoiswa pamudzi wemiti; naizvozvo muti umwe neumwe usingabereki chibereko chakanaka unotemerwa pasi, ukandirwe mumoto.
\p
\v 10 Zvaunga zvikamubvunza, zvichiti: Zvino tichaitei?
\v 11 Akapindura akati kwavari: Une nguvo mbiri, ngaagovane neusina; neune chikafu ngaaite saizvozvo.
\v 12 Zvino kwakauyawo vateresi kuzobhabhatidzwa, vakati kwaari: Mudzidzisi, tichaitei?
\v 13 Akati kwavari: Musareva kupfuura pamakatemerwa napo.
\v 14 Nemautowo akamubvunza, achiti: Ko isu todini? Akati kwaari: Musatyityidzira munhu kana kupomera nhema; uye mugutsikane nemibairo yenyu.
\p
\v 15 Zvino vanhu vakati vachatarisira, vese vachirangarira mumoyo mavo pamusoro paJohwani, kuti zvimwe ungava Kristu,
\v 16 Johwani akapindura, achiti kuna vese: Ini zvirokwazvo ndinokubhabhatidzai nemvura; asi une simba kupfuura ini unouya, wandisina kufanira kusunungura rukanda rweshangu dzake; iye uchakubhabhatidzai neMweya Mutsvene nemoto;
\v 17 werusero rwake \add rwuri\add* muruoko rwake; uchanatsa kwazvo buriro rake; uye uchaunganidza zviyo mudura rake, asi hundi iye uchaipisa nemoto usingadzimwi.
\p
\v 18 Uye mukukurudzira kwake nezvinhu zvizhinji, akaparidzira vanhu evhangeri.
\v 19 Asi Herodhe umwe wevatongi vana, wakati amhurwa naye pamusoro paHerodhiasi, mukadzi waFiripi munun'una wake, nezvakaipa zvose zvaakange zvaitwa naHerodhe,
\v 20 wakawedzerazve pamusoro pazvo zvose, kuti wakapfigira Johwani mutirongo.
\s Kubhabhatidzwa kwaJesu
\p
\v 21 Zvino zvakaitika \add kuti\add* vanhu vese vabhabhatidzwa, naJesuwo abhabhatidzwa, achinyengetera, denga rakazarurwa.
\v 22 Mweya Mutsvene ndokuburukira pamusoro pake nechimiro chomuviri sowenjiva, inzwi ndokubva kudenga, richiti: Iwe uri Mwanakomana wangu, unodikamwa; wandinofara naye.
\s Rudzi rwaJesu Kristu
\p
\v 23 Zvino iye Jesu wakange achitanga kusvika makore anenge makumi matatu, ari (sezvaifungidzirwa), mwanakomana waJosefa, waHeri,
\v 24 waMatati, waRevhi, waMeriki, waJanai, waJosefa,
\v 25 waMatatiasi, waAmosi, waNaumi, waEsiri, waNagai,
\v 26 waMaati, waMatatiasi, waSimeyini, waJosefa, waJudha,
\v 27 waJohwanani, waResa, waZerubhabheri, waSaratieri, waNeri,
\v 28 waMeriki, waAdhi, waKosamu, waErimodhamu, waEri,
\v 29 waJose, waEriazeri, waJorimu, waMatati, waRevhi,
\v 30 waSimiyoni, waJudha, waJosefa, waJonanu, waEriakimu,
\v 31 waMerea, waMenani, waMatata, waNatatani, waDhavhidhi,
\v 32 waJese, waObhedhi, waBhowazi, waSarimoni, waNaasoni,
\v 33 waAminadhabhi, waAramu, waEziromi, waFaresi, waJudha,
\v 34 waJakobho, waIsaka, waAbhurahamu, waTera, waNahori,
\v 35 waSerugi, waRagau, waFareki, waEberi, waSarah,
\v 36 waKainani, waArifakisadhi waSemu, waNowa, waRameki,
\v 37 waMatusara, waEnoki, waJaredhi, waMarereeri, waKainani,
\v 38 waEnosi, waSeti, waAdhamu, waMwari.

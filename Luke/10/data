\c 10
\s Vanamakumi manomwe vanotumwa kunoparidza nokuporesa
\p
\v 1 Shure kwezvinhu izvi, Ishe wakagadza vamwe makumi manomwewo, akavatuma vaviri vaviri pamberi pechiso chake muguta rimwe nerimwe nenzvimbo \add imwe neimwe\add*, kwaakanga achida kuenda.
\v 2 Naizvozvo wakati kwavari: Goho zvirokwazvo iguru, asi vashandi vashoma. Naizvozvo kumbirai Ishe wehoho kuti abudisire vashandi pagoho rake.
\v 3 Endai; tarirai, ini ndinokutumai samakwayana pakati pamapere.
\v 4 Musatakura chikwama, kana hombodo, kana manyatera; uye musakwazisa munhu panzira.
\v 5 Zvino paimba ipi neipi yamunopinda, tangai mati: Rugare kuimba ino.
\v 6 Uye kana mwanakomana worugare aripo, rugare rwenyu ruchazorora pamusoro payo; kana zvisakadaro, ruchadzokera kwamuri.
\v 7 Garai muimba iyo, muchidya nokumwa zvavanokupai; nokuti mubati wakafanira nomubairo wake; musapota-pota nedzimba.
\v 8 Muguta ripi neripi mamunopinda vakakugamuchirai, idyai zvinoiswa mberi kwenyu,
\v 9 muporese varwere varimo, muchiti kwavari: Ushe hwaMwari hwaswedera kwamuri.
\v 10 Asi muguta ripi neripi ramunopinda, vakasakugamuchirayi, budirai munzira dzaro, muti:
\v 11 Kunyange neguruva reguta renyu rakatinamatira, tinorikuhumurira kwamuri; asi muzive chinhu ichi, kuti ushe hwaMwari hwaswedera pedo nemwi.
\v 12 Asi ndinoti kwamuri: Zvicharerukira Sodhoma nezuva iro, kupfuura guta iro.
\s Kutukwa kwamaguta ekumabvazuva
\p
\v 13 Uchaona nhamo, Korazini! Uchaona nhamo, Bhetisaidha! Nokuti dai akaitwa muTire neSidoni mabasa esimba akaitwa mukati menyu, vangadai vatendeuka kare, vakagara vakapfeka masaga nedota.
\v 14 Asi zvicharerukira Tire neSidoni pakutongwa, kupfuura imwi.
\v 15 Newe Kapenaume, wakasimudzirwa kudenga, uchaburusirwa pasi kuHadhesi*,
\p
\v 16 Unokunzwai imwi unondinzwa ini; neunokurambai imwi unondiramba ini; neunondiramba ini unomuramba wakandituma.
\s Kudzoka kwavana makumi manomwe
\p
\v 17 Vanamakumi manomwe vakadzoka zvakare nomufaro, vachiti: Ishe, nemadhimoni anozviisa pasi pedu muzita renyu.
\v 18 Zvino akati kwavari: Ndakaona Satani semheni achiwa achibva kudenga,
\v 19 Tarirai, ndinopa kwamuri simba rokutsika pamusoro penyoka nezvinyavada, napamusoro pesimba rose romuvengi; hakune chinhu chingatongokukuvadzai.
\v 20 Asi musafara nechinhu ichi kuti mweya inozviisa pasi penyu; asi zvikuru mufare kuti mazita enyu akanyorwa kumatenga.
\s Jesu unovonga Baba
\p
\v 21 Nenguva iyo Jesu wakafara mumweya, akati: Ndinokuongai, Baba, Ishe wokudenga napanyika, kuti makavanza zvinhu izvi kune vakachenjera navanonzwisisa, mukazvizarurira vacheche; hongu, Baba, nokuti saizvozvo zvakava zvakanaka pamberi penyu.
\v 22 Zvose zvakakumikidzwa kwandiri naBaba vangu; uye hakuna unoziva kuti Mwanakomana ndiani, kunze kwaBaba, uye kuti baba ndiani, kunze koMwanakomana, uye ani nani Mwanakomana waanoda kuzarurira.
\p
\v 23 Ipapo akatendeukira kuvadzidzi pachivande akati: Akaropafadzwa meso, anoona zvamunoona.
\v 24 Nokuti ndinoti kwamuri: Vaporofita vazhinji namadzimambo vaishuva kuona zvinhu zvamunoona imwi, asi havana ku\add zvi\add*ona, nokunzwa zvinhu zvamunonzwa, asi havana ku\add zvi\add*nzwa.
\s Mufananidzo womuSamaria wakanaka
\p
\v 25 Zvino tarira, imwe nyanzvi yomutemo yakasimuka, ichimuidza, ichiti: Mudzidzisi, ndingaiteiko kuti ndigare nhaka youpenyu husingaperi?
\v 26 Ndokuti kwaari: Pamurairo pakanyorwei? Unoverenga sei?
\v 27 Uye achipindura, akati: Ude Ishe Mwari wako, nomoyo wako wose, uye nomweya wako wose, uye nesimba rako rose, uye nefungwa dzako dzose; nemuvakidzani wako sezvauno\add zvida iwe\add*.
\v 28 Akati kwaari: Wapindura zvakanaka; ita izvozvo ugorarama.
\s Mufananidzo woMusamariya une tsitsi
\p
\v 29 Iye, achida kuzvichenesa, wakati kuna Jesu: Zvino ndiani muvakidzani wangu?
\v 30 Jesu akapindura akati: umwe munhu wakaburuka kubva Jerusarema achienda Jeriko; akawira pakati pemakororo, akamukurura nguvo akamurova akaenda, ndokusiya oda kufa.
\v 31 Zvakangoitikawo kuti umwe mupristi wakanga achiburuka nenzira iyo; akati achimuona, akapfuura neparutivi.
\v 32 Saizvozvowo muRevhi ava panzvimbo iyo, akamuona, akapfuura neparutivi.
\v 33 Zvino umwe muSamaria, wakanga achifamba wakasvika paaiva, akati achimuona akanzwa tsitsi,
\v 34 akaenda \add kwaari\add* ndokupomba mavanga ake, achidira mafuta newaini; akamugadza pachipfuwo chake, ndokumuisa kuimba yavaeni, ndokumuchengeta.
\v 35 Zvino pamangwana oenda, wakabudisa madhenari* maviri akapa kumwene weimba, akati kwaari: Muchengete; uye zvose zvaunomuripira kupfuura \add izvi\add*, ndichakupazve, kana ndichidzoka.
\v 36 Ndoupi wavatatu ava waunofunga kuti waiva muvakidzani waiye wakawirwa namakororo?
\v 37 Akati: Ndiye wakamuitira ngoni. Ipapo Jesu akati kwaari: Enda, newe unoita saizvozvo.
\s Marita naMaria
\p
\v 38 Zvino zvakaitika pakufamba kwavo, kuti wakapinda mune umwe musha; umwe mukadzi wainzi Marita akamugamuchira mumba make.
\v 39 Uye iye wakanga anomunun'unavo wainzi Maria, wakagarawo pamakumbo aJesu, akanzwa shoko rake.
\v 40 Asi Marita wakanga akabatikana nokushanda zvikuru, akaswedera akati: Ishe, hamuna hanya here nokuti munun'una wangu wandisiya ndoga ndichishanda? Naizvozvo muudzei kuti andibatsire,
\v 41 Jesu akapindura akati kwaari: Marita, Marita, unozvidya moyo nokutambudzika nezvinhu zvizhinji,
\v 42 asi chinhu chimwe chinodikamwa; asi Maria wasanangura mugove wakanaka, waasingazotorerwi.

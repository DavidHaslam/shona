\c 10
\s Vanamakumi manomwe vanotumwa kuparidza nokuporesa
\p
\v 1 Shure kwaizvozvi Ishe wakagadza vamwe vanamakumi manomwevo, akavatuma vaviri vaviri pamberi pechiso chake mumaguta ose, vuye kose kwaakanga achida kuenda.
\v 2 Naizvozvo iye akati kwavari: kukohwa zvirokwazvo kukuru, asi vabati vashoma; naizvozvo kumbirai kunaShe wokukohwa kuti abudise vabati pakukohwa kwake.
\v 3 Fambai henyu; tarirai, ndinokutumai samakwayana pakati pamapere.
\v 4 Musatora chikwama, kana hombodo, kana shangu; musakwazisa munhu panzira.
\v 5 Zvino paimba ipi neipi yamunopinda, mutange kuti: Rugare kuimba ino.
\v 6 Kana mwanakomana worugare aripo, rugare rwenyu ruchazorora pamusoro pake; kana kusina, ruchadzokera kwamuri.
\v 7 Garai muimba iyo, muchidya nokumwa zvavanokupai; nokuti mubati wakafanirwa nomubairo wake; musapota-pota nedzimba.
\v 8 Paguta ripi neripi, pamunopinda, kana vakakugamuchirai, idyai zvamunopakurirwa,
\v 9 Poresai varwere varimo, muchiti kwavari: Vushe bwaMwari bwaswedera kwamuri.
\v 10 Asi muguta ripi neripi mamunopinda, kana vasingakugamuchiriyi, budirai munzira dzavo, muti:
\v 11 Kunyange neguruva reguta renyu rakanamatira tsoka dzedu, tinorikuhumurira kwamuri; asi muzive chinhu ichi kuti vushe bwaMwari bwaswedera pedo nemwi.
\v 12 Asi ndinoti kwamuri: Sodhoma richarerukirwa nezuva iro kupfuvura guta iro.
\v 13 Unenhamo, iwe Korazini! Unenhamo, iwe Bhetisaidha! Nokuti dai mabasa esimba akaitwa mukati menyu, akaitwa muTire neSidoni, vangadai vatendevuka kare, vakagara vanamasaga nedota.
\v 14 Asi Tire neSidoni acharerukirwa pakutongwa kupfuvuremwi.
\v 15 Newe Kapenaume, wakasimudzirwa kudenga, uchaburukira kuHadhesi,
\v 16 Unokunzwai imwi, unondinzwa ini unokurambai imwi; unondiramba ini,unoramba ini unoramba iye wakandituma.
\v 17 Vanamakumi manomwe vakadzoka nomufaro, vachiti: Ishe, kunyange nemweya yakaipa inozviisa pasi pedu muzita renyu.
\v 18 Zvino akati kwavari: Ndakavona Satani achiwa kudenga semheni,
\v 19 Tarirai, ndakakupai simba rokutsika pamusoro penyoka nezvinyavada, napamusoro pesimba rose romuvengi; hakune chinhu chingatongokukuvadzai.
\v 20 Asi, musafara bedzi nechinhu ichi, kuti mweya inozviisa pasi penyu; asi mufare kuti mazita enyu akanyorwa kudenga.
\v 21 Nenguva iyo Jesu wakafara mumweya, akati: Ndinokuvongai Baba, Ishe wokudenga napasi, kuti makavanzira zvinhu izvi vakachenjera navakangwara, mukazvizarurira vacheche. Hongu Baba nokuti ndizvo zvamakavona zvakanaka pamberi penyu.
\v 22 Zvinhu zvose ndakazvipiwa naBaba vangu; hakuna unoziva kuti Mwanakomana, ndiyani asi baba vuye kuti baba ndiani asi mwanakomana naiye Mwanakomana waanenge achida kuzarurira iye.
\v 23 Ipapo akatendevukira kuvadzidzi vake, akati kwavari, pachivande: Akaropafadzwa meso, anovona zvamunovona.
\v 24 Nokuti ndinoti kwamuri: Vaporofita vazhinji namadzimambo vaida kuvona zvamunovona, vakasa\add zvi\add*vona, nokunzwa zvamunonzwa, vakasa\add zvi\add*nzwa.
\s Mufananidzo womuSamaria wakanaka
\p
\v 25 Zvino tarira, mumwe mududziri womurairo wakasimuka, akamuidza, achiti: Mudzidzisi, ndingaiteiko kuti ndigare nhaka yovupenyu bwusingaperi?
\v 26 Akati kwaari: Pamurairo pakanyorweiko? Unorava sei?
\v 27 Iye akapindura, akati: Ida Ishe, Mwari wako, nomoyo wako wose, nomweya wako wose, nesimba rako rose, nefungwa dzako dzose nemuvakidzani wako sezvaunozvida iwe.
\v 28 Akati kwaari: Wapindura zvakanaka; ita izvozvo ugorarama.
\v 29 Asi iye, achida kuzviruramisa, akati kunaJesu: Ndianiko muvakidzani wangu?
\v 30 Jesu akapindura, akati: Mumwe wakabva Jerusarema, akaburukira Jeriko; akawira mumakororo, akamukurura nguvo, akamurova, akaenda, ndokusiya oda kufa.
\v 31 Zvakangoitika kuti mumwe muprista wakanga achiburuka hake nenzira iyo; akati achimuvona, akanyenyeredza.
\v 32 Saizvozvovo muRevhi wakasvikapo, akamuvona, akanyenyeredza.
\v 33 Zvino mumwe muSamaria, wakanga ari parwendo, wakasvika paaiva; akati achimuvona, akanzwa tsitsi,
\v 34 akaenda \add kwaari\add*, ndokupomba mavanga ake, akaadira mafuta newaini; akamukwidza pachipfuwo chake, ndokumuisa kuimba yavaeni, ndokumuchengeta.
\v 35 Zvino, ava mangwana, oenda akabudisa madhenari* maviri, akapa mwene weimba, akati kwaari: Muchengete; vuye zvose zvaunomuripira kupfuvura izvi, ndichakupazve, kana ndichidzoka.
\v 36 Zvino ndoupiko kunavatatu ava waunofunga kuti muvakidzani waiye wakawirwa namakororo?
\v 37 Akati: Ndiye wakamuitira ngoni. Jesu akati kwaari: Enda, undoita saizvozvo.
\s Marita naMaria
\p
\v 38 Zvino vakati vachifamba, akapinda munoumwe musha; mumwe mukadzi wainzi Marita, akamugamuchira mumba make,
\v 39 Iye wakanga anomunun'una wainzi Maria, wakagaravo pamakumbo aJesu, akanzwa shoko rake.
\v 40 Asi Marita wakanga achitambudzika nokushanda zvikuru, akavuya kwaari, akati: Ishe, hamunehanya muchivona munun'una wangu achindirega ndichishanda ndoga here? Muvudzei kuti andibatsire,
\v 41 Jesu akapindura akati kwaari: Marita! Marita! Unochenjerera nokuzvitambudza nezvinhu zvizhinji,
\v 42 asi chinhu chimwe chinodikamwa; nokuti Maria wakasanangura mugove wakanaka, waasingazotorerwi.

\c 10
\s Vanamakumi manomwe vanotumwa kuparidza nokuporesa
\p
\v 1 Shure kwezvinhu izvi, Ishe wakagadza vamwe vanamakumi manomwevo, akavatuma vaviri vaviri pamberi pechiso chake muguta rimwe nerimwe nenzvimbo \add imwe neimwe\add*, kwaakanga achida kuenda.
\v 2 Naizvozvo iye akati kwavari: kukohwa zvirokwazvo kukuru, asi vashandi vashoma; naizvozvo nyengeterai Ishe wokukohwa kuti abudise vashandi pakukohwa kwake.
\v 3 Fambai henyu; tarirai, ndinokutumai samakwayana pakati pamapere.
\v 4 Musatora chikwama, kana hombodo, kana manyatera; vuye musakwazisa munhu panzira.
\v 5 Zvino paimba ipi neipi yamunopinda, mutange kuti: Rugare kuimba ino.
\v 6 Vuye kana mwanakomana worugare aripo, rugare rwenyu ruchazorora pamusoro payo; kana zvisakadaro, ruchadzokera kwamuri.
\v 7 Garai muimba iyo, muchidya nokumwa zvavanokupai; nokuti mubati wakafanirwa nomubairo wake; musapota-pota nedzimba.
\v 8 Muguta ripi neripi, mamunopinda, vakakugamuchirai, idyai zvamunopakurirwa,
\v 9 muporese varwere varimo, muchiti kwavari: Vushe bwaMwari bwaswedera kwamuri.
\v 10 Asi muguta ripi neripi mamunopinda, vakasakugamuchirayi, budirai munzira dzaro, muti:
\v 11 Kunyange neguruva reguta renyu rakatinamatira, tinorikuhumurira kwamuri; asi muzive chinhu ichi kuti vushe bwaMwari bwaswedera pedo nemwi.
\v 12 Asi ndinoti kwamuri: Zvicharerukira Sodhoma nezuva iro kupfuvura guta iro.
\v 13 Unenhamo, iwe Korazini! Unenhamo, iwe Bhetisaidha! Nokuti dai mabasa esimba akaitwa mukati menyu, akaitwa muTire neSidoni, vangadai vatendevuka kare, vakagara vanamasaga nedota.
\v 14 Asi kuTire neSidoni zvichareruka pakutongwa kupfuvuremwi.
\v 15 Newe Kapenaume, wakasimudzirwa kudenga, uchaburusirwa pasi muHadhesi,
\v 16 Unokunzwai imwi, unondinzwa ini unokurambai imwi; unondiramba ini, unoramba ini unoramba iye wakandituma.
\v 17 Vanamakumi manomwe vakadzoka zvakare nomufaro, vachiti: Ishe, kunyange nemweya yakaipa inozviisa pasi pedu muzita renyu.
\v 18 Zvino iye akati kwavari: Ndakavona Satani achiwa kudenga semheni,
\v 19 Tarirai, ndakapa kwamuri simba rokutsika pamusoro penyoka nezvinyavada, napamusoro pesimba rose romuvengi; hakune chinhu chingatongokukuvadzai.
\v 20 Asi, musafara chete nechinhu ichi, kuti mweya inozviisa pasi penyu; asi mufare nokuti mazita enyu akanyorwa kudenga.
\v 21 Nenguva iyo Jesu wakafara mumweya, akati: Ndinokuvongai imwi, Haiwa Baba, Ishe wokudenga napasi, kuti makavanzira zvinhu izvi vakachenjera navakangwara, mukazvizarurira vacheche. Hongu Baba nokuti ndizvo zvamakavona zvakanaka pamberi penyu.
\v 22 Zvinhu zvose zvakakumikidzwa kwandiri naBaba vangu; hakuna unoziva kuti Mwanakomana ndiyani, asi baba, vuye kuti baba ndiani, asi mwanakomana, naiye Mwanakomana waanenge achida kuzarurira iye.
\v 23 Ipapo akatendevukira kuvadzidzi vake pachivande akati: Akaropafadzwa meso, anovona zvamunovona.
\v 24 Nokuti ndinoti kwamuri: Vaporofita vazhinji namadzimambo vaishuva kuvona zvamunovona, vakasa\add zvi\add*vona, nokunzwa zvinhu izvo zvamunonzwa, vakasa\add zvi\add*nzwa.
\s Mufananidzo womuSamaria wakanaka
\p
\v 25 Zvino tarira, imwe nyanzvi yomutemo yakasimuka, ikamuidza, ichiti: Mudzidzisi, ndingaiteiko kuti ndigare nhaka yovupenyu bwusingaperi?
\v 26 Akati kwaari: Pamurairo pakanyorweiko? Unorava sei?
\v 27 Iye achipindura, akati: Ida Ishe, Mwari wako, nomoyo wako wose, nomweya wako wose, nesimba rako rose, nefungwa dzako dzose nemuvakidzani wako sezvauno\add zvida iwe\add*.
\v 28 Akati kwaari: Wapindura zvakanaka; ita izvozvo ugorarama.
\v 29 Asi iye, achida kuzvichenesa, akati kunaJesu: Zvino ndianiko muvakidzani wangu?
\v 30 Jesu akapindura, akati: Mumwe wakaburuka kubva Jerusarema, achienda Jeriko; akawira mumakororo, akamukurura nguvo, akamurova, akaenda, ndokusiya oda kufa.
\v 31 Zvakangoitika kuti mumwe muprista wakanga achiburuka hake nenzira iyo; akati achimuvona, akanyenyeredza.
\v 32 Saizvozvovo muRevhi wakasvikapo, akamuvona, akanyenyeredza.
\v 33 Zvino mumwe muSamaria, wakanga ari parwendo, wakasvika napaaiva; akati achimuvona, akanzwa tsitsi,
\v 34 akaenda \add kwaari\add*, ndokupomba mavanga ake, akaadira mafuta newaini; akamugadza pachipfuwo chake, ndokumuisa kuimba yavaeni, ndokumuchengeta.
\v 35 Zvino, ava mangwana, oenda akabudisa madhenari* maviri, akapa kumwene weimba, akati kwaari: Muchengete; vuye zvose zvaunomuripira kupfuvura izvi, ndichakupazve, kana ndichidzoka.
\v 36 Zvino ndoupiko kunavatatu ava waunofunga kuti muvakidzani waiye wakawirwa namakororo?
\v 37 Akati: Ndiye wakamuitira ngoni. Jesu akati kwaari: Enda, undoita saizvozvo.
\s Marita naMaria
\p
\v 38 Zvino vakati vachifamba, akapinda munoumwe musha; mumwe mukadzi wainzi Marita, akamugamuchira mumba make,
\v 39 Iye wakanga anomunun'una wainzi Maria, wakagaravo pamakumbo aJesu, akanzwa shoko rake.
\v 40 Asi Marita wakanga achitambudzika nokushanda zvikuru, akavuya kwaari, akati: Ishe, hamunehanya muchivona munun'una wangu achindirega ndichishanda ndoga here? Muvudzei kuti andibatsire,
\v 41 Jesu akapindura akati kwaari: Marita! Marita! Unochenjerera nokuzvitambudza nezvinhu zvizhinji,
\v 42 asi chinhu chimwe chinodikamwa; nokuti Maria wakasanangura mugove wakanaka, waasingazotorerwi.

\c 22
\s VaJudha vanorangana kuvuraya Jesu
\p
\v 1 Zvino mabiko ezvingwa zvisinembiriso, unonzi paseka, wakaswedera.
\v 2 Vaprista vakuru navanyori vakatsvaka kuti vangamuvuraya sei; nokuti vakanga vachitya vanhu.
\s Judhasi Iskarioti unotsaka kutengesa Jesu
\p
\v 3 Zvino Satani wakapinda kuna Judhasi wainzi Iskarioti, mumwe wavanegumi navaviri.
\v 4 Akaenda, akandorangana navaprista vakuru namachinda, kuti ungamuisa kwavari sei.
\v 5 Vakafara, vakatenderana kumupa mari.
\v 6 Iye akatenda, akatsvaka nguva yakafanira yokumutengesa nayo kwavari pasina vanhu vazhinji.
\s Paseka neChirayiro
\p
\v 7 Zvino zuva rezvingwa zvisinembiriso rakati rasvika, rakafanira kubayiwa paseka naro.
\v 8 akatuma Petro naJohwani, achiti: Endai, mundotigadzirira paseka, kuti tidye.
\v 9 Zvino vakati kwaari: Munoda kuti tigadzirirepiko?
\v 10 Akati kwavari: Tarirai, kana mapinda muguta, munhu uchasongana nemwi akatakura chirongo chemvura; mumutevere iye kumba kwaanoenda.
\v 11 Muti kumwene weimba: Mudzidzisi unoti kwauri: Imba yavaeni iripiko, mandingadyira paseka navadzidzi vangu?
\v 12 Uchakuratidzai imba huru yokumusoro, yakarongedzwa; gadzirai ipapo.
\v 13 Vakaenda, vakandowana sezvaakanga avavudza; vakagadzira paseka.
\v 14 Zvino nguva yakati yasvika, akagara pasi navapositora vanaye.
\v 15 Akati kwavari: Nechishuvo ndakashuva zvikuru kudya paseka iyi nemwi ndisati ndatambudzika.
\v 16 Nokuti ndinoti kwamuri: Handichazoidyi, kusvikira yaitika muvushe hwaMwari.
\v 17 Zvino akatora mukombe; akavonga, akati: Torai ichi, mugovane pakati penyu.
\v 18 Nokuti ndinoti kwamuri: Kubva zvino handichatongomwi zve zvibereko zvomuzambiringa, kusvikira vushe bwaMwari bwasvika.
\v 19 Akatora chingwa, akavonga, akamedura, akavapa, achiti: Ichi muviri wangu, unopiwemi; itai izvi, mugondirangarira.
\v 20 Nokudaro vo, vapedza kurayira, akatora mukombe, akati: Mukombe uyu isungano itsva muropa rangu, rinotevurirwemi.
\v 21 Asi tarirai, ruvoko rwaiye, unondipandukira runeni patafura.
\v 22 Zvino zvirokwazvo mwanakomana womunhu unoenda hake, sezvazvakatemwa; asi unenhamo munhu uyo waanotengeswa naye.
\v 23 Ipapo vakatanga kubvunzana kuti ndianiko pavari ungaita chinhu ichi.
\s Mukuru ndiani
\p
\v 24 Zvino nharo dzakamuka pakati pavo \add kuti\add* ndiani kwavari uchanzi mukuru.
\v 25 Akati kwavari: Madzimambo avahedheni anotonga pamusoro pavo, nanesimba pamusoro pavo vanonzi vabatsiri.
\v 26 Zvino imi musadaro, asi mukuru kwamuri ngaave somuduku, nomukuru somushandiri.
\v 27 Nokuti ndianiko mukuru, uyo ugere pakudya, kana unoshandira? Haazi iye ugere pakudya here? Asi ini ndiri pakati penyu sounoshandira.
\v 28 Imwi ndimwi makagara neni pamiidzo yangu.
\v 29 Ndinokusarudzirai vushe, saBaba vangu vakandisarudza.
\v 30 kuti mugodya nokumwa patafura yangu muvushe bwangu; mugare pazvigaro zvovushe, muchitonga marudzi anegumi namaviri avaIsraeri.
\s Jesu unovudza Petro kuti uchamuramba
\p
\v 31 Ishe akati: Simoni! Simoni! Tarira Satani wakakumbira kuti a\add ku\add*zungurei imi sezviyo;
\v 32 asi ini ndakakunyengeterera iwe, kuti kutenda kwako kurege kupera; iwe kana watendevuka, usimbise hama dzako.
\v 33 Asi akati kwaari: Ishe, ndakazvigadzirira kuenda nemi mutirongo, kunyange kurufu.
\v 34 Asi wakati: Ndinokuvudza iwe jongwe haringariri nhasi usati waramba katatu kuti unondiziva.
\v 35 Zvino akati kwavari: Musi wandakakutumai, musinechikwama nehombodo neshangu, makashaiwa chinhu here? Vakati: Hakuna.
\v 36 Akati kwavari: Asi zvino, unechikwama, ngaatore, saizvozvovo unehombodo; usinomunondo, ngaatengese nguvo yake, autenge.
\v 37 Nokuti ndinoti kwamuri, kuti izvi zvakanyorwa zvinofanira kuitika kwandiri, zvinoti: Wakaverengwa pamwe chete navadariki; nokuti izvo zvakanyorwa pamusoro pangu zvoitika.
\v 38 Ipapo vakati: Ishe, tarirai, heyi minondo miviri. Akati kwavari: Zvaringana.
\s Jesu muGetsemani
\p
\v 39 Zvino wakabuda, akaenda kugomo reMiorivhi, sezvaaisiita; navadzidzi vake vakamuteveravo.
\v 40 Wakati asvika panzvimbo, akati kwavari: Nyengeterai kuti murege kupinda pakuidzwa.
\v 41 Akabva kwavari, chinhambwe chingasvika ibwe kana rikaposherwa; akafugama akanyengetera,
\v 42 achiti: Baba, kana muchida, bvisai mukombe uyu kwandiri! Asi kusava kuda kwangu, asi kwenyu ngakuitwe.
\v 43 Ipapo kukavonekwa mutumwa naye, wakabva kudenga, akamusimbisa.
\v 44 Zvino, ari pakutambudzika kukuru, wakanyanya kunyengetera; ziya rake rikaita samadonhwe makuru eropa, akadonhera pasi.
\v 45 Zvino wakati achisimuka pakunyengetera, akaenda kuvadzidzi, akavawana vavata neshungu dzomoyo.
\v 46 Akati kwavari: Mavatireiko? Mukai, munyengetere, kuti murege kupinda pakuidzwa.
\s Kusungwa kwaJesu
\p
\p
\v 47 Wakati achataura, tarira, gurumwandira, naiye wainzi Judhasi, mumwe wavanegumi navaviri, akavatungamirira; akaswedera kunaJesu, kuti amusvete.
\v 48 Jesu akati kwaari: Judhasi, unotengesa Mwanakomana womunhu nokusveta here?
\v 49 Zvino vaiva vakamukomba vakati vachivona zvava zvoitika, vakati: Ishe, totema neminondo here?
\v 50 Ipapo mumwe wavo akatema muranda womuprista mukuru, akamugura nzeve yake yorudyi.
\v 51 Jesu akapindura, akati: Regai zvisvike ipapa. Akabata nzeve yake, akamuporesa.
\v 52 Zvino Jesu akati kuvaprista vakuru namachinda etembere, navakuru vakanga vavuya kwaari: Mabuda neminondo netsvimbo sokugororo here?
\v 53 Ini ndaiva nemwi mutembere mazuva ose mukasaisa ruvoko pandiri; asi zvino inguva yenyu, nesimba rerima.
\s Kuramba kwaPetro
\p
\v 54 Zvino vakamutora, vakaenda naye, vakandomuisa kumba komuprista mukuru. Petro akatevera ari kure.
\v 55 Vakati vavesa moto pakati pebiravira, vakagara pasi pamwe chete, naPetro akagara pakati pavo.
\v 56 Zvino mumwe mushandiri wakati achimuvona agere muchiedza chomoto, akamutarisisa, akati: Nouyu vo wakanga anaye.
\v 57 Asi iye wakaramba, achiti: Iwe mukadzi, handimuzivi.
\v 58 Garegare, mumwe zve akamuvona, akati: iwe uri mumwe wavo. Petro akati: Iwe munhu, handizati.
\v 59 Nguva inenge seimwe yakati yapfuvura, mumwe zve akasimbisa, achiti: Zvirokwazvo, uyu wakanga anaye vo; nokuti muGariri.
\v 60 Petro akati: Iwe munhu, handizivi zvaunoreva! Pakarepo, achataura, jongwe rikarira.
\v 61 Ipapo Ishe akatendevuka, akatarira Petro. Petro akarangarira shoko raShe, raakanga amuvudza, achiti: Jongwe risati rarira nhasi, uchandiramba katatu.
\v 62 Akabuda, akachema zvikuru.
\v 63 Varume vo vakanga vabata Jesu, vakamusweveredza, nokumurova.
\v 64 Vakafukidzira meso ake, vakamubvunza, vachiti: Profita kuti ndiani wakurova.
\v 65 Nezvimwe zvizhinji vakareva kwaari, vachimutuka.
\s Jesu pamberi pavaprista vakuru navakuru.
\s (Mat. 26. 57-68; Mar. 14. 53-65; Joh. 18. 12-24.)
\p
\v 66 Zvino kwakati kwaedza, vakuru vavanhu navaprista vakuru navanyori vakavungana, vakamuisa kumakurukota avo,
\v 67 vachiti: Kana uri Kristu, utivudze. Iye akati kwavari: Kana ndikakuvudzai, hamungatendi.
\v 68 Kana ndikakubvunzai, hamungandipinduri.
\v 69 Asi kubva zvino Mwanakomana womunhu uchagara kurudyi rwesimba raMwari.
\v 70 Ipapo vose vakati: Uri Mwanakomana waMwari kanhi? Akati kwavari: Mareva kuti ndini iye.
\v 71 Ivo vakati: Tichatsvakireiko chapupu? Nokuti tazvinzwira timene pamuromo wake.

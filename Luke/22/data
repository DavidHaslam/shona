\c 22
\s VaJudha vanorangana kuuraya Jesu
\p
\v 1 Zvino mabiko ezvingwa zvisina mbiriso aiswedera, anonzi pasika.
\v 2 Vapristi vakuru nevanyori vakatsvaka kuti vangamuuraya sei; nokuti vaitya vanhu.
\s Judhasi Isikariyoti unotsvaka kutengesa Jesu
\p
\v 3 Zvino wakapinda Satani kuna Judhasi wainzi Isikariyoti, waiva pavanegumi nevaviri.
\v 4 Akaenda, akanorangana navapristi vakuru nevatungamiriri, kuti ungamutengesa kwavari sei.
\v 5 Vakafara, vakatenderana kumupa mari.
\v 6 Iye akatenda, akatsvaka mukana wokumutengesa kwavari pasina chaunga. neChirayiro
\p
\v 7 Zvino zuva rezvingwa zvisina mbiriso rakasvika, apo pasika yaifanira kubaiwa;
\v 8 akatuma Petro naJohwani, achiti: Endai mundotigadzirira pasika kuti tidye.
\v 9 Zvino vakati kwaari: Munoda kuti tigadzirirepi?
\v 10 Akati kwavari: Tarirai, kana mapinda muguta, munhu uchasangana nemwi akatakura chirongo chemvura; mumutevere mumba maanopinda.
\v 11 Uye muti kumwene weimba: Mudzidzisi unoti kwauri: Imba yevaeni iripi, mandingadyira pasika nevadzidzi vangu?
\v 12 Uye iye uchakuratidzai imba huru yokumusoro yakarongedzwa; gadzirai ipapo.
\v 13 Vakaenda, vakanowana sezvaakanga avaudza; vakagadzirria pasika.
\p
\v 14 Zvino nguva yakati yasvika, akagara pasi nevaapositori gumi nevaviri vanaye.
\v 15 Akati kwavari: Nechishuwo ndakashuva kudya pasika iyi nemwi ndisati ndatambudzika.
\v 16 Nokuti ndinoti kwamuri: Handichazoidyizve, kusvikira yazadziswa muushe hwaMwari.
\v 17 Zvino akatora mukombe; akaonga, akati: Torai ichi, mugovane pakati penyu.
\v 18 Nokuti ndinoti kwamuri: Handichatongomwi chibereko chomuzambiringa, kusvikira ushe bwaMwari bwasvika.
\v 19 Akatora chingwa, akaonga, akamedura, akavapa, achiti: Uyu muviri wangu, unopiwa imwi; itai izvi muchindirangarira.
\v 20 Saizvozvowo mukombe vapedza kurayira, achiti: Mukombe uyu, sungano itsva muropa rangu, rinoteurirwa imwi.
\p
\v 21 Asi tarirai, ruoko rwaiye unonditengesa runeni patafura.
\v 22 Zvino zvirokwazvo mwanakomana wemunhu unoenda sezvazvakatemwa; asi une nhamo munhu uyo waanotengeswa naye!
\v 23 Ipapo vakatanga kubvunzana pakati pavo kuti ndiani pavari uchaita chinhu ichi.
\s Mukuru ndiani
\p
\v 24 Zvino nharo dzakamukawo pakati pavo \add kuti\add* ndiani kwavari uchaverengwa somukurusa.
\v 25 Akati kwavari: Madzimambo avahedheni anotonga pamusoro pavo, nevatongi vavo vanonzi vabatsiri.
\v 26 Zvino imwi zvisadaro; asi mukurusa kwamuri ngaave semuduku, nemutungamiriri semushandiri.
\v 27 Nokuti ndiani mukuru, uyo ugere pakudya kana unoshandira? Haazi iye ugere pakudya here? Asi ini ndiri pakati penyu sounoshandira.
\p
\v 28 Imwi ndimwi makagara neni pamiidzo yangu.
\v 29 Ndinokugoverai ushe, saBaba vangu vakandigovera.
\v 30 kuti mugodya nokumwa patafura yangu muushe hwangu, mugare pazvigaro zvoushe, muchitonga marudzi gumi nemaviri avaIsraeri.
\s Jesu unoudza Petro kuti uchamuramba
\p
\v 31 Ishe akati: Simoni! Simoni! Tarira, Satani wakumbira kuti a\add ku\add*zungure iwe sezviyo;
\v 32 asi ini ndakunyengeterera, kuti rutendo rwako rwurege kupera; iwe kana watendeuka, usimbise hama dzako.
\v 33 Asi wakati kwaari: Ishe, ndakagadzirira kuenda nemwi zvose mutirongo, kunyange kurufu.
\v 34 Asi iye wakati: Ndinokuudza, Petro, jongwe haringariri nhasi, usati waramba katatu kuti unondiziva.
\p
\v 35 Zvino akati kwavari: Pandakakutumai musina chikwama nehombodo neshangu makashaiwa chinhu here? Vakati: Hapana.
\v 36 Zvino akati kwavari: Asi zvino, unechikwama ngaatore, saizvozvowo une hombodo; neusina, ngaatengese nguvo yake atenge munondo.
\v 37 Nokuti ndinoti kwamuri: Izvi zvakanyorwa zvinofanira kuzadziswa kwandiri, \add zvinoti\add*: Wakaverengwa pamwe nevadariki; nokuti zvinhu izvi zvakanyorwa pamusoro pangu zvine mugumo.
\v 38 Ipapo vakati: Ishe, tarirai, heyi minondo miviri. Akati kwavari: Zvaringana.
\s Jesu muGetsemani
\p
\v 39 Zvino wakabuda akaenda sezvaaisiita kugomo reMiorivhi; navadzidzi vakevo vakamutevera.
\v 40 Wakati asvika panzvimbo, akati kwavari: Nyengeterai kuti murege kupinda pakuidzwa.
\v 41 Akabva kwavari, chinhambwe chingasvika ibwe kana rikaposherwa; akafugama akanyengetera,
\v 42 achiti: Baba, kana muchida, bvisai mukombe uyu kwandiri; Asi kusava kuda kwangu, asi kwenyu ngakuitwe.
\v 43 Ipapo kwakaonekwa mutumwa kwaari wakabva kudenga achimusimbisa.
\v 44 Zvino, ari pakurwadziwa kukuru, wakanyanya kunyengetera; ziya rake rikaita samadomwe makuru eropa achidonhera pasi.
\v 45 Zvino wakati asimuka pakunyengetera, akauya kuvadzidzi vake, akavawana vavata neshungu.
\v 46 Akati kwavari: Mavatirei? Mukai munyengetere, kuti murege kupinda pakuidzwa.
\s Kusungwa kwaJesu
\p
\v 47 Wakati achataura, tarira, chaunga naiye wainzi Judhasi, umwe wevanegumi navaviri, akavatungamirira, akaswedera kuna Jesu, kuti amusvete.
\v 48 Asi Jesu wakati kwaari: Judhasi, unotengesa Mwanakomana womunhu nokutsvoda here?
\v 49 Zvino avo vaiva vakamukomba vakati vachiona zvaizoitika, vakati kwaari: Ishe, totema nemunondo here?
\v 50 Ipapo umwe wavo akatema muranda wemupristi mukuru, akagura nzeve yake yorudyi.
\v 51 Jesu akapindura akati: Regai zvisvike ipapo. Akabata nzeve yake, akamuporesa.
\p
\v 52 Zvino Jesu akati kuvapristi vakuru nemachinda etembere, navakuru vakanga vauya kwaari: Mabuda neminondo netsvimbo semunorwisa gororo here?
\v 53 Ini ndaiva nemwi mutembere zuva nezuva mukasatandavadzira ruoko kwandiri; asi zvino inguva yenyu, nesimba rerima.
\s Kuramba kwaPetro
\p
\v 54 Zvino vakamutora, vakamutungamirira, vakanomuisa kumba kwemupristi mukuru. Petro akatevera ari kure.
\v 55 Vakati vavesa moto pakati pechivanze, vakagara pasi pamwe, Petro akagara pasi pakati pavo.
\v 56 Zvino umwe murandakadzi wakamuona agere pamoto akamutarisisa, akati: Uyu munhu wakanga anayewo.
\v 57 Asi iye wakamurambira, achiti: Mukadzi, handimuzivi.
\v 58 Shure kwechinguvana, umwe akamuona, akati: Iwe uri umwe wavo. Petro akati: Murume, handizi ini.
\v 59 Nguva inenge seora rimwe yakati yapfuura, mumwezve akasimbisa ane chokwadi, achiti: Zvirokwazvo uyu wakanga anayewo; nokuti muGarirea.
\v 60 Petro akati: Murume, handizivi zvaunoreva. Pakarepo achataura jongwe rikarira.
\v 61 Ipapo Ishe akatendeuka akatarira Petro. Petro akarangarira shoko raShe, kuti akamuudza sei, \add achiti\add*: Jongwe risati rarira, uchandiramba katatu.
\v 62 Petro akabuda, akachema zvikuru.
\p
\v 63 Varume vakanga vabata Jesu, vakamusweveredza, neku\add mu\add*rova.
\v 64 Vakati vamuvhara kumeso vakamurova kumeso, vakamubvunza vachiti: Porofita! Ndiani wakurova?
\v 65 Nezvimwe zvizhinji vakareva kwaari, vachimunyomba.
\s Jesu pamberi pavapristi vakuru navakuru
\p
\v 66 Zvino kwakati kwaedza, vakuru vevanhu nevapristi vakuru nevanyori vakaungana, vakamuisa kudare remakurukota avo vachiti:
\v 67 Kana uri Kristu, tiudze. Akati kwavari: Kana ndikakuudzai, hamumbotendi;
\v 68 uye kana ndikabvunza, hamumbondipinduri kana ku\add ndi\add*sunungura.
\v 69 Kubva zvino Mwanakomana womunhu uchagara kuruoko rworudyi rwesimba rwaMwari.
\v 70 Ipapo vose vakati: Saka uri Mwanakomana waMwari kanhi? Iye akati kwavari: Mareva kuti ndini iye.
\v 71 Navo vakati: Tichadirei uchapupu? Nokuti isu timene tazvinzwira pamuromo wake.

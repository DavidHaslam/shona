\c 16
\s Mutariri usakarurama
\p
\v 1 Zvino wakati vo kuvadzidzi vake: Kwakanga kuno mumwe munhu mufumi, waiva nomutariri; iye akapomerwa kwaari, zvichinzi unoparadza fuma yake.
\v 2 Ipapo akamudana, akati kwaari: Izvi zvandinonzwa pamusoro pako ndezveiko? Rondedzera pamusoro povutariri bwako; nokuti haungazovi mutaririzve.
\v 3 Zvino mutariri akati mumoyo make: Ndichaiteiko, ishe wangu zvowonditorera vutariri bwangu? Handigoni kuchera; kukumbira ndinonyara.
\v 4 Ndinoziva zvandichaita, kuti kana ndabudiswa pavutariri, vandigamuchire mudzimba dzavo.
\v 5 Zvino akadana mumwe nomumwe wakanga anechikwereti nashe wake, akati kunowokutanga: Unechikwereti chakadiniko kunashe wangu?
\v 6 Iye akati; Zviyero zvinezana zvamafuta. Akati kwaari: Tora rugwaro rwako, gara pasi pakarepo, unyore makumi mashanu.
\v 7 Akati kunomumwe: Ko iwe, unechikwereti chakadiniko? Iye akati: Zviyerozvinezana zvezviyo. Akati kwaari: Tora rugwaro rwako, unyore makumi masere.
\v 8 Ishe wake akarumbidza mutariri usakarurama, nokuti wakanga aita nokuchenjera; nokuti vana venyika ino vakachenjera pazera ravo kukunda vana vechiedza.
\v 9 Zvino ndinoti kwamuri: Muzviitire shamwari naMamona* usakarurama, kuti, kana yapera, vakugamuchirei mudzimba dzokusingaperi.
\v 10 Wakatendeka pazvinhu zviduku-duku, wakatendekavo pazvikuru; asi usakarurama pazvinhu zviduku-duku, haangaruramivo pazvikuru.
\v 11 Naizvozvo kana musina kuva vakatendeka pafuma isakarurama, ndianiko uchakutendai nefuma yazvokwadi?
\v 12 Kana musina kuva vakatendeka pazvinhu zvomumwe, ndianiko uchakupai zvenyu.
\v 13 Hakuna muranda ungagona kubatira vatenzi vaviri: nokuti uchavenga mumwe, akada mumwe; kana uchanamatira mumwe, akazvidza mumwe; hamungabatiri Mwari nefuma.
\s Jesu unotuka vaFarisi.
\p
\v 14 Zvino vaFarisi, vakanga vachida mari, vakanzwa izvozvo zvose, vakamuseka.
\v 15 Akati kwavari: Imi munozviruramisa pamberi pavanhu, asi Mwari unoziva moyo yenyu; nokuti izvo zvinokudzwa pakati pavanhu, zvinonyagadza pamberi paMwari.
\v 16 Murairo navaporofita zvakanga zviripo kusvikira kunaJohwani; kubva panguva iyo vushe bwaMwari bwunoparidzwa, mumwe nomumwe unopinda mabwuri nesimba.
\v 17 Asi zvakareruka kuti denga nenyika zvipfuvure, pakuti tsanga imwe yomurairo ikoneswe.
\v 18 Mumwe nomumwe unorasha mukadzi wake, akawana mumwe, unoita vupombwe, vuye mumwe nomumwe unowana wakarashwa nomurume unoita vupombwe.
\s Mufananidzo womufumi naRazaro
\p
\v 19 Mumwe mufumi wakanga aripo, waipfeka nguvo tsvuku nemicheka yakanaka, nokufarira zvakaisvonaka misi yose.
\v 20 Zvino mumwe murombo, wainzi Razaro, wakanga anamaronda mazhinji, akaiswa pasuvo rake,
\v 21 achida kuzvigutisa nezvaiwa patafura romufumi; kunyange nembwa dzaivuya dzichinanzwa maronda ake.
\v 22 Zvino murombo wakati afa, vatumwa vakamuisa pachifuva chaAbhurahamu. Mufumi akafa vo, akavigwa.
\v 23 Zvino ari muHadhesi, ari pakurwadziwa, akatarira kumusoro, akavona Abhurahamu ari kure, naRazaro, ari pachifuva chake.
\v 24 Akadanidzira, akati: Baba Abhurahamu, ndinzwirei ngoni; tumai Razaro, kuti anyike muromo womunwe wake mumvura, atonhodze rurimi rwangu, nokuti ndinorwadziwa nomurazvo uyu womoto.
\v 25 Abhurahamu akati: Mwana, funga kuti wakapiwa zvakanaka zvako pavupenyu bwako; naRazaro, saizvozvo wakapiwa zvakaipa; asi zvino iye unonyaradzwa pano, iwe unorwadziwa.
\v 26 Vuye pazvinhu izvi zvose, mukaha mukuru wakaiswa pakati pedu nemi, kuti vovuno vanoda kuenda mhiri kwamuri, vakoniwe, novo'ko varege kuyambukira kwatiri.
\v 27 Ipapo akati: Ndinokumbira kwamuri Baba, kuti mumutumire kumba kwababa vangu;
\v 28 nokuti ndina vanun'una vashanu; kuti andonyatso-vapupurira, kuti varege kuvuya vo panzvimbo ino yokurwadziwa.
\v 29 Abhurahamu akati: Mozisi navaporofita vanavo, ngavavanzwe ivo.
\v 30 Iye akati: Kwete, Baba Abhurahamu, asi kana mumwe akabva kuvakafa, akaenda kwavari, vangatendevuka.
\v 31 Akati kwaari: Kana vasinganzwi Mozisi navaporofita, havangatendiswi, kunyange mumwe akamuka kuvakafa.

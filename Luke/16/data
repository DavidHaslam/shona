\c 16
\s Mutariri usakarurama
\p
\v 1 Zvino wakati vo kuvadzidzi vake: Kwakanga kuno mumwe munhu mufumi, waiva nomutariri; iye akapomerwa kwaari, zvichinzi unoparadza fuma yake.
\v 2 Ipapo akamudana, akati kwaari: Izvi zvandinonzwa pamusoro pako ndezveiko? Rondedzera pamusoro povutariri bwako; nokuti haungazovi mutaririzve.
\v 3 Zvino mutariri akati mumoyo make: Ndichaiteiko, ishe wangu zvowonditorera vutariri bwangu? Handigoni kuchera; kukumbira ndinonyara.
\v 4 Ndinoziva zvandichaita, kuti kana ndabudiswa pavutariri, vandigamuchire mudzimba dzavo.
\v 5 Zvino akadana mumwe nomumwe wakanga anechikwereti nashe wake, akati kunowokutanga: Unechikwereti chakadiniko kunashe wangu?
\v 6 Iye akati; Zviyero zvinezana zvamafuta. Akati kwaari: Tora rugwaro rwako, gara pasi pakarepo, unyore makumi mashanu.
\v 7 Akati kunomumwe: Ko iwe, unechikwereti chakadiniko? Iye akati: Zviyerozvinezana zvezviyo. Akati kwaari: Tora rugwaro rwako, unyore makumi masere.
\v 8 Ishe wake akarumbidza mutariri usakarurama, nokuti wakanga aita nokuchenjera; nokuti vana venyika ino vakachenjera pazera ravo kukunda vana vechiedza.
\v 9 Zvino ndinoti kwamuri: Muzviitire shamwari naMamona* usakarurama, kuti, kana yapera, vakugamuchirei mudzimba dzokusingaperi.
\v 10 Wakatendeka pazvinhu zviduku-duku, wakatendekavo pazvikuru, nousakarurama pazvinhu zviduku-duku, haangaruramivo pazvikuru.
\v 11 Naizvozvo kana musina kuva vakatendeka pafuma isakarurama, ndianiko uchakuvimbai nefuma yazvokwadi?
\v 12 Zvino kana musina kuva vakatendeka pazvinhu zvomumwe, ndianiko uchakupai zvenyu.
\v 13 Hakuna muranda ungagona kubatira vatenzi vaviri; nokuti zvimwe uchavenga mumwe, akada mumwe; kana kuti uchanamatira mumwe, akazvidza mumwe. Hamungabatiri Mwari nefuma.
\s Jesu unotuka vaFarisi
\p
\p
\v 14 Zvino vaFarisi, vakanga vachida mari, vakati vanzwa izvozvo zvose, vakamunyomba.
\v 15 Zvino akati kwavari: Imwi muri avo vanozviruramisa pamberi pavanhu, asi Mwari unoziva moyo yenyu; nokuti izvo zvinokudzwa pamberi pavanhu, zvinonyagadza pamberi paMwari.
\v 16 Murairo navaporofita \add zvakanga zviripo\add* kusvikira kunaJohwani; kubva panguva iyo vushe bwaMwari bwunoparidzwa, mumwe nomumwe unosenerera mabwuri.
\v 17 Asi zvakareruka kuti denga nenyika zvipfuvure, pakuti tsanga imwe yomurairo ikoneswe.
\v 18 Ani nani unoramba mukadzi wake, akawana mumwe, unoita vupombwe, vuye ani nani unowana wakarambwa nomurume unoita vupombwe.
\s Mufananidzo womufumi naRazaro
\p
\v 19 Kwakanga kune mumwe mufumi, waipfeka nguvo dzepapuri nemicheka yerineni yakanaka, nokufarira zvakaisvonaka misi yose.
\v 20 Zvino kwakanga kune mumwe murombo, wainzi Razaro, wakanga akaiswa pasuvo rake azere namaronda,
\v 21 achida kuzvigutisa nemafufu aiwa patafura romufumi; pamusoro pazvo nembwa dzaivuya dzichinanzwa maronda ake.
\v 22 Zvino murombo wakati afa, akatakurirwa navatumwa vakamuisa pachifuva chaAbhurahamu. Mufumi akafavo, akavigwa.
\v 23 Zvino ari muHadhesi, akasimudza meso ake ari pakurwadziwa, akavona Abhurahamu ari kure, naRazaro, ari pachifuva chake.
\v 24 Akadanidzira, akati: Baba Abhurahamu; ndinzwirei ngoni; tumai Razaro, kuti anyike muromo womumwe wake mumvura, atonhodze rurimi rwangu; nokuti ndinorwadziwa nomurazvo uyu womoto.
\v 25 Asi Abhurahamu akati: Mwana, funga kuti wakapiwa zvakanaka zvako pavupenyu bwako; naRazaro, saizvozvo wakapiwa zvakaipa; asi zvino iye unonyaradzwa, iwe unorwadziwa.
\v 26 Vuye kunze kwezvinhu izvi zvose, pane mukaha mukuru wakaiswa pakati pedu nemwi, kuti vovuno vanoda kuenda mhiri kwamuri, vakoniwe, novoko varege \add kuyambukira\add* kwatiri.
\v 27 Ipapo akati: Naizvozvo ndinokumbira kwamuri Baba, kuti mumutumire kuimba yababa vangu,
\v 28 nokuti ndina vana vmai vangu vashanu; kuti andonyatso-vapupurira, kuti varege kuvuya vo panzvimbo ino yamarwadzo.
\v 29 Abhurahamu akati kwaari: vanaMozisi navaporofita; ngavavanzwe ivo.
\v 30 Iye akati: Kwete, Baba Abhurahamu, asi kana mumwe kunavakafa, akaenda kwavari, vangatendevuka.
\v 31 Zvino akati kwaari: Kana vasinganzwi Mozisi navaporofita, havangatendiswi, kunyange mumwe akamuka kuvakafa.

\c 14
\s Jesu unoporesa munhu unorukandwe
\p
\v 1 Zvino zvakaitika pakupinda kwake mumba moumwe wavakuru kuvaFarisi kuzodya chingwa nesabata, kuti vakamucherekedza.
\v 2 Zvino tarira, kwakanga kune mumwe munhu pamberi pake waiva norukandwe.
\v 3 Jesu ndokupindura akataura kunyanzvi dzomutemo nevaFarisi, achiti: Zviri pamutemo here kuporesa nesabata?
\v 4 Asi vakanyarara. Zvino aka\add mu\add*bata akamuporesa ndokumurega achienda.
\v 5 Akavapindura achiti: Ndiani pakati penyu, ungati kana ane mbongoro kana nzombe ikawira mugomba, akasayibudisa pakarepo nomusi wesabata.
\v 6 Vakasagona kupindurazve pamusoro pezvinhu izvi.
\s Kuzvininipisa
\p
\v 7 Zvino wakataura mufananidzo kuna vakakokwa, paakaona kuti vanozvisanangurira sei zvigaro zvapamusoro, akati kwavari:
\v 8 Kana wakokwa nani zvake kumuchato, usagara pachigaro chapamusoro; zvimwe umwe unokudzwa kupfuura iwe wakokwa\add vo\add* naye,
\v 9 zvino wakakoka iwe naye, asvike ati kwauri: Dziurira uyu nzvimbo; uchatanga kugara kuchigaro chepasisa uchinyara.
\v 10 Asi kana wakokwa, enda ugare pachigaro chepasisa, kuti kana uyo wakakukoka achisvika, angati kwauri: Shamwari, kwira kumusoro; zvino uchakudzwa pamberi pavose vagere pakudya newe.
\v 11 Nekuti ani nani unozvikudza, uchaninipiswa; neunozvininipisa uchakudzwa.
\p
\v 12 Ipapo akatiwo kune wakamukoka: Kana waita chisvusvuro kana chirayiro, usakoka shamwari dzako, kana vanakomana vamai vako kana hama dzako, kana vafumi vawakavakidzana navo, zvimwe vangazokukokawo, ugoripirwa.
\v 13 Asi kana waita mabiko, dana varombo, vanokamhina, mhetamakumbo, namapofu;
\v 14 uye ucharopafadzwa, zvavasina zvavangakuripira nazvo, nekuti ucharipirwa pakumuka kwavakarurama.
\s Mufananidzo wechirairo chikuru
\p
\v 15 Umwe wavakanga vagere naye pakudya wakati achinzwa zvinhu izvi, akati kwaari: Wakaropafadzwa uyo uchadya chikafu paushe hwaMwari.
\p
\v 16 Asi akati kwaari: Umwe munhu wakaita chirayiro chikuru, akakokera vazhinji.
\v 17 Akatuma muranda wake nenguva yokurayira kuti ati kuna vakange vakakokwa: Uyai, nekuti zvose zvagadzirwa zvino.
\v 18 Ipapo vose vakatanga umwe noumwe kuzvikumbirira ruregerero. Wokutanga akati kwaari: Ndatenga munda, ndinofanira kuenda kumbondouona; ndinokukumbira, undiregerere.
\v 19 Umwe akati: Ndatenga zvipani zvishanu zvenzombe, ndinoenda, kundodziidza; ndinokumbira undiregerere.
\v 20 Uye umwe akati: Ndawana mukadzi, naizvozvo handigoni kuuya.
\v 21 Naizvozvo muranda akauya akakumikidza zvinhu izvi ishe wake. Ipapo mwene weimba akatsamwa, akati kumuranda wake: Buda nokukurumidza uende kumigwagwa nemunzira dzomuguta, uuye pano nevarombo, nezvirema, nemhetamakumbo, nemapofu.
\v 22 Muranda ndokuti: Ishe, zvaitwa sezvamaraira, asi nzvimbo ichipo.
\v 23 Ishe akati kumuranda: Buda kumigwagwa mikuru nokuuzhowa, ugombedzere vapinde, kuti imba yangu izadzwe.
\v 24 Nekuti ndinoti kwamuri: Hakuna umwe kuna varume avo vakakokwa ucharavira chirayiro changu.
\s Kutevera Jesu
\p
\v 25 Zvino zvaunga zvikuru zvaifamba naye; akatendeuka akati kwavari:
\v 26 Kana ani nani achiuya kwandiri, akasavenga baba vake namai, nomukadzi, nevana, nevanun'una nemadzikoma, nehanzvadzi, hongu, kunyange noupenyu hwake, haangavi mudzidzi wangu.
\v 27 Zvino ani nani usingatakuri muchinjikwa wake akanditevera, haagoni kuva mudzidzi wangu.
\p
\v 28 Nekuti ndiani wenyu, unoti achida kuvaka shongwe, usingatangi agara pasi, akaverenga madhuriro, kana ane \add mari\add* yokuipedza?
\v 29 Kuti zvimwe ateya nheyo akasagoma kupedza, vose vanoona vanotanga kumuseka,
\v 30 vachiti: Uyu munhu wakatanga kuvaka, asi akakoniwa kupedzisa.
\v 31 Kana ndoupi mambo, kana achienda kuhondo akamirisana nomumwe mambo, usingatangi agara pasi, akabvunza kana angagona nezvuru gumi kusangana neunouya akamirisana naye nezvuru makumi maviri?
\v 32 Asi kana zvisa\add kadaro\add*, iye achiri kure, unotuma nhume, akumbire mashoko orugare.
\v 33 Saka saizvozvo, ani nani kwamuri usingasiyi zvose zaanazvo, haangavi mudzidzi wangu.
\p
\v 34 Munyu wakanaka; asi kana munyu warasa kuvava, muchauvandudza nei?
\v 35 Hauchina kufanira kunyange pamunda, kana padutu remupfudze; vanourashira kunze. Une nzeve dzokunzwa, ngaanzwe.

\c 14
\s Jesu unoporesa munhu unorukandwe
\p
\v 1 Zvino zvakaitika achipinda mumba momumwe wavakuru vavaFarisi kuzodya zvokudya nomusi wesabata, kuti vakamucherekedza.
\v 2 Zvino tarira, kwakanga kunomumwe munhu pamberi pake waiva norukandwe.
\v 3 ipapo Jesu akapindura akataura kunyanzvi dzomutemo navaFarisi, achiti: Zvtenderwa kuporesa nomusi wesabata here?
\v 4 Asi vakaramba vanyerere. Zvino aka\add mu\add*tora, akamuporesa, ndokumuendesa.
\v 5 Akavapindura akati: Ndianiko pakati penyu, ungati kana ane mbongoro kana nzombe ikawira mugomba akasayibudisa pakarepo nomusi wesabata.
\v 6 Vakasagona kupindurazve pamusoro paizvozvi.
\s Kuzvininipisa
\p
\v 7 Zvino wakataura mufananidzo kuna vakakokwa, paakavona kuti vanozvisanangurira zvigaro zvapamusoro, akati kwavari:
\v 8 Kana iwe uchinge wakokwa nani zvake kumutambo wokuwana, usagara pachigaro chapamusoro; zvimwe mumwe, unokudzwa kupfuvurewe, wakokwa\add vo\add* naye;
\v 9 zvino wakakukoka iwe naye, ungasvika, akati kwauri: Ipa munhu uyu nzvimbo; uchatanga kugara kuchigaro chepasi uchinyara.
\v 10 Asi kana wakokwa, enda ugare pachigaro chepasi, kuti kana uyo wakakukoka, achisvika, agoti kwauri: Shamwari, kwira kumusoro! Zvino uchakudzwa pamberi pavose vagere pakudya newe.
\v 11 Nokuti ani nani unozvikudza, uchaninipiswa; nounozvininipisa, uchakudzwa.
\v 12 Ipapo akativo kuno wakamukoka: Kana wagadzira chisvusvuro kana chirayiro, usadana shamwari dzako, kana vana vamai vako kana hama dzako, kana vafumi vawakavakidzana navo, zvimwe vangazokukokavo, ugoripirwa.
\v 13 Asi kana wagadzira mabiko, koka varombo, zvirema, mhetamakumbo, namapofu.
\v 14 ipapo ucharopafadzwa, zvavasina zvavangakuripira nazvo, nokuti ucharipirwa pakumuka kwavakarurama.
\s Mufananidzo wechirairo chikuru
\p
\p
\v 15 Mumwe wavakanga vagere naye pakudya wakati achinzwa izvi, akati kwaari: Wakaropafadzwa uyo uchadya zvokudya pavushe bwaMwari!
\v 16 Iye akati kwaari: Mumwe munhu wakagadzira chirayiro chikuru, akakokera vazhinji.
\v 17 Akatuma muranda wake nenguva yokurayira kuti ati kuna vakanga vakakokwa: Vuyai, nokuti zvose zvagadzirwa zvino.
\v 18 Ipapo vose vakatanga \add nomoyo\add* mumwe kuzviregerera. Wokutanga akati kwaari: Ndatenga munda, ndinofanira kuenda kumbondouvona; ndinokumbira undiregerere.
\v 19 Mumwe akati: Ndatenga zvipani zvishanu zvenzombe, ndinoenda, kundodziidza; ndinokumbira undiregerere.
\v 20 Mumwe akati: Ndawana mukadzi, naizvozvo handingavuyi.
\v 21 Naizvozvo muranda akavuya, akakumikidza zvinhu izvi ishe wake. Ipapo mwene weimba akatsamwa, akati kumuranda wake: Buda nokukurumidza kunzira huru neduku dzomuguta, uvuye pano navarombo, nezvirema, nemhetamakumbo, namapofu.
\v 22 Muranda akati: Ishe, zvaitwa sezvamareva, asi nzvimbo ichipo.
\v 23 Ishe akati kumuranda: Buda kunzira huru nokuvuzhowa, ugombedzere vapinde, kuti imba yangu izadzwe.
\v 24 Nokuti ndinoti kwamuri: Hakuno mumwe kunavarume avo vakakokwa ucharavira chirayiro changu.
\s Kutevera Jesu
\p
\v 25 Zvino chaunga chikuru chakafamba naye; akatendevuka akati kwavari:
\v 26 Kana munhu achivuya kwandiri, akasavenga baba vake namai, nomukadzi, navana, navanun'una namadzikoma, nehanzvadzi, kunyange novupenyu bwakevo, haangavi mudzidzi wangu.
\v 27 Zvino ani nani usingatakuri muchinjikwa wake, akanditevera, haangavi mudzidzi wangu.
\v 28 Nokuti ndiani kwamuri, kana achida kuvaka rusvingo, usingatangi kugara pasi, akaverenga kudhura \add kwayo\add*, kana ane \add mari\add* yokuipedzisa nayo?
\v 29 Kuti zvimwe angateya nheyo akakoniwa kupedzisa, vose vanovona, vakamuseka,
\v 30 vachiti: Uyu munhu wakatanga kuvaka, asi akakoniwa kupedzisa.
\v 31 Kana ndoupiko mambo, kana achienda kundorwa nomumwe mambo, usingatangi kugara pasi, akabvunza kana iye, ana\add vanhu\add* vanezvuru zvamazana zvinegumi, angagona kundosongana nounovuya kuzorwa naye, anavanhu vanezvuru zvamazana zvinamakumi maviri?
\v 32 Asi kana zvisakadaro, iye achiri kure, unotuma nhume, kundokumbira mashoko orugare.
\v 33 Saka saizvozvovo, aninani kwamuri usingasiyi zvose zaanazvo, haangavi mudzidzi wangu.
\v 34 Munyu wakanaka; asi kana munyu usingachivavi, ucharungwa neiko?
\v 35 Hauchina basa kunyange pamunda, kana padutu romupfudze; vanourashira kunze. Unenzeve dzokunzwa, ngaanzwe.

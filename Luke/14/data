\c 14
\s Jesu unoporesa munhu une rukandwe
\p
\v 1 Zvino zvakaitika pakupinda kwake mumba meumwe wevakuru kuvaFarisi kuzodya chingwa nesabata, kuti ivo vakamucherekedza.
\v 2 Zvino tarira, kwakange kune umwe munhu pamberi pake waiva nerukandwe.
\v 3 Jesu ndokupindura akataura kunyanzvi dzemutemo nevaFarisi, achiti: Zviri pamutemo here kuporesa nesabata?
\v 4 Asi vakanyarara. Zvino aka\add mu\add*bata akamuporesa ndokurega achienda.
\v 5 Akavapindura achiti: Ndiani pakati penyu, ungati kana ane mbongoro kana nzombe ikawira mugomba, akasaisimudza pakarepo nemusi wesabata?
\v 6 Vakasagona kumupindurazve pamusoro pezvinhu izvi.
\s Kuzvininipisa
\p
\v 7 Zvino wakataura mufananidzo kune vakakokwa, achiona kuti vanozvisanangurira sei zvigaro zvepamusoro, akati kwavari:
\v 8 Kana wakokwa neumwe munhu kumuchato, usagara pachigaro chepamusoro; zvimwe umwe unokudzwa kupfuura iwe wakokwa naye,
\v 9 zvino wakakukoka iwe naiye asvike ati kwauri: Dziurira uyu; ipapo uchatanga kugara kunzvimbo yepasisa nenyadzi.
\v 10 Asi kana wakokwa, enda ugare panzvimbo yepasisa, kuti kana uyo wakakukoka achisvika, angati kwauri: Shamwari, kwira kumusoro; zvino uchawana rukudzo pamberi pevose vagere pakudya newe.
\v 11 Nekuti ani nani unozvikwiridzira, uchaninipiswa; neunozvininipisa uchakwiridzirwa.
\p
\v 12 Ipapo akatiwo kune wakamukoka: Kana waita chisvusvuro kana chirayiro, usadana shamwari dzako, kana vanakomana vamai vako, kana hama dzako, kana vavakidzani vafumi, zvimwe ivo vangazokudanawozve, ugoripirwa.
\v 13 Asi kana waita mabiko, dana varombo, vanokamhina, mhetamakumbo, mapofu;
\v 14 uye ucharopafadzwa, nekuti havana zvokukuripira nazvo, nekuti ucharipirwa pakumuka kwevakarurama.
\s Mufananidzo wechirairo chikuru
\p
\v 15 Umwe wevakange vagere naye pakudya wakati achinzwa zvinhu izvi, akati kwaari: Wakaropafadzwa uyo uchadya chingwa paushe hwaMwari.
\p
\v 16 Asi akati kwaari: Umwe munhu wakaita chirayiro chikuru, akakokera vazhinji.
\v 17 Akatuma muranda wake nenguva yekurayira kuti ati kune vakange vakakokwa: Uyai, nekuti zvose zvagadzirwa zvino.
\v 18 Zvino vose vakatanga umwe neumwe kuzvikumbirira ruregerero. Wekutanga akati kwaari: Ndatenga munda, ndinofanira kuenda kunomuona; ndinokukumbira, undiregerere.
\v 19 Umwe akati: Ndatenga zvipani zvishanu zvenzombe, ndinoenda kundodziidza; ndinokumbira undiregerere.
\v 20 Uye umwe akati: Ndawana mukadzi, naizvozvo handigoni kuuya.
\v 21 Zvino muranda uyo wakauya akapira zvinhu izvi ishe wake. Ipapo mwene weimba akatsamwa, akati kumuranda wake: Buda nekukurumidza uende kumigwagwa nemunzira dzemuguta, uuyise pano varombo, nezvirema, nemhetamakumbo, nemapofu.
\v 22 Muranda ndokuti: Ishe, zvaitwa sezvamaraira, asi nzvimbo ichipo.
\v 23 Ishe akati kumuranda: Buda kumigwagwa nekuuzhowa, ugombedzere vapinde, kuti imba yangu izadzwe.
\v 24 Nekuti ndinoti kwamuri: Hakuna umwe kune varume avo vakakokwa ucharavira chirayiro changu.
\s Kutevera Jesu
\p
\v 25 Zvino zvaunga zvikuru zvaifamba naye; akatendeuka akati kwavari:
\v 26 Kana ani nani achiuya kwandiri, akasavenga baba vake namai, nemukadzi, nevana, nevanun'una nemadzikoma, nehanzvadzi, hongu, kunyange neupenyu hwake, haagoni kuva mudzidzi wangu.
\v 27 Zvino ani nani usingatakuri muchinjikwa wake akanditevera, haagoni kuva mudzidzi wangu.
\p
\v 28 Nekuti ndiani wenyu, unoti achida kuvaka shongwe, usingatangi agara pasi, akaverenga madhuriro, kana ane zvekupedzesa?
\v 29 Kuti zvimwe ateya nheyo akasagoma kupedza, vose vanoona vanotanga kumuseka,
\v 30 vachiti: Uyu munhu wakatanga kuvaka, asi akakoniwa kupedzisa.
\v 31 Kana ndeupi mambo, kana achienda kuhondo akamirisana neumwe mambo, usingatangi agara pasi, akafungisisa kana angagona nezvuru gumi kusangana neunouya akapikisana naye nezvuru makumi maviri?
\v 32 Asi kana zvisa\add kadaro\add*, iye achiri kure, unotuma nhume, akumbire zverugare.
\v 33 Saka saizvozvo, ani nani kwamuri usingasii zvose zaanazvo, haagoni kuva mudzidzi wangu.
\p
\v 34 Munyu wakanaka; asi kana munyu warasa kuvava, ucharungwa nei?
\v 35 Hauchina kufanira kunyange pamunda, kana padutu remupfudze; vanourashira kunze. Une nzeve dzekunzwa, ngaanzwe.

\c 14
\s Jesu unoporesa munhu unorukandwe
\p
\v 1 Zvino zvakaitika achipinda mumba momumwe wavakuru vavaFarisi kuzodya chingwa nomusi wesabata, kuti vakamucherekedza.
\v 2 Zvino tarira, kwakanga kunomumwe munhu pamberi pake waiva norukandwe.
\v 3 Ipao Jesu akapindura akataura kunyanzvi dzomutemo navaFarisi, achiti: Zviri pamutemo here kuporesa nomusi wesabata?
\v 4 Asi vakaramba vanyerere. Zvino aka\add mu\add*tora akamuporesa ndokumurega achienda.
\v 5 Akavapindura achiti: Ndianiko pakati penyu, ungati kana ane mbongoro kana nzombe ikawira mugomba, akasayibudisa pakarepo nomusi wesabata.
\v 6 Vakasagona kupindurazve pamusoro pezvinhu izvi.
\s Kuzvininipisa
\p
\v 7 Zvino wakataura mufananidzo kuna vakakokwa, paakaona kuti vanozvisanangurira sei zvigaro zvapamusoro, akati kwavari:
\v 8 Kana wakokwa nani zvake kumutambo wokuwana, usagara pachigaro chapamusoro; zvimwe mumwe unokudzwa kupfuurewe wakokwa\add vo\add* naye,
\v 9 zvino wakakukoka iwe naye, asvike ati kwauri: Dziurira uyu nzvimbo; uchatanga kugara kuchigaro chepasi uchinyara.
\v 10 Asi kana wakokwa, enda ugare pachigaro chepasi, kuti kana uyo wakakukoka, achisvika, agoti kwauri: Shamwari, kwira kumusoro; Zvino uchakudzwa pamberi pavose vagere pakudya newe.
\v 11 Nokuti ani nani unozvikudza, uchaninipiswa; nounozvininipisa uchakudzwa.
\p
\v 12 Ipapo akativo kunowakamukoka: Kana waita chisvusvuro kana chirayiro, usadana shamwari dzako, kana vana vamai vako kana hama dzako, kana vafumi vawakavakidzana navo, zvimwe vangazokukokavo, ugoripirwa.
\v 13 Asi kana waita mabiko, koka varombo, zvirema, mhetamakumbo, namapofu;
\v 14 ipapo ucharopafadzwa, zvavasina zvavangakuripira nazvo, nokuti ucharipirwa pakumuka kwavakarurama.
\s Mufananidzo wechirairo chikuru
\p
\v 15 Mumwe wavakanga vagere naye pakudya wakati achinzwa izvi, akati kwaari: Wakaropafadzwa uyo uchadya zvokudya paushe hwaMwari.
\p
\v 16 Iye akati kwaari: Mumwe munhu wakagadzira chirayiro chikuru, akakokera vazhinji.
\v 17 Akatuma muranda wake nenguva yokurayira kuti ati kuna vakanga vakakokwa: Uyai, nokuti zvose zvagadzirwa zvino.
\v 18 Ipapo vose vakatanga mumwe nomumwe kuzvikumbirira ruregerero. Wokutanga akati kwaari: Ndatenga munda, ndinofanira kuenda kumbondouona; ndinokukumbira, undiregerere.
\v 19 Mumwe akati: Ndatenga zvipani zvishanu zvenzombe, ndinoenda, kundodziidza; ndinokumbira undiregerere.
\v 20 Mumwe akati: Ndawana mukadzi, naizvozvo handingauyi.
\v 21 Naizvozvo muranda akauya, akakumikidza zvinhu izvi ishe wake. Ipapo mwene weimba akatsamwa, akati kumuranda wake: Buda nokukurumidza uende kumigwagwa nemunzira dzomuguta, uuye pano navarombo, nezvirema, nemhetamakumbo, namapofu.
\v 22 Muranda akati: Ishe, zvaitwa sezvamaraira, asi nzvimbo ichipo.
\v 23 Ishe akati kumuranda: Buda kumigwagwa mikuru nokuuzhowa, ugombedzere vapinde, kuti imba yangu izadzwe.
\v 24 Nokuti ndinoti kwamuri: Hakuno mumwe kunavarume avo vakakokwa ucharavira chirayiro changu.
\s Kutevera Jesu
\p
\v 25 Zvino zvaunga zvikuru zvaifamba naye; akatendeuka akati kwavari:
\v 26 Kana ani nani achiuya kwandiri, akasavenga baba vake namai, nomukadzi, navana, navanun'una namadzikoma, nehanzvadzi, hongu, kunyange noupenyu hwakevo, haangavi mudzidzi wangu.
\v 27 Zvino ani nani usingatakuri muchinjikwa wake akanditevera, haangavi mudzidzi wangu.
\v 28 Nokuti ndiani wenyu, unoti achida kuvaka rusvingo, usingatangi kugara pasi, akaverenga kudhura \add kwayo\add*, kana ane \add mari\add* yokuipedzisa nayo?
\v 29 Kuti zvimwe akateya nheyo akakoniwa kupedzisa, vose vanoona vanotanga kumuseka,
\v 30 vachiti: Uyu munhu wakatanga kuvaka, asi akakoniwa kupedzisa.
\v 31 Kana ndoupiko mambo, kana achienda kuhondo akamirisana nomumwe mambo, usingatangi kugara pasi, akabvunza kana angakwanisa, nezvuru gumi, kusangana nounouya akamirisana naye nezvuru makumi maviri?
\v 32 Asi kana zvisakadaro, iye achiri kure, unotuma nhume, kundokumbira mashoko orugare.
\v 33 Saka saizvozvovo, ani nani kwamuri usingasiyi zvose zaanazvo, haangavi mudzidzi wangu.
\v 34 Munyu wakanaka; asi kana munyu usingachivavi, ucharungwa neiko?
\v 35 Hauchina kufanira kunyange pamunda, kana padutu romupfudze; vanourashira kunze. Unenzeve dzokunzwa, ngaanzwe.

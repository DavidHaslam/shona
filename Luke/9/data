\c 9
\s Vanegumi navaviri vanotumwa kunoparidza nokuporesa
\p
\p
\v 1 Zvino wakadana pamwechete vad vanegumi navaviri, akavapa simba nechikuriri pamusoro pemweya yakaipa yose, nokuporesa zvirwere.
\v 2 Akavatuma kuparidza vushe bwaMwari nokuporesa varwere.
\v 3 Zvino akati kwavari: Musatongotora zvomunzira, kana mudonzvo, kana hombodo, kana chingwa, kana mari; musava nenguvo mbiri.
\v 4 Imba ipi neipi yamunopinda mairi, garaimo, mugozobvapo.
\v 5 Vuye ani nani usingakugamuchirii, kana mobva paguta iro, muzuze guruva rose riri patsoka dzenyu, chive chapupu kwavari.
\v 6 Ipapo vakabva, vakapota nemisha, vakaparidza evhangeri, nokuporesa panzvimbo dzose.
\s Herodhe unokanganiswa pamusoro paJohwani Mubhabhatidzi
\p
\v 7 Zvino Herodhe, mubati, wakanzwa zvose zvakanga zvichiitwa naye; akakanganiswa, nokuti vamwe vakanga vachiti, Johwani wakamuka kuvakafa;
\v 8 vamwe kuti Eria wavonekwa; navamwe, kuti mumwe wavaporofita vekare wamuka.
\v 9 Herodhe akati: Johwani ndakamugura musoro; zvino ndianiko uyu, wandinonzwa zvinhu zvakadai pamusoro pake? Akatsvaka kumuvona.
\s Vanezvuru zvishanu vanopiwa zvokudya naJesu
\p
\v 10 Zvino Vapositora vakati vadzoka, vakamurondedzera zvose zvavakanga vaita; akavatora, akaenda navo pachivande kurenje reguta rainzi Bhetisaidha.
\v 11 Zvino chaunga richi\add zvi\add*ziva, chikamutevera; akarigamuchira, akarivudza zvovushe bwaMwari, akaporesa vakanga vachida kuporeswa.
\v 12 Zuva rakati rovira, vanegumi navaviri vakavuya, vakati kwaari: Endisai chaunga, chiende kumisha nokuruwa rwakapoteredza, chigare'ko, chiwane zvokudya; nokuti pano patiri panzvimbo yerenje.
\v 13 Asi iye wakati kwavari: Muvape imi, vadye. Vakati: Isu hatinezvingwa zvingapfuvura zvishanu, nehove mbiri, kunze kokuti taenda kundotengera vanhu ava vose zvokudya.
\v 14 Nokuti vaiva varume vanenge zvuru zvishanu. Akati kuvadzidzi vake: Vagarisei pasi vaite mapoka, \add anavanhu\add* vanenge makumi mashanu.
\v 15 Vakaita saizvozvo, vakavagarisa vose.
\v 16 Ipapo akatora zvingwa zvishanu nehove mbiri, akatarira kudenga, akazviropafadza, akazvimedura, ndokupa vadzidzi kuti vaise pamberi pechaunga.
\v 17 Vakadya, vakaguta vose; vakavunganidza zvimedu zvavakanga vasarirwa nazvo, matengu anegumi namaviri.
\s Petro unopupura kuti Jesu ndiye Kristu
\p
\v 18 Zvino wakati ari oga achinyengetera, vadzidzi vake vakanga vanaye; akavabvunza, achiti: Ruzhinji rwunoti ndini aniko?
\v 19 Ivo vakapindura, vakati: Johwani Mubhabhatidzi; asi vamwe Eria; vamwezve, kuti mumwe wavaporofita vekare wamukazve.
\v 20 Akati kwavari: Ko imwi munoti ndini ani? Ipapo Petro akapindura, akati: Kristu waMwari.
\v 21 Akavayambira zvikuru, nokuvaraira kuti varege kuzivisa munhu izvozvo;
\v 22 achiti: Mwanakomana womunhu unofanira kutambudzika zvizhinji, nokurambwa navakuru navaprista vakuru navanyori, nokuvurawa, nokumutswa nezuva retatu.
\s Kutevera Jesu
\p
\v 23 Zvino wakati kuna vose: Kana munhu achida kutevera shure kwangu, ngaazvirambe, atakure muchinjikwa wake zuva rimwe nerimwe, anditevere.
\v 24 Nokuti aninani unoda kuponesa vupenyu bwake, ucharashikirwa nabwo; asi unorashikirwa novupenyu bwakwe nokuda kwangu, ndiye uchabwuponesa.
\v 25 Nokuti zvinobatsireiko munhu, kana awana nyika yose, akarashikirwa noupenyu hwake kana kurashiwa.?
\v 26 Nokuti ani nani unonyara pamusoro pangu napamashoko angu, Mwanakomana womunhu uchanyaravo pamusoro pake paanovuya nokubwinya kwake nokwaBaba, nokwavatumwa vatsvene.
\v 27 Asi ndinokuvudzai zvirokwazvo: Vamwe varipo kunavamire pano vasingazonzwi rufu; vasati vavona vushe bwaMwari.
\s Kubwinya kwaJesu pagomo
\p
\v 28 Zvino pashure pamashoko awa, kwakati kwapera mazuva anenge masere akatora Petro naJohwani naJakobho, akakwira mugomo kundonyengetera.
\v 29 Zvino wakati achinyengetera, mugarire wechiso chake ukashanduka, nguvo dzake dzikachena, dzikapenya.
\v 30 Zvino tarira, varume vaviri vakataura naye, vana Mozisi naEria;
\v 31 Vakavonekwa mukuhwinya, akataura zvokuenda kwake kwaakanga wondopedzisa paJerusarema.
\v 32 Zvino Petro, navaiva naye, vakanga varemerwa nehope; asi vakati vachipepuka, vakavona kubwinya kwake, navarume vaviri vakamira naye.
\v 33 Zvino vakati voparadzana, Petro akati kunaJesu: Tenzi, zvakanaka kuti tive pano; ngativake matumba matatu, rimwe renyu, rimwe raMozisi, rimwe raEria, asingazivi zvaanoreva.
\v 34 Wakati achataura izvozvo, gore rikavuya, rikavafukidza; vakatya vachipinda mugore.
\v 35 Ipapo inzwi rakabva mugore, richiti; Uyu Mwanakomana wangu, unodikamwa mumunzwei!
\v 36 Inzwi rakati raenda, Jesu akavonekwa ari oga. Vakanyarara, vakasavudza munhu; namazuva iwayo, chinhu chimwe nechimwe chavakanga vavona.
\s Jesu unoporesa mukomana unezvipusha
\p
\v 37 Zvino kwakati nezuva raitevera, vakati vaburuka mugomo, chaunga chikuru chikasangana navo.
\v 38 Zvino tarira, mumwe murume pakati pavazhinji wakadana, achiti: Mudzidzisi, ndinokukumbirai kuti mutarire mwanakomana wangu nokuti ndiye mwana wangu mumwe woga.
\v 39 Tarirai, mweya unomubata, zvino pakarepo woridza mhere; unomubvundisa, achipupuma furo; haudi kumurega, asi unomurwadzisa zvikuru.
\v 40 Ndakakumbira kuvadzidzi venyu kuti vaubudise, vakasagona.
\v 41 Jesu akapindura, akati: Haiwa! Rudzi rusingatendi, rwakatsauka; ndichagara nemwi kusvikira rinhiko, ndichikuitirai moyo murefu? Vuya pano nomwanakomana wako.
\v 42 Zvino wakati achavuya, mweya wakaipa ukamuwisira pasi, ukamubvundisa zvikuru. Asi Jesu wakadziva mweya wetsvina, akaporesa mwana, akamudzosera kunaBaba vake.
\v 43 Vose vakashamiswa novukuru bwaMwari. Zvino vose vachashamiswa nezvose zvaakaita, akati kuvadzidzi vake:
\s Jesu unotaura zvorufu rwake nokumuka kwake
\p
\v 44 Mashoko awa ngaadzike munzeve dzenyu; nokuti Mwanakomana womunhu uchaiswa mumavoko avanhu.
\v 45 Asi ivo havana kunzwisisa shoko iri; vakanga vakazvivanzirwa, kuti varege kukunzwisisa; vakatya kumubvunza pamusoro peshoko iri.
\s Mukuru pavushe bwokudenga
\p
\v 46 Zvino nharo dzikamuka pakati pavo, kuti ndiani ungava mukuru kwavari.
\v 47 Asi Jesu, zvaakanga achiziva kufunga kwemoyo yavo, akatora mwana muduku, akamuisa parutivi rwake,
\v 48 akati kwavari: Aninani unogamuchira mwana uyu muzita rangu, unondigamuchira ini, ani nani unondigamuchira ini unogamuchira wakandituma; uyu uri muduku kwamuri mose, uchava mukuru.
\v 49 Johwani akapindura, akati: Tenzi, tavona munhu achibudisa mweya yakaipa muzita renyu, tikamudzivisa, nokuti haateverani nesu.
\v 50 Asi Jesu akati kwaari: Musa\add mu\add*dzivisa; nokuti usingapesani nesu, unesu.
\s VaSamaria vanoramba kugamuchira Jesu
\p
\v 51 Zvino kwakati pakupera kwemazuva okukwidzwa kwake, wakaramba akarinzira chiso chake kuenda Jerusarema,
\v 52 akatuma nhume pamberi pechiso chake. Idzo dzikaenda, dzikapinda mumusha wavaSamaria kundomugadzirira.
\v 53 Asi havana kumugamuchira, nokuti chiso chake chakanga chakaringira Jerusarema.
\v 54 Vadzidzizi vake, Jakobho naJohwani, vakati vachi\add zvi\add*vona, vakati: Ishe, munoda kuti tiraire moto uburuke kudenga, uvaparadze sezvakaitwa naEria here?
\v 55 Asi iye wakatendevuka, akavadziva akati: Hamuzivi kuti muri vomweya wakadii.
\v 56 Nokuti mwanakomana womunhu haana kuvuya kuzoparadza vupenyu hwavanhu asi ku\add bwu\add*ponesa. Ipapo vakaenda kuneumwe musha.
\s Kutevera Jesu
\p
\v 57 Zvino vakati vachifamba munzira, mumwe \add munhu\add* akati kwaari: Ishe ndichakuteverai kupi zvako kwamunoenda.
\v 58 Jesu akati kwaari: Mhungubwe dzinemwena, neshiri dzokudenga matendere, asi Mwanakomana womunhu haana paangatsamidza musoro.
\v 59 Akati kunomumwe: Nditevere. Asi iye akati: Nditenderei henyu ndimbondoviga baba vangu.
\v 60 Jesu akati kwaari: Rega vakafa vavige vakafa vavo; asi iwe, enda undoparidza vushe bwaMwari.
\v 61 Mumwezve akati: Ndichakuteverai Ishe, asi nditenderei henyu ndimbondowonekana navari mumba mangu.
\v 62 Asi Jesu akati kwaari: Hakunomunhu ungati kana aisa ruvoko rwake pabadza, akacheukira shure, wakafanirwa novushe bwaMwari.

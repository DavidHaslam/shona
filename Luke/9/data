\c 9
\s Gumi navaviri vanotumwa kunoparidza nokuporesa
\p
\v 1 Zvino wakadanira pamwechete vadzidzi vake gumi navaviri, akavapa simba nechikuriri pamusoro pemadhimoni ose, nokuporesa zvirwere.
\v 2 Akavatuma kuparidza ushe hwaMwari nokuporesa varwere.
\v 3 Zvino akati kwavari: Musatora chinhu cherwendo, kana mudonzvo, kana nhava, kana chingwa, kana mari; uye musava nenguvo mbiri umwe noumwe.
\v 4 Uye imba ipi neipi yamunopinda mairi, garaimo, mugobvamo.
\v 5 Uye ani nani usingakugamuchirii, kana mobuda paguta iro, kunyange guruva riri patsoka dzenyu muzuze, hwuve uchapupu hwakamirisana navo.
\v 6 Ndokubva vakafamba vachigura misha, vachiparidza evhangeri, nokuporesa panzvimbo dzose.
\s Herodhe unokanganiswa pamusoro paJohwani Mubhabhatidzi
\p
\v 7 Zvino Herodhe, umwe wavatongi vana wakanzwa nezvose zvakaitwa naye; akakanganisika, nokuti zvairehwa navamwe kuti Johwani wakange amuka kuvakafa;
\v 8 navamwe kuti Eria waonekwa; navamwe kuti umwe wavaporofita vekare wamuka.
\v 9 Asi Herodhe wakati: Johwani ndakagura musoro ini; asi ndiani uyu, wandinonzwa zvinhu zvakadai pamusoro pake? Akashuva kumuona.
\s Vanezvuru zvishanu vanopiwa chikafu naJesu
\p
\v 10 Zvino vaapositori vakati vadzoka, vakamurondedzera zvose zvavakanga vaita. Akavatora, akaenda navo vari voga kunzvimbo yerenje reguta rinonzi Bhetisaidha.
\v 11 Zvino zvaunga zvakati zva\add zvi\add*ziva, zvikamutevera; akavagamuchira, akataura kwavari zvoushe hwaMwari, akaporesa vakanga vachida kuporeswa.
\p
\v 12 Zuva raiva rovira; gumi navaviri vakauya vakati kwaari: Endisai chaunga, kuti vaende kumisha nokuruwa rwakapoteredza, vagareko, vawane chikafu; nokuti pano patiri panzvimbo yerenje.
\v 13 Asi wakati kwavari: Vapei imwi ivo kuti vadye. Vakati: Isu hatina zvinopfuura zvingwa zvishanu, nehove mbiri, kunze kokuti taenda kunotengera vanhu ava vose chikafu.
\v 14 Nokuti vaiva varume vanenge zvuru zvishanu. Akati kuvadzidzi vake: Vagarisei pasi mumapoka, makumi mashanu \add paboka\add* roga roga.
\v 15 Vakaita saizvozvo, vakavagarisa vose pasi.
\v 16 Ipapo akatora zvingwa zvishanu nehove mbiri, akatarira kumusoro kudenga, akazviropafadza, aka\add zvi\add*medura, ndokupa vadzidzi kuti vagadzike pamberi pechaunga.
\v 17 Vakadya, vakaguta vose; kukanongwa zvimedu zvavakasarirwa nazvo, matengu gumi namaviri.
\s Petro unopupura kuti Jesu ndiye Kristu
\p
\v 18 Zvino zvakaitika ari oga achinyengetera, vadzidzi vake vakanga vanaye; akavabvunza, achiti: Zvaunga zvinoti ndini ani?
\v 19 Ivo vakapindura vakati: Johwani Mubhabhatidzi; asi vamwe: Eria; navamwe, kuti umwe wavaporofita vekare wamukazve.
\v 20 Akati kwavari: Ko imwi munoti ndini ani? Petro akapindura akati: Kristu waMwari.
\v 21 Akavayambirisa, nokuraira kuti varege kuzivisa munhu izvozvo;
\v 22 achiti: Mwanakomana womunhu unofanira kutambudzika zvikuru, nokurambwa navakuru navapristi vakuru navanyori, nokuurawa, nokumutswa zuva retatu.
\s Kutevera Jesu
\p
\v 23 Zvino wakati kuna vose: Kana \add munhu\add* achida kunditevera, ngaazvirambe, atakure muchinjikwa wake zuva rimwe nerimwe, anditevere.
\v 24 Nokuti ani nani unoda kuponesa upenyu hwake, ucharasikirwa nahwo; asi ani nani unorasikirwa noupenyu hwake nokuda kwangu, iye uchahuponesa.
\v 25 Nokuti munhu ungabatsirwa neiko, kana akawana nyika yose, asi iye pachake azvitadzire kana kurasika?
\v 26 Nokuti ani nani unonyara pamusoro pangu napamashoko angu, Mwanakomana womunhu uchanyaravo pamusoro pake paanouya mukubwinya kwake nokwaBaba, nokwavatumwa vatsvene.
\v 27 Asi ndinokuudzai zvechokwadi: Varipo vamwe vamire pano vasingazoraviri rufu; kusvikira vaona ushe hwaMwari.
\s Kubwinya kwaJesu pagomo
\p
\v 28 Zvino zvakaitika mazuva anenge masere mushure mamashoko awa, kuti wakatora Petro naJohwani naJakobho, akakwira mugomo kundonyengetera.
\v 29 Zvino zvakaitika mukunyengetera kwake, chimiro chechiso chake chikashanduka, nguvo dzake d\add zika\add*chena, \add dzika\add*penya.
\v 30 Zvino tarira, varume vaviri vakataura naye, vaiva Mozisi naEria;
\v 31 Vakaoneka mukubwinya, akataura zvokuenda kwake kwaakanga achindopedzisa paJerusarema.
\v 32 Asi Petro navaiva naye vakanga varemerwa nehope; asi vakati vapepuka, vakaona kubwinya kwake, navarume vaviri vaiva vamire naye.
\v 33 Zvino zvakaitika pakubva kwavo paari, Petro akati kuna Jesu: Tenzi, zvakanaka kuti tive pano; zvino ngativake matumba matatu, rimwe renyu, nerimwe raMozisi, nerimwe raEria, asingazivi zvaanoreva.
\v 34 Wakati achitaura izvozvo, kwakauya gore, rikavatibikira; vakatya pakupinda kwavo mugore.
\v 35 Zvino kwakabuda inzwi mugore, richiti; Uyu Mwanakomana wangu unodikamwa; inzwai ivo!
\v 36 Zvino inzwi rakati raenda, Jesu akaonekwa ari oga. Asi vakanyarara, vakasaudza munhu mumazuva iwayo chimwe chezvinhu zvavakanga vaona.
\s Jesu unoporesa mukomana une zvipusha
\p
\v 37 Zvino zvakaitika kuti nezuva raitevera, vaburuka mugomo, chaunga chikuru chikamuchingamidza.
\v 38 Zvino tarira, murume muchaunga wakadanidzira, achiti: Mudzidzisi, ndinokukumbirisai, tarirai mwanakomana wangu nokuti ndiye mwanakomana wangu woga,
\v 39 zvino tarirai, mweya unomubata, pakarepo woridza mhere, uye unomubvundisa achipupuma furo, unorema kubva paari, asi uchimudambura-dambura.
\v 40 Zvino ndakakumbirisa vadzidzi venyu kuti vaubudise, asi vakasagona.
\v 41 Jesu achipindura akati: Haiwa! Zera risina rutendo rakatsauka, ndichava nemwi kusvikira rinhiko, ndichikuitirai moyo murefu? uyisa mwanakomana wako pano.
\v 42 Zvino wakati achauya, dhimoni rikamudambura, rikamugwinhisa zvikuru; Asi Jesu wakatsiura mweya wetsvina, akaporesa mwana, akamudzosera kuna Baba vake.
\p
\v 43 Vose vakashamiswa noukuru hwaMwari. Zvino vose vachakashamiswa nezvose zvakaitwa naJesu, akati kuvadzidzi vake:
\s Jesu unotaura zvorufu rwake nokumuka kwake
\p
\v 44 Isai mashoko awa munzeve dzenyu: Nokuti Mwanakomana womunhu uchakumikidzwa mumaoko avanhu.
\v 45 Asi ivo havana kunzwisisa chirevo ichi, uye chakanga chakavanzika kwavari, kuti vasarinzwisisa; vakatya kumubvunza pamusoro pechirevo ichi.
\s Mukuru paushe hwokudenga
\p
\v 46 Zvino kwakamuka nharo pakati pavo, \add kuti\add* ndiani ungava mukuru kwavari.
\v 47 Asi Jesu wakati achiona kufunga kwemoyo wavo, akatora mwana muduku, akamuisa parutivi rwake,
\v 48 akati kwavari: Ani nani unogamuchira mwana muduku uyu muzita rangu, unogamuchira ini, uye ani nani unogamuchira ini unogamuchira wakandituma; nokuti muduku pakati penyu mose, uchava mukuru.
\p
\v 49 Johwani akapindura akati: Tenzi, taona umwe achibudisa madhimoni muzita renyu, tikamudzivisa, nokuti haateverani nesu.
\v 50 Asi Jesu akati kwaari: Musa\add mu\add*dzivisa, nokuti uyo usingatipikisi, ndowedu.
\s VaSamaria vanoramba kugamuchira Jesu
\p
\v 51 Zvino zvakaitika pakupera kwemazuva okukwidzwa kwake, kuti iye wakaramba akarinzira chiso chake kuenda Jerusarema,
\v 52 akatuma vatumwa pamberi pechiso chake; vakaenda, vakapinda mumusha wavaSamaria, kundomugadzirira.
\v 53 Asi havana kumugamuchira, nokuti chiso chake chakanga chakaringira Jerusarema.
\v 54 Zvino vadzidzisi vake, Jakobho naJohwani, vakati vachi\add zvi\add*ona vakati: Ishe, munoda kuti tiraire moto uburuke kubva kudenga, uvaparadze sezvakaitwa naEria here?
\v 55 Asi wakatendeuka akavatsiura akati: Hamuzivi kuti muri vomweya wakadii.
\v 56 Nokuti mwanakomana womunhu haana kuuya kuzoparadza upenyu hwavanhu asi ku\add hwu\add*ponesa. Ndokuenda kune umwe musha.
\s Kutevera Jesu
\p
\v 57 Zvino zvakaitika vachifamba munzira, umwe wakati kwaari: Ishe, ndichakuteverai kupi zvako kwamunoenda.
\v 58 Jesu akati kwaari: Makava ane mwena, neshiri dzedenga matendere; asi Mwanakomana womunhu haana paanotsamidza musoro.
\v 59 Akati kune mumwe: Nditevere. Asi iye akati: Ishe, nditenderei kundoviga baba vangu pakutanga.
\v 60 Asi Jesu wakati kwaari: Rega vakafa vavige vakafa vavo; asi iwe enda undoparidza ushe hwaMwari.
\v 61 Mumwezve akati: Ndichakuteverai Ishe, asi nditenderei henyu ndinovawoneka ivo vari mumba mangu.
\v 62 Asi Jesu akati kwaari: Hakunomunhu ungati kana aisa ruoko rwake pabadza, akacheukira shure, wakafanira ushe hwaMwari.

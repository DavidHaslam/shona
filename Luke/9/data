\c 9
\s Vanegumi navaviri vanotumwa kunoparidza nokuporesa
\p
\p
\v 1 Zvino wakadana pamwechete vadzidzi vanegumi navaviri, akavapa simba nechikuriri pamusoro pemweya yakaipa yose, nokuporesa zvirwere.
\v 2 Akavatuma kunoparidza vushe bwaMwari nokuporesa varwere.
\v 3 Zvino akati kwavari: Musatongotora chinhu cherwendo, kana mudonzvo, kana nhava, kana chingwa, kana mari; musava nenguvo mbiri.
\v 4 Vuye imba ipi neipi yamunopinda mairi, garaimo, mugozobvapo.
\v 5 Vuye ani nani usingakugamuchirii, kana mobuda paguta iro, muzuze guruva rose riri patsoka dzenyu, chive chapupu kwavari.
\v 6 Ipapo vakabva, vakapota nemisha, vachiparidza evhangeri, nokuporesa panzvimbo dzose.
\s Herodhe unokanganiswa pamusoro paJohwani Mubhabhatidzi
\p
\v 7 Zvino Herodhe, mumwe wavatongi vana, wakanzwa pamusoro pezvinhu zvose zvaiitwa naye; akakanganiswa, nokuti zvainzi navamwe Johwani wakange amutswa kuvakafa;
\v 8 vamwevo vachiti: Eria wavonekwa; navamwe vachiti: mumwe wavaporofita vekare wamuka.
\v 9 Asi Herodhe wakati: Johwani ndakagura musoro; asi ndianiko uyu, wandinonzwa zvinhu zvakadai pamusoro pake? Akashuva kumuvona.
\s Vanezvuru zvishanu vanopiwa zvokudya naJesu
\p
\v 10 Zvino Vapositora vakati vadzoka, vakamurondedzera zvose zvavakanga vaita; akavatora, akaenda navo pachivande kunzvimbo yerenje reguta rinonzi Bhetisaidha.
\v 11 Zvino chaunga chakati cha\add zvi\add*ziva, chikamutevera; akachigamuchira, akataura kwavari zvovushe bwokudenga, akaporesa vakanga vachida kuporeswa.
\v 12 Zuva rakati rovira, vanegumi navaviri vakavuya, vakati kwaari: Endisai chaunga, chiende kumisha nokuruwa rwakapoteredza, chigare'ko, chiwane zvokudya; nokuti pano patiri panzvimbo yerenje.
\v 13 Asi iye wakati kwavo kwvari: Vapei imwi kuti vadye. Ivo vakati: Isu hatina zvingwa zvingapfuvura zvishanu, nehove mbiri, kunze kokuti taenda kundotengera vanhu ava vose zvokudya.
\v 14 Nokuti vaiva varume vanenge zvuru zvishanu. Akati kuvadzidzi vake: Vagarisei pasi mumapoka, makumi mashanu \add paboka\add* roga roga.
\v 15 Vakaita saizvozvo, vakavagarisa vose pasi.
\v 16 Ipapo akatora zvingwa zvishanu nehove mbiri, akatarira kudenga, akazviropafadza, aka\add zvi\add*medura, ndokupa vadzidzi kuti vagadzike pamberi pechaunga.
\v 17 Ivo vakadya, vakaguta vose; kukanongwa zvimedu zvavakasarirwa nazvo, matengu anegumi namaviri.
\s Petro unopupura kuti Jesu ndiye Kristu
\p
\v 18 Zvino zvakaitika ari oga achinyengetera, vadzidzi vake vakanga vanaye; akavabvunza, achiti: Ruzhinji rwunoti ndini aniko?
\v 19 Ivo vakapindura, vakati: Johwani Mubhabhatidzi; asi vamwe Eria; vamwezve, kuti mumwe wavaporofita vekare wamukazve.
\v 20 Akati kwavari: Ko imwi munoti ndini ani? Petro akapindura, akati: Kristu waMwari.
\v 21 Akavayambira zvikuru, nokuvaraira kuti varege kuzivisa munhu izvozvo;
\v 22 achiti: Mwanakomana womunhu unofanira kutambudzika zvinhu zvizhinji, nokurambwa navakuru navaprista vakuru navanyori, nokuvurawa, nokumutswa zuva retatu.
\s Kutevera Jesu
\p
\v 23 Zvino wakati kuna vose: Kana munhu achida kutevera shure kwangu, ngaazvirambe, atakure muchinjikwa wake zuva rimwe nerimwe, anditevere.
\v 24 Nokuti aninani unoda kuponesa vupenyu bwake, ucharashikirwa nabwo; asi ani nani unorashikirwa novupenyu bwakwe nokuda kwangu, ndiye uchabwuponesa.
\v 25 Nokuti munhu ungabatsirwa neiko, kana akawana nyika yose, akarashikirwa noupenyu hwake kana kurashirwa kure.?
\v 26 Nokuti ani nani unonyara pamusoro pangu napamashoko angu, Mwanakomana womunhu uchanyaravo pamusoro pake paanovuya mukubwinya kwake nokwaBaba, nokwavatumwa vatsvene.
\v 27 Asi ndinokuvudzai zvezvokwadi: Varipo vamwe vamire pano vasingazoraviri rufu; kusvikira vavona vushe bwaMwari.
\s Kubwinya kwaJesu pagomo
\p
\v 28 Zvino zvakaitika mazuva anenge masere mushure mamashoko awa, kuti wakatora Petro naJohwani naJakobho, akakwira mugomo kundonyengetera.
\v 29 Zvino zvakaitika mukunyengetera kwake, chimiro chechiso chake chikashanduka, nguvo dzake d\add zika\add*chena, \add dzika\add*penya.
\v 30 Zvino tarira, varume vaviri vakataura naye, vaiva vana Mozisi naEria;
\v 31 Vakavonekwa mukuhwinya, akataura zvokuenda kwake kwaakanga achindopedzisa paJerusarema.
\v 32 Asi Petro, naivo vaiva naye, vakanga varemerwa nehope; asi vakati vapepuka, vakavona kubwinya kwake, navarume vaviri vaiva vakamira naye.
\v 33 Zvino zvakaitika apo vobva paari, Petro akati kunaJesu: Tenzi, zvakanaka kuti tive pano; zvino ngativake matumba matatu, rimwe renyu, nerimwe raMozisi, nerimwe raEria, asingazivi zvaanoreva.
\v 34 Wakati achataura izvozvo, kwakavuya gore, rikavafukidza; vakatya pakupinda kwavo mugore.
\v 35 Ipapo kukabuda inzwi mugore, richiti; Uyu Mwanakomana wangu, unodikamwa mumunzwei!
\v 36 Zvino inzwi rakati raenda, Jesu akavonekwa ari oga. Asi vakanyarara, vakasavudza munhu namazuva iwayo chinhu chimwe nechimwe chavakanga vavona.
\s Jesu unoporesa mukomana unezvipusha
\p
\v 37 Zvino zvakaitika kuti nezuva raitevera, vakati vaburuka mugomo, chaunga chikuru chikasangana navo.
\v 38 Zvino tarira, mumwe murume pakati pechaunga wakadana, achiti: Mudzidzisi, ndinokukumbirai, tarirai mwanakomana wangu nokuti ndiye mwanakomana wangu woga,
\v 39 zvino tarirai, mweya unomubata, pakarepo woridza mhere, vuye unomubvundisa achipupuma furo; haudi kumurega, asi unomukuvadza zvikuru.
\v 40 Zvino ndakakumbira kuvadzidzi venyu kuti vaubudise, vakasagona.
\v 41 Jesu achipindura, akati: Haiwa! Rudzi rusingatendi rwakatsauka, ndichava nemwi kusvikira rinhiko, ndichikuitirai moyo murefu? Vuyisa mwanakomana wako pano.
\v 42 Zvino wakati achavuya, mweya wakaipa ukamuwisira pasi, ukamugwinhisa zvikuru; Asi Jesu wakadziva mweya wetsvina, akaporesa mwana, akamukumikidza zvakare kunaBaba vake.
\v 43 Vose vakashamiswa novukuru bwaMwari. Zvino vose vachashamiswa nezvose zvakaitwa na Jesu, akati kuvadzidzi vake:
\s Jesu unotaura zvorufu rwake nokumuka kwake
\p
\v 44 Mashoko awa ngaadzike munzeve dzenyu: Nokuti Mwanakomana womunhu uchakumikidzwa mumavoko avanhu.
\v 45 Asi ivo havana kunzwisisa shoko iri, rakanga rakavarwa kwavari, kuti varege kukunzwisisa; vakatya kumubvunza pamusoro peshoko iri.
\s Mukuru pavushe bwokudenga
\p
\v 46 Zvino kwakamuka nharo pakati pavo, \add kuti\add* ndiani ungava mukuru kwavari.
\v 47 Asi Jesu wakati achivona kufunga kwemoyo yavo, akatora mwana muduku, akamuisa parutivi rwake,
\v 48 akati kwavari: Aninani unogamuchira mwana uyu muzita rangu, unondigamuchira ini, ani nani unondigamuchira ini unogamuchira wakandituma; uyu uri muduku kwamuri mose, uchava mukuru.
\v 49 Johwani akapindura, akati: Tenzi, tavona munhu achibudisa mweya yakaipa muzita renyu, tikamudzivisa, nokuti haateverani nesu.
\v 50 Asi Jesu akati kwaari: Musa\add mu\add*dzivisa; nokuti usingapesani nesu, unesu.
\s VaSamaria vanoramba kugamuchira Jesu
\p
\v 51 Zvino kwakati pakupera kwemazuva okukwidzwa kwake, wakaramba akarinzira chiso chake kuenda Jerusarema,
\v 52 akatuma nhume pamberi pechiso chake. Idzo dzikaenda, dzikapinda mumusha wavaSamaria kundomugadzirira.
\v 53 Asi havana kumugamuchira, nokuti chiso chake chakanga chakaringira Jerusarema.
\v 54 Vadzidzizi vake, Jakobho naJohwani, vakati vachi\add zvi\add*vona, vakati: Ishe, munoda kuti tiraire moto uburuke kudenga, uvaparadze sezvakaitwa naEria here?
\v 55 Asi iye wakatendevuka, akavadziva akati: Hamuzivi kuti muri vomweya wakadii.
\v 56 Nokuti mwanakomana womunhu haana kuvuya kuzoparadza vupenyu hwavanhu asi ku\add bwu\add*ponesa. Ipapo vakaenda kuneumwe musha.
\s Kutevera Jesu
\p
\v 57 Zvino vakati vachifamba munzira, mumwe \add munhu\add* akati kwaari: Ishe ndichakuteverai kupi zvako kwamunoenda.
\v 58 Jesu akati kwaari: Mhungubwe dzinemwena, neshiri dzokudenga matendere, asi Mwanakomana womunhu haana paangatsamidza musoro.
\v 59 Akati kunomumwe: Nditevere. Asi iye akati: Nditenderei henyu ndimbondoviga baba vangu.
\v 60 Jesu akati kwaari: Rega vakafa vavige vakafa vavo; asi iwe, enda undoparidza vushe bwaMwari.
\v 61 Mumwezve akati: Ndichakuteverai Ishe, asi nditenderei henyu ndimbondowonekana navari mumba mangu.
\v 62 Asi Jesu akati kwaari: Hakunomunhu ungati kana aisa ruvoko rwake pabadza, akacheukira shure, wakafanirwa novushe bwaMwari.

\c 9
\s Gumi nevaviri vanotumwa kunoparidza nekuporesa
\p
\v 1 Zvino wakadanira pamwe vadzidzi vake gumi nevaviri, akavapa simba nechikuriri pamusoro pemadhimoni ose, nekuporesa zvirwere.
\v 2 Akavatuma kuparidza ushe hwaMwari nekuporesa varwere.
\v 3 Zvino akati kwavari: Musatora chinhu cherwendo, kana mudonzvo, kana nhava, kana chingwa, kana mari; uye musava nenguvo mbiri umwe neumwe.
\v 4 Uye imba ipi neipi yamunopinda mairi, garaimo, mugobvamo.
\v 5 Uye ani nani usingakugamuchirii, kana mobuda paguta iro, kunyange guruva riri patsoka dzenyu muzuze, hwuve uchapupu hwakamirisana navo.
\v 6 Ndokubva vakafamba vachigura misha, vachiparidza evhangeri, nekuporesa panzvimbo dzose.
\s Herodhe unokanganiswa pamusoro paJohwani Mubhabhatidzi
\p
\v 7 Zvino Herodhe, umwe wavatongi vana wakanzwa nezvose zvakaitwa naye; akakanganisika, nekuti zvairehwa nevamwe kuti Johwani wakange amuka kuvakafa;
\v 8 nevamwe kuti Eria waonekwa; nevamwe kuti umwe wavaporofita vekare wamuka.
\v 9 Asi Herodhe wakati: Johwani ndakagura musoro ini; asi ndiani uyu, wandinonzwa zvinhu zvakadai pamusoro pake? Akashuva kumuona.
\s Vanezvuru zvishanu vanopiwa chikafu naJesu
\p
\v 10 Zvino vaapositori vakati vadzoka, vakamurondedzera zvose zvavakanga vaita. Akavatora, akaenda navo vari vega kunzvimbo yerenje reguta rinonzi Bhetisaidha.
\v 11 Zvino zvaunga zvakati zva\add zvi\add*ziva, zvikamutevera; akavagamuchira, akataura kwavari zvoushe hwaMwari, akaporesa vakange vachida kuporeswa.
\p
\v 12 Zuva raiva rovira; gumi nevaviri vakauya vakati kwaari: Endisai chaunga, kuti vaende kumisha nekuruwa rwakapoteredza, vagareko, vawane chikafu; nekuti pano patiri panzvimbo yerenje.
\v 13 Asi wakati kwavari: Vapei imwi ivo kuti vadye. Vakati: Isu hatina zvinopfuura zvingwa zvishanu, nehove mbiri, kunze kwekuti taenda kunotengera vanhu ava vese chikafu.
\v 14 Nekuti vaiva varume vanenge zvuru zvishanu. Akati kuvadzidzi vake: Vagarisei pasi mumapoka, makumi mashanu \add paboka\add* roga roga.
\v 15 Vakaita saizvozvo, vakavagarisa vese pasi.
\v 16 Ipapo akatora zvingwa zvishanu nehove mbiri, akatarira kumusoro kudenga, akazviropafadza, aka\add zvi\add*medura, ndokupa vadzidzi kuti vagadzike pamberi pechaunga.
\v 17 Vakadya, vakaguta vese; kukanongwa zvimedu zvavakasarirwa nazvo, matengu gumi nemaviri.
\s Petro unopupura kuti Jesu ndiye Kristu
\p
\v 18 Zvino zvakaitika ari oga achinyengetera, vadzidzi vake vakange vanaye; akavabvunza, achiti: Zvaunga zvinoti ndini ani?
\v 19 Ivo vakapindura vakati: Johwani Mubhabhatidzi; asi vamwe: Eria; nevamwe, kuti umwe wavaporofita vekare wamukazve.
\v 20 Akati kwavari: Ko imwi munoti ndini ani? Petro akapindura akati: Kristu waMwari.
\v 21 Akavayambirisa, nekuraira kuti varege kuzivisa munhu izvozvo;
\v 22 achiti: Mwanakomana wemunhu unofanira kutambudzika zvikuru, nekurambwa nevakuru nevapristi vakuru nevanyori, nekuurawa, nekumutswa zuva retatu.
\s Kutevera Jesu
\p
\v 23 Zvino wakati kuna vese: Kana \add munhu\add* achida kunditevera, ngaazvirambe, atakure muchinjikwa wake zuva rimwe nerimwe, anditevere.
\v 24 Nekuti ani nani unoda kuponesa upenyu hwake, ucharasikirwa nahwo; asi ani nani unorasikirwa neupenyu hwake nekuda kwangu, iye uchahuponesa.
\v 25 Nekuti munhu ungabatsirwa nei, kana akawana nyika yose, asi iye pachake azvitadzire kana kurasika?
\v 26 Nekuti ani nani unonyara pamusoro pangu nepamashoko angu, Mwanakomana wemunhu uchanyarawo pamusoro pake paanouya mukubwinya kwake nekwaBaba, nekwavatumwa vatsvene.
\v 27 Asi ndinokuudzai zvechokwadi: Varipo vamwe vamire pano vasingazoraviri rufu; kusvikira vaona ushe hwaMwari.
\s Kubwinya kwaJesu pagomo
\p
\v 28 Zvino zvakaitika mazuva anenge masere mushure mamashoko awa, kuti wakatora Petro naJohwani naJakobho, akakwira mugomo kundonyengetera.
\v 29 Zvino zvakaitika mukunyengetera kwake, chimiro chechiso chake chikashanduka, nguvo dzake d\add zika\add*chena, \add dzika\add*penya.
\v 30 Zvino tarira, varume vaviri vakataura naye, vaiva Mozisi naEria;
\v 31 Vakaoneka mukubwinya, akataura zvokuenda kwake kwaakanga achindopedzisa paJerusarema.
\v 32 Asi Petro nevaiva naye vakange varemerwa nehope; asi vakati vapepuka, vakaona kubwinya kwake, nevarume vaviri vaiva vamire naye.
\v 33 Zvino zvakaitika pakubva kwavo paari, Petro akati kuna Jesu: Tenzi, zvakanaka kuti tive pano; zvino ngativake matumba matatu, rimwe renyu, nerimwe raMozisi, nerimwe raEria, asingazivi zvaanoreva.
\v 34 Wakati achitaura izvozvo, kwakauya gore, rikavatibikira; vakatya pakupinda kwavo mugore.
\v 35 Zvino kwakabuda inzwi mugore, richiti; Uyu Mwanakomana wangu unodikamwa; inzwai ivo!
\v 36 Zvino inzwi rakati raenda, Jesu akaonekwa ari oga. Asi vakanyarara, vakasaudza munhu mumazuva iwayo chimwe chezvinhu zvavakanga vaona.
\s Jesu unoporesa mukomana une zvipusha
\p
\v 37 Zvino zvakaitika kuti nezuva raitevera, vaburuka mugomo, chaunga chikuru chikamuchingamidza.
\v 38 Zvino tarira, murume muchaunga wakadanidzira, achiti: Mudzidzisi, ndinokukumbirisai, tarirai mwanakomana wangu nekuti ndiye mwanakomana wangu woga,
\v 39 zvino tarirai, mweya unomubata, pakarepo woridza mhere, uye unomubvundisa achipupuma furo, unorema kubva paari, asi uchimudambura-dambura.
\v 40 Zvino ndakakumbirisa vadzidzi venyu kuti vaubudise, asi vakasagona.
\v 41 Jesu achipindura akati: Haiwa! Zera risina rutendo rakatsauka, ndichava nemwi kusvikira rinhi, ndichikuitirai moyo murefu? uyisa mwanakomana wako pano.
\v 42 Zvino wakati achauya, dhimoni rikamudambura, rikamugwinhisa zvikuru; Asi Jesu wakatsiura mweya wetsvina, akaporesa mwana, akamudzosera kuna Baba vake.
\p
\v 43 Vese vakashamiswa neukuru hwaMwari. Zvino vese vachakashamiswa nezvose zvakaitwa naJesu, akati kuvadzidzi vake:
\s Jesu unotaura zverufu rwake nekumuka kwake
\p
\v 44 Isai mashoko awa munzeve dzenyu: Nekuti Mwanakomana wemunhu uchakumikidzwa mumaoko evanhu.
\v 45 Asi ivo havana kunzwisisa chirevo ichi, uye chakanga chakavanzika kwavari, kuti vasarinzwisisa; vakatya kumubvunza pamusoro pechirevo ichi.
\s Mukuru paushe hwekudenga
\p
\v 46 Zvino kwakamuka nharo pakati pavo, \add kuti\add* ndiani ungava mukuru kwavari.
\v 47 Asi Jesu wakati achiona kufunga kwemoyo wavo, akatora rusvava, akarwuisa parutivi rwake,
\v 48 akati kwavari: Ani nani unogamuchira rusvava urwu muzita rangu, unogamuchira ini, uye ani nani unogamuchira ini unogamuchira wakandituma; nekuti muduku pakati penyu mose, uchava mukuru.
\p
\v 49 Johwani akapindura akati: Tenzi, taona umwe achibudisa madhimoni muzita renyu, tikamudzivisa, nekuti haateverani nesu.
\v 50 Asi Jesu akati kwaari: Musa\add mu\add*dzivisa, nekuti uyo usingatipikisi, ndowedu.
\s VaSamaria vanoramba kugamuchira Jesu
\p
\v 51 Zvino zvakaitika pakupera kwemazuva okukwidzwa kwake, kuti iye wakaramba akarinzira chiso chake kuenda Jerusarema,
\v 52 akatuma vatumwa pamberi pechiso chake; vakaenda, vakapinda mumusha wavaSamaria, kundomugadzirira.
\v 53 Asi havana kumugamuchira, nekuti chiso chake chakanga chakaringira Jerusarema.
\v 54 Zvino vadzidzisi vake, Jakobho naJohwani, vakati vachi\add zvi\add*ona vakati: Ishe, munoda kuti tiraire moto uburuke kubva kudenga, uvaparadze sezvakaitwa naEria here?
\v 55 Asi wakatendeuka akavatsiura akati: Hamuzivi kuti muri vemweya wakadii.
\v 56 Nekuti mwanakomana wemunhu haana kuuya kuzoparadza upenyu hwevanhu asi ku\add hwu\add*ponesa. Ndokuenda kune umwe musha.
\s Kutevera Jesu
\p
\v 57 Zvino zvakaitika vachifamba munzira, umwe wakati kwaari: Ishe, ndichakuteverai kupi zvako kwamunoenda.
\v 58 Jesu akati kwaari: Makava ane mwena, neshiri dzedenga matendere; asi Mwanakomana wemunhu haana paanotsamidza musoro.
\v 59 Akati kune umwe: Nditevere. Asi iye akati: Ishe, nditenderei kundoviga baba vangu pakutanga.
\v 60 Asi Jesu wakati kwaari: Rega vakafa vavige vakafa vavo; asi iwe enda undoparidza ushe hwaMwari.
\v 61 Umwezve akati: Ndichakuteverai Ishe, asi nditenderei henyu ndinovawoneka ivo vari mumba mangu.
\v 62 Asi Jesu akati kwaari: Hakunomunhu ungati kana aisa ruoko rwake pabadza, akacheukira shure, wakafanira ushe hwaMwari.

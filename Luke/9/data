\c 9
\s Vanegumi navaviri vanotumwa kunoparidza nokuporesa
\p
\v 1 Zvino wakadana pamwechete vadzidzi vake vanegumi navaviri, akavapa simba nechikuriri pamusoro pemweya yakaipa yose, nokuporesa zvirwere.
\v 2 Akavatuma kunoparidza ushe hwaMwari nokuporesa varwere.
\v 3 Zvino akati kwavari: Musatongotora chinhu cherwendo, kana mudonzvo, kana nhava, kana chingwa, kana mari; musava nenguvo mbiri.
\v 4 Uye imba ipi neipi yamunopinda mairi, garaimo mugozobvapo.
\v 5 Uye ani nani usingakugamuchirii, kana mobuda paguta iro, kunyange guruva rose riri patsoka dzenyu muzuze, chive chapupu kwavari.
\v 6 Ipapo vakabva vakapota nemisha, vachiparidza evhangeri, nokuporesa panzvimbo dzose.
\s Herodhe unokanganiswa pamusoro paJohwani Mubhabhatidzi
\p
\v 7 Zvino Herodhe, mumwe wavatongi vana, wakanzwa pamusoro pezvinhu zvose zvakaitwa naye; akakanganiswa, nokuti zvainzi navamwe Johwani wakange amutswa kuvakafa;
\v 8 zvino kune vamwe, Eria waonekwa; navamwe vachiti: Mumwe wavaporofita vekare wamuka.
\v 9 Asi Herodhe wakati: Johwani ndakagura musoro; asi ndianiko uyu, wandinonzwa zvinhu zvakadai pamusoro pake? Akashuva kumuona.
\s Vanezvuru zvishanu vanopiwa zvokudya naJesu
\p
\v 10 Zvino vaapositori vakati vadzoka, vakamurondedzera zvose zvavakanga vaita; akavatora, akaenda navo pachivande kunzvimbo yerenje reguta rinonzi Bhetisaidha.
\v 11 Zvino chaunga chakati cha\add zvi\add*ziva, chikamutevera; akachigamuchira, akataura kwavari zvoushe hwokudenga, akaporesa vakanga vachida kuporeswa.
\p
\v 12 Zuva raiva rovira; vanegumi navaviri vakauya vakati kwaari: Endisai chaunga, kuti chiende kumisha nokuruwa rwakapoteredza, chigareko, chiwane zvokudya; nokuti pano patiri panzvimbo yerenje.
\v 13 Asi iye wakati kwavari: Vapei imwi kuti vadye. Ivo vakati: Isu hatina zvingapfuura zvingwa zvishanu, nehove mbiri, kunze kokuti taenda kundotengera vanhu ava vose zvokudya.
\v 14 Nokuti vaiva varume vanenge zvuru zvishanu. Akati kuvadzidzi vake: Vagarisei pasi mumapoka, makumi mashanu \add paboka\add* roga roga.
\v 15 Vakaita saizvozvo, vakavagarisa vose pasi.
\v 16 Ipapo akatora zvingwa zvishanu nehove mbiri, akatarira kumusoro kudenga, akazviropafadza, aka\add zvi\add*medura, ndokupa vadzidzi kuti vagadzike pamberi pechaunga.
\v 17 Ivo vakadya, vakaguta vose; kukanongwa zvimedu zvavakasarirwa nazvo, matengu anegumi namaviri.
\s Petro unopupura kuti Jesu ndiye Kristu
\p
\v 18 Zvino zvakaitika ari oga achinyengetera, vadzidzi vake vakanga vanaye; akavabvunza, achiti: Ruzhinji rwunoti ndini aniko?
\v 19 Ivo vakapindura, vakati: Johwani Mubhabhatidzi; asi vamwe: Eria; navamwe, kuti mumwe wavaporofita vekare wamukazve.
\v 20 Akati kwavari: Ko imwi munoti ndini ani? Petro akapindura, akati: Kristu waMwari.
\v 21 Akavayambira zvikuru, nokuvaraira kuti varege kuzivisa munhu izvozvo;
\v 22 achiti: Mwanakomana womunhu unofanira kutambudzika zvinhu zvizhinji, nokurambwa navakuru navapristi vakuru navanyori, nokuurawa, nokumutswa zuva retatu.
\s Kutevera Jesu
\p
\v 23 Zvino wakati kuna vose: Kana munhu achida kutevera shure kwangu, ngaazvirambe, atakure muchinjikwa wake zuva rimwe nerimwe, anditevere.
\v 24 Nokuti ani nani unoda kuponesa upenyu hwake, ucharashikirwa nahwo; asi ani nani unorashikirwa noupenyu hwakwe nokuda kwangu, ndiye uchahuponesa.
\v 25 Nokuti munhu ungabatsirwa neiko, kana akawana nyika yose, akarashikirwa noupenyu hwake kana kurashirwa kure.?
\v 26 Nokuti ani nani unonyara pamusoro pangu napamashoko angu, Mwanakomana womunhu uchanyaravo pamusoro pake paanouya mukubwinya kwake nokwaBaba, nokwavatumwa vatsvene.
\v 27 Asi ndinokuudzai zvechokwadi: Varipo vamwe vamire pano vasingazoraviri rufu; kusvikira vaona ushe hwaMwari.
\s Kubwinya kwaJesu pagomo
\p
\v 28 Zvino zvakaitika mazuva anenge masere mushure mamashoko awa, kuti wakatora Petro naJohwani naJakobho, akakwira mugomo kundonyengetera.
\v 29 Zvino zvakaitika mukunyengetera kwake, chimiro chechiso chake chikashanduka, nguvo dzake d\add zika\add*chena, \add dzika\add*penya.
\v 30 Zvino tarira, varume vaviri vakataura naye, vaiva Mozisi naEria;
\v 31 Vakaonekwa mukubwinya, akataura zvokuenda kwake kwaakanga achindopedzisa paJerusarema.
\v 32 Asi Petro naivo vaiva naye vakanga varemerwa nehope; asi vakati vapepuka, vakaona kubwinya kwake, navarume vaviri vaiva vakamira naye.
\v 33 Zvino zvakaitika apo vobva paari, Petro akati kuna Jesu: Tenzi, zvakanaka kuti tive pano; zvino ngativake matumba matatu, rimwe renyu, nerimwe raMozisi, nerimwe raEria, asingazivi zvaanoreva.
\v 34 Wakati achataura izvozvo, kwakauya gore, rikavafukidza; vakatya vachipinda mugore.
\v 35 Ipapo kukabuda inzwi mugore, richiti; Uyu Mwanakomana wangu, unodikamwa, mumunzwei!
\v 36 Zvino inzwi rakati raenda, Jesu akaonekwa ari oga. Asi vakanyarara, vakasaudza munhu namazuva iwayo chinhu chimwe nechimwe chavakanga vaona.
\s Jesu unoporesa mukomana unezvipusha
\p
\v 37 Zvino zvakaitika kuti nezuva raitevera, vakati vaburuka mugomo, chaunga chikuru chikamuchingamidza.
\v 38 Zvino tarira, mumwe murume pakati pechaunga wakadanidzira, achiti: Mudzidzisi, ndinokukumbirai, tarirai mwanakomana wangu nokuti ndiye mwanakomana wangu woga,
\v 39 zvino tarirai, mweya unomubata, pakarepo woridza mhere, uye unomubvundisa achipupuma furo; haudi kumurega, asi unomukuvadza zvikuru.
\v 40 Zvino ndakakumbira vadzidzi venyu kuti vaubudise, vakasagona.
\v 41 Jesu achipindura, akati: Haiwa! Rudzi rusina kutenda rwakatsauka, ndichava nemwi kusvikira rinhiko, ndichikuitirai moyo murefu? uyisa mwanakomana wako pano.
\v 42 Zvino wakati achauya, mweya wakaipa ukamudambura, ukamugwinhisa zvikuru; Asi Jesu wakatsiura mweya wetsvina, akaporesa mwana, akamukumikidza zvakare kuna Baba vake.
\p
\v 43 Vose vakashamiswa noukuru hwaMwari. Zvino vose vachashamiswa nezvose zvakaitwa naJesu, akati kuvadzidzi vake:
\s Jesu unotaura zvorufu rwake nokumuka kwake
\p
\v 44 Mashoko awa ngaadzike munzeve dzenyu: Nokuti Mwanakomana womunhu uchakumikidzwa mumavoko avanhu.
\v 45 Asi ivo havana kunzwisisa shoko iri, rakanga rakavanzika kwavari, kuti varege kurinzwisisa; vakatya kumubvunza pamusoro peshoko iri.
\s Mukuru paushe hwokudenga
\p
\v 46 Zvino kwakamuka nharo pakati pavo, \add kuti\add* ndiani ungava mukuru kwavari.
\v 47 Asi Jesu wakati achiona kufunga kwemoyo yavo, akatora mwana muduku, akamuisa parutivi rwake,
\v 48 akati kwavari: Ani nani unogamuchira mwana muduku uyu muzita rangu, unogamuchira ini, uye ani nani unogamuchira ini unogamuchira wakandituma; nokuti uyo uri muduku pakati penyu mose, uchava mukuru.
\p
\v 49 Johwani akapindura akati: Tenzi, taona munhu achibudisa mweya yakaipa muzita renyu, tikamudzivisa, nokuti haateverani nesu.
\v 50 Asi Jesu akati kwaari: Musa\add mu\add*dzivisa, nokuti uyo usingapesani nesu, ndowedu.
\s VaSamaria vanoramba kugamuchira Jesu
\p
\v 51 Zvino zvakaitika pakupera kwemazuva okukwidzwa kwake, kuti wakaramba akarinzira chiso chake kuenda Jerusarema,
\v 52 akatuma vatumwa pamberi pechiso chake; ivo vakaenda, vakapinda mumusha wavaSamaria, kundomugadzirira.
\v 53 Asi havana kumugamuchira, nokuti chiso chake chakanga chakaringira Jerusarema.
\v 54 Zvino vadzidzisi vake, Jakobho naJohwani, vakati vachi\add zvi\add*ona, vakati: Ishe, munoda kuti tiraire moto uburuke kubva kudenga, uvaparadze sezvakaitwa naEria here?
\v 55 Asi wakatendeuka akavatsiura achiti: Hamuzivi kuti muri vomweya wakadii.
\v 56 Nokuti mwanakomana womunhu haana kuuya kuzoparadza upenyu hwavanhu asi ku\add hwu\add*ponesa. Ipapo vakaenda kune umwe musha.
\s Kutevera Jesu
\p
\v 57 Zvino zvakaitika pavaifamba munzira, mumwe wakati kwaari: Ishe, ndichakuteverai kupi zvako kwamunoenda.
\v 58 Jesu akati kwaari: Mhungubwe dzinemwena, neshiri dzedenga matendere; asi Mwanakomana womunhu haana paanotsamidza musoro.
\v 59 Akati kunomumwe: Nditevere. Asi iye akati: Ishe, nditenderei kuti nditange kundoviga baba vangu.
\v 60 Asi Jesu wakati kwaari: Rega vakafa vavige vakafa vavo; asi iwe enda undoparidza ushe hwaMwari.
\v 61 Mumwezve akati: Ndichakuteverai Ishe, asi nditenderei henyu ndimbondovawoneka ivo vari mumba mangu.
\v 62 Asi Jesu akati kwaari: Hakunomunhu ungati kana aisa ruvoko rwake pabadza, akacheukira shure, wakafanirwa noushe hwaMwari.

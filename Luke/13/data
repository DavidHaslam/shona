\c 13
\s Tendevukai
\p
\v 1 Nenguva iyo kwakanga kune vamwe vakamuvudza zvavaGariri vakanga vavhenganisirwa ropa ravo nezvibayiro zvavo naPirato.
\v 2 Jesu achipindura akati kwavari: Munofunga kuti vaGariri avo vakanga vari vatadzi here kupfuvura vaGariri vose, zvavakatambudzika zvunhu zvakadai?
\v 3 Kwete; ndinoti kwamuri: Asi kana musingatendevuki, nemwi mose muchaparara saizvozvo.
\v 4 Kana vaya vanegumi navasere, vakawirwa nesvingo muSiroami, ikavavuraya, munoti vakanga vari vatadzi kukunda vanhu vose vaigara Jerusarema here?
\v 5 Kwete; ndinoti kwamuri: Asi kana musingatendevuki, imwi mose muchaparara saizvozvo.
\s Muvonde usingabereki
\p
\v 6 Zvino wakatauravo mufananidzo uyu \add akati\add*: Mumwe wakanga anomuvonde, wakanga wakasimwa mumunda wake wemizambiringa; akasvika achitsvaka zvibereko kwauri, asi akashaiwa.
\v 7 Ipapo akati kumurimi womunda wemizambiringa: Tarira, kwamakore matatu aya ndakavuya ndichitsvaka zvibereko pamuvonde uyu, ndikashaiwa; utemere pasi, unovurayireiko ivhu?
\v 8 Iye achipindura akati kwaari: Ishe, muregei henyu wakadaro nhakavo, kusvikira ndichiurimira, nokuuisa mupfudze;
\v 9 zvino kana ukazobereka zvibereko, \add zvakanaka\add*; asi kana usinga\add daro\add*, shure kwaizvozvo mungazoutema henyu.
\s Jesu unoporesa mukadzi nesabata
\p
\p
\v 10 Zvino iye wakanga achidzidzisa mune rimwe ramasinagoge nesabata;
\v 11 zvino tarira, kwaivapo mukadzi waiva nomweya wovundonda makore anegumi namasere; wakanga akawonyana, asingatongogoni kutasamuka.
\v 12 Zvino Jesu wakati achimuvona, aka\add mu\add*dana, akati kwaari: Mai, wasunungurwa pavurwere bwako.
\v 13 Akaisa mavoko pamusoro pake; akatasanudzwa pakarepo, akarumbidza Mwari.
\v 14 Zvino mukuru wesinagoge akapindura nokutsamwa, nokuti Jesu wakaporesa nomusi wesabata, akati kuchaunga: Mazuva matanhatu aripo, anofanira kubatwa nawo; vuyai naiwayo, muporeswe; asi musavuya nomusi wesabata.
\v 15 Asi Ishe wakamupindura, akati: Munyengeri, Ko mumwe nomumwe wenyu haangasununguri mombe yake kana mbongoro pachidyiro nomusi wesabata, akaendesa kundoimwisa here?
\v 16 Zvino mukadzi uyu, ari mwanasikana waAbhurahamu, wakanga akasungwa naSatani makore anegumi namasere, haazaifanira kusunungurwa pausungwa ubwu nomusi wesabata here?
\v 17 Zvino wakati areva izvozvo, vavengi vake vose vakanyadziswa; asi chaunga chose rakafara nezvinhu zvose zvinorumbidwa zvakaitwa naye.
\s Mufananidzo wembeu yemasitadha nembiriso
\p
\v 18 Zvino iye akati: Vushe bwaMwari bwakafanana neiko? Ndichabwufananidza nei?
\v 19 Bwakafanana netsanga yembeu yemasitadha, yakatorwa nomunhu, akaikanda mubindu rake, ikamera, ikaita muti mukuru, shiri dzokudenga dzikagara pamatavi awo.
\v 20 Akatizve: Ndichabwufananidza neiko Vushe bwaMwari?
\v 21 Bwakafanana nembiriso yakatorwa nomukadzi akaiisa muzviyero zvitatu* zvovupfu, kusvikira bwose bwaviriswa.
\s Suwo rakamanikana
\p
\v 22 Zvino wakafamba nomumaguta nemisha, achidzidzisa, achienda Jerusarema.
\v 23 Mumwe akati kwaari: Ishe, vachazoponeswa vashoma here? Akati kwavari:
\v 24 Rwisai kupinda nesuvo rakamanikana; nokuti vazhinji, ndinoti kwamuri, vachatsvaka kupinda, asi havangagoni.
\v 25 Panguva iyo kana mwene weimba asimuka, avhara suvo, imwi mukatanga kumira kunze, nokugogodza pasuvo, muchiti: Ishe! Ishe! Tizarurirei! Iye agopindura, achiti kwamuri: Handikuziviyi imwi kwamakabva.
\v 26 Zvino muchatanga kuti: Taidya, taimwa pamberi penyu, vuye maidzidzisa panzira dzokwedu.
\v 27 Asi iye uchati: Ndinokuvudzai: Handikuziviyi kwamakabva; ibvai kwandiri, imwi mose, vaiti vezvakaipa!
\v 28 Apo pachava nokuchema nokugeda-geda kwameno, kana muchivona Abhurahamu naIsaka naJakobho navaporofita vose muvushe bwaMwari, asi imwi mabudiswa kunze.
\v 29 Vachabva mabvazuva, namavirira, nokumaodzanyemba nekuchamhembe, vakagara muvushe bwaMwari.
\v 30 Zvino tarirai, varipo vokupedzisira vachava vokutanga, vuye varipo vokutanga vachava vokupedzisira.
\s Jesu unochema pamusoro peJerusarema
\p
\v 31 Nezuva iro vamwe vaFarisi vakasvika, vakati kwaari: Budai, mubve pano, nokuti Herodhe unoda kukuvurayai.
\v 32 Akati kwavari: Endai imwi, mundovudza mhungubwe iyo, \add muti\add*: Tarira, ndinobudisa mweya yakaipa, ndinoporesa nhasi namangwana, neretatu ndinopedzisa.
\v 33 Asi ndinofanira kufamba nhasi namangwana, nezuva rinotevera, nokuti hazvingaitiki kuti muporofita aparare kunze kweJerusarema.
\v 34 Jerusarema, Jerusarema, unovuraya vaporofita, nokutaka namabwe avo vakatumwa kwauri; ndakanga ndichida kazhinji sei kuvunganidza vana vako pamwechete semhambo hukwana dzayo munyasi mamapapiro, mukaramba
\v 35 Tarirai, masiyirwa imba yenyu rava dongo; zvirokwazvo; asi zvirokwazvo ndinoti kwamuri: Hamuchazondivoni, kusvikira muchiti: Ngaarumbidzwe iye unovuya nezita raShe!

\c 13
\s Jesu unodzidzisa zvokutendeuka
\p
\v 1 Nenguva iyo kwakanga kune vamwe vakamuudza zvavaGarirea, ropa ravo Pirato raakanga avhenganisa nezvibayiro zvavo.
\v 2 Jesu achipindura akati kwavari: Munofunga kuti vaGarirea avo vakange vari vatadzi here kupfuura vaGarirea vese, zvavakatambudzika zvinhu zvakadai?
\v 3 Kwete; ndinoti kwamuri: Asi kana musingatendeuki, nemwi mose muchaparara saizvozvo.
\v 4 Kana vaya gumi nevasere, rusvingo parwakawira pamusoro pavo muSiroami, rwukavauraya, munofunga kuti vakange vari vatadzi kukunda vanhu vese vaigara Jerusarema here?
\v 5 Kwete; ndinoti kwamuri: Asi kana musingatendeuki, imwi mose muchaparara saizvozvo.
\s Muonde usingabereki
\p
\v 6 Wakataurawo mufananidzo uyu \add akati\add*: Umwe wakange ane muonde, wakange wakasimwa mumunda wake wemizambiringa; akasvika achitsvaka chibereko kwauri, asi akashaiwa.
\v 7 Ipapo akati kumurimi wemunda wemizambiringa: Tarira, ava makore matatu ndichiuya ndichitsvaka chibereko pamuonde uyu, ndikashaiwa; uteme, unourayirei ivhu?
\v 8 Iye achipindura akati kwaari: Ishe, muregei wakadarowo gore rino, kusvikira ndichiutimbira, nekuuisa mupfudze;
\v 9 zvino kana ukabereka chibereko, \add zvakanaka\add*; asi kana zvikasa\add daro\add*, shure kwaizvozvo mungazoutema henyu.
\s Jesu unoporesa mukadzi nesabata
\p
\v 10 Zvino iye wakange achidzidzisa mune rimwe remasinagoge nesabata;
\v 11 zvino tarira, kwaiva kune mukadzi waiva nemweya woundonda makore gumi nemasere, wakange akawonyana, asingatongogoni kutasamuka.
\v 12 Zvino Jesu wakati achimuona, aka\add mu\add*danira kwaari, akati kwaari: Mukadzi, wasunungurwa paundonda hwako.
\v 13 Ndokuisa maoko pamusoro pake; pakarepo akatasanudzwa, akarumbidza Mwari.
\v 14 Asi mutungamiriri wesinagoge akapindura nekutsamwa nekuti Jesu wakaporesa nesabata, akati kuchaunga: Pane mazuva matanhatu, anofanira kubatwa nawo; uyai naiwayo muporeswe; asi kwete nemusi wesabata.
\v 15 Naizvozvo Ishe wakamupindura, akati: Munyepedzeri, Ko umwe neumwe wenyu haangasununguri nzombe yake kana mbongoro pachidyiro nesabata, akaitungamirira kunoimwisa here?
\v 16 Zvino uyu, ari mukunda waAbhurahamu, Satani waakanga akasunga, tarira, makore gumi nemasere, hazvina kufanira here kuti asunungurwe pachisungo ichi nemusi wesabata here?
\v 17 Zvino achireva zvinhu izvi, vapikisi vake vese vakanyadziswa; asi chaunga chose chakafara nezvinhu zvose zvinorumbidzwa zvakaitwa naye.
\s Mufananidzo wembeu yemasitadha nembiriso
\p
\v 18 Zvino akati: Ushe hwaMwari hwakaita sei? Uye ndichahwufananidza nei?
\v 19 hwakaita setsanga yembeu yemasitadha, munhu yaakatora akakanda mubindu rake; ikakura, ikaita muti mukuru, neshiri dzokudenga dzikagara pamatavi awo.
\v 20 Akatizve: Ndichahwufananidza nei ushe hwaMwari?
\v 21 hwakaita sembiriso, mukadzi yaakatora akaiisa muzviyero zvitatu zvoupfu, kusvikira hwose hwaviriswa.
\s Suwo rakamanikana
\p
\v 22 Zvino wakafamba achipfuura mumaguta nemisha achidzidzisa, achienda Jerusarema.
\v 23 Umwe ndokuti kwaari: Ishe, vachaponeswa vashoma here? Akati kwavari:
\v 24 Rwisai kupinda nesuwo rakamanikana; nekuti vazhinji, ndinoti kwamuri, vachatsvaka kupinda, asi havangagoni.
\v 25 Kana mwene weimba asimuka, avhara suwo, imwi mukatanga kumira kunze nekugogodza pasuwo, muchiti: Ishe, Ishe, tizarurirei; iye agopindura achiti kwamuri: Handikuziviyi kwamunobva.
\v 26 Zvino muchatanga kuti: Takadya nekumwa pamberi penyu, uye imwi makadzidzisa panzira dzokwedu.
\v 27 Asi uchati: Ndinoti kwamuri: Handikuziviyi kwamunobva; ibvai kwandiri imwi mose vaiti vezvakaipa.
\v 28 Apo pachava nekuchema nekugeda-geda kwemeno, kana moona Abhurahamu naIsaka naJakobho nevaporofita vese muushe hwaMwari, asi imwi marasirwa kunze.
\v 29 Uye vachabva mabvazuva nemavirira, uye kubva kumaodzanyemba nechamhembe, vachagara muushe hwaMwari.
\v 30 Zvino tarirai, varipo vekupedzisira vachava vekutanga, uye varipo vekutanga vachava vekupedzisira.
\s Jesu unochema pamusoro peJerusarema
\p
\v 31 Nezuva iroro kwakasvika vamwe vaFarisi, vachiti kwaari: Budai mubve pano, nekuti Herodhe unoda kukuurayai.
\v 32 Akati kwavari: Endai, munoudza mhungubwe iyo, \add muti\add*: Tarira, ndinobudisa madhimoni nekuita kuporesa nhasi namangwana, neretatu ndinopedzeredza.
\v 33 Asi zvafanira kuti ndifambe nhasi namangwana nerinotevera, nekuti hazvingaitiki kuti muporofita apararire kunze kweJerusarema.
\v 34 Jerusarema, Jerusarema, iwe unouraya vaporofita, nekutaka nemabwe avo vanotumwa kwauri! Ndakanga ndichida kazhinji sei kuunganidza vana vako pamwe semhambo hukwana dzayo pasi mamapapiro, asi hamuna kuda.
\v 35 Tarirai, imba yenyu yasiiya kwamuri riri dongo; asi zvirokwazvo ndinoti kwamuri: Hamuchazondioni, kusvikira zvaitika kuti muti: Ngaarumbidzwe iye unouya nezita raShe!

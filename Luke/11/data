\c 11
\s Jesu unodzidzisa kunyengetera
\p
\v 1 Zvino zvakaitika achinyengetera pane imwe nzvimbo, apedza, umwe wavadzidzi vake akati kwaari: Ishe, tidzidzisei kunyengetera, Johwani sezvaakadzidzisawo vadzidzi vake.
\v 2 Ndokuti kwavari: Kana muchinyengetera, muti: Baba, vedu vari kumatenga, zita renyu ngariitwe dzvene. Ushe hwenyu ngahwuuye. Chido chenyu ngachiitwe, kudenga se\add zvachinoitwa\add* panyika.
\v 3 Mutipei zuva rimwe nerimwe chikafu chedu chemazuva ose.
\v 4 Uye mutikangamwire zvivi zvedu, nekuti isuwo tinokangamwira vose vane mhosva kwatiri. Uye musatipinza pakuidzwa, asi mutinunure pane zvakaipa.
\s Mufananidzo weshamwari yakatsungirira
\p
\v 5 Akati kwavari: Ndoupi wenyu une shamwari, uye unoenda kwaari pakati pousiku, akati kwaari: Shamwari, ndikwerete zvingwa zvitatu,
\v 6 nekuti shamwari yangu yasvika kwandiri ichibva parwendo, asi handina chinhu chandingamuperekera;
\v 7 uye ari mukati akapindura akati: Usandinetsa; mukova wapfigwa, nevana vangu vaduku vaneni panhovo; handingamuki ndikakupa.
\v 8 Ndinoti kwamuri: Kunyange akasamuka akamupa, nekuda kwekuva shamwari yake, asi nekuda kwekutsungirira kwake uchamuka akamupa zvose zvaanoshaiwa.
\v 9 Zvino ini ndinoti kwamuri: Kumbirai, muchapiwa; tsvakai, muchawana; gogodzai, muchazarurirwa.
\v 10 Nekuti wose unokumbira unogamuchira; nounotsvaka unowana; nounogogodza unozarurirwa.
\v 11 Kana ndoupi wenyu ari baba, kana mwanakomana achikumbira chingwa, ungamupa ibwe? Kana hove, ungamupa nyoka panzvimbo yehove here?
\v 12 Kana kuti akakumbira zai, ungamupa chinyavada here?
\v 13 Naizvozvo kana imwi zvino makaipa muchiziva kupa zvipo zvakanaka vana venyu, Baba venyu vari kudenga vachapa zvikuru sei Mweya Mutsvene vanovakumbira.
\s Jesu unobudisa mweya yetsvina, Unodadirwa nevaFarisi
\p
\v 14 Zvino wakanga achibudisa dhimoni, raiva chimumumu. Zvino zvakaitika kuti dhimoni rabuda, chimumumu chikataura; chaunga chikashamiswa.
\v 15 Asi vamwe vavo vakati: Unobudisa madhimoni naBheerizebhuri mukuru wemadhimoni.
\v 16 Uye vamwe vachiidza, vakatsvaka kwaari chiratidzo chinobva kudenga.
\v 17 Asi iye achiziva mifungo yavo wakati kwavari: Ushe hwose hwunopesana hwuchizvipikisa hwunoparadzwa; neimba inopikisana neimba inowa.
\v 18 Kana Sataniwo achipesana achizvipikisa, ushe hwake hwungamira sei? Nekuti munoti, ndinobudisa madhimoni naBheerizebhuri.
\v 19 Asi kana ini ndichibudisa madhimoni naBheerizebhuri, vanakomana venyu vanobudisa nani? Naizvozvo ivo vachava vatongi venyu.
\v 20 Asi kana ndichibudisa madhimoni nomunwe waMwari, zvirokwazvo ushe hwaMwari hwasvika kwamuri.
\v 21 Kana hamburamakaka yakashonga nhumbi dzokurwa, ichirinda muzinda wayo, nhumbi dzayo dziri murugare,
\v 22 asi kana wakasimba kuyipfuura aka\add yu\add*rwisa, akayikunda, unoyitorera nhumbi dzose dzokurwa dzayanga achivimba nadzo, ndokugovera zvayapamba.
\v 23 Usina ini, unopesana neni; neunounganidza asina ini unoparadzira.
\s Kutendeuka kusingaperi
\p
\v 24 Kana mweya wetsvina wabuda mumunhu, unofamba achigura nemunzvimbo dzakawoma, uchitsvaka zororo; asi achishaiwa unoti: Ndichadzokera kuimba yangu kwandakabuda.
\v 25 Zvino kana wasvika unowana yatsvairwa nokurongedzwa.
\v 26 Ipapo unoenda ndokutora mimwe mweya minomwe yakanyanya kuipa kumupfuura, ndokupinda ndokugaramo; uye kuguma komunhu uyo kwakaipa kupfuura kutanga.
\p
\v 27 Zvino zvakaitika pakutaura kwake zvinhu izvozvi, umwe mukadzi pakati pechaunga akasimudza inzwi, akati kwaari: Rakaropafadzwa dumbu rakakutakurai, namazamu amakayamwa.
\v 28 Asi iye akati: Hongu, asi zvikuru vakaropafadzwa vanonzwa shoko raMwari vachirichengeta.
\s Chiratidzo chomuporofita Jona
\p
\v 29 Zvino kwakati kwaungana chaunga chakatsikirirana, akatanga kuti: Zera iri rakaipa; rinotsvaka chiratidzo, asi hakuna chiratidzo chichazopiwa kwariri, kunze kwechiratidzo chaJona muporofita.
\v 30 Nekuti Jona sezvaakava chiratidzo kuvaNinivhi, saizvozvowo zvichaita Mwanakomana womunhu kuzera iri.
\v 31 Mambokadzi wekumaodzanyemba uchasimuka pakutongwa pamwe nevarume vezera iri akaripa mhosva, nekuti wakabva pamigumo yenyika kuzonzwa uchenjeri hwaSoromoni, zvino tarirai, mukuru kuna Soromoni uri pano.
\v 32 Varume veNinivhi vachasimuka pakutonga nezera iri, vakaripa mhosva, nekuti vakatendeuka pakuparidza kwaJona; zvino tarira, mukuru kuna Jona uri pano.
\s Mufananidzo womwenje
\p
\v 33 Hakuna munhu unoti kana atungidza mwenje unoisa pakavanda, kana pasi pedengu, asi pachigadziko chemwenje, kuti avo vanopinda vaone chiedza.
\p
\v 34 Mwenje womuviri iziso; naizvozvo kana ziso rako riri benyu, muviri wako wose uzere nechiedza; asi kana rakaipa, muviri wako unerima.
\v 35 Naizvozvo chenjera kuti chiedza chiri mukati mako chisava rima.
\v 36 Naizvozvo kana muviri wako wose uzere nechiedza, pasina rutivi rwune rima, uchazara nechiedza wose, somwenje unokuvhenekera nokupenya kwawo.
\s Jesu unotuka vaFarisi nenyanzvi dzomutemo
\p
\v 37 Zvino wakati achataura, umwe muFarisi akamukumbira kuti adye naye; akapinda, akagara pakudya.
\v 38 Zvino muFarisi wakati achiona, akashamiswa kuti wakanga asina kushamba asati asvusvura.
\v 39 Ishe ndokuti kwaari: Zvino imwi vaFarisi munosuka kunze komukombe nendiro, asi mukati menyu muzere nokukara nokuipa.
\v 40 Mapenzi, wakaita kunze, hana kuita nemukatiwo here?
\v 41 Asi ipai zvipo izvo zvinhu zvomukati; zvino tarirai, zvose zvichava zvakanaka kwamuri.
\p
\v 42 Asi mune nhamo imwi vaFarisi! Nekuti munopa chegumi cheminte* neruyi* nemarudzi emirivo yose, uye muchirega kururamisira mhaka norudo rwaMwari; maifanira kuita izvi, nokusarega.
\p
\v 43 Mune nhamo vaFaraise! Nekuti munoda zvigaro zvapamusoro mumasinagoge, nokukwaziswa pamisika.
\p
\v 44 Mune nhamo, vanyori nevaFarisi, vanyepedzeri! Nekuti makaita samarinda asingaonekwi, vanhu vanofamba pamusoro pawo vasingazivi.
\v 45 Zvino umwe wenyanzvi dzomutemo wakapindura akati kwaari: Mudzidzisi, kana muchitaura izvozvo munotituka isuwo.
\v 46 Asi akati: Urombo kwamuriwo nyanzvi dzomutemo! nekuti munoremedza vanhu nemitoro inorema kutakurwa, asi imwi mumene hamubati mitoro iyo kunyange nomumwe wemimwe yenyu.
\p
\v 47 Mune nhamo! Nekuti munovaka marinda avaporofita, uye madzibaba enyu akavauraya.
\v 48 Naizvozvi munopupura kuti munotenderana namabasa amadzibaba enyu; nekuti ivo vakavauraya zvirokwazvo, imwiwo munovaka marinda avo.
\v 49 Naizvozvo uchenjeri hwaMwari hunotiwo: Ndichavatumira vaporofita nevaapositori, \add vamwe\add* vavo vachauraya nekushusha;
\v 50 kuti ropa ravaporofita vose rakateurwa kubva pakuvambwa kwenyika, ritsvakwe pazera iri,
\v 51 kubva paropa raAberi kusvikira paropa raZakaria wakaparara pakati pearitari neImba \add yaMwari\add*; hongu, ndinoti kwamuri: Richatsvakwa pazera iri.
\p
\v 52 Mune nhamo, nyanzvi dzomutemo! Nekuti makabvisa kiyi yoruzivo; hamuna kupinda mumene, nevaipinda makavadzivirira.
\v 53 Wakati achitaura zvinhu izvi kwavari, vanyori nevaFarisi vakatanga kumugumbukira zvikuru, nokumubvunzisisa pamusoro pezvimwe zvizhinji,
\v 54 vachimuteya, nokutsvaka kubata chinhu chinobuda mumuromo make, vagomupa mhosva.

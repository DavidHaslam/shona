\c 11
\s Kunyengetera
\p
\v 1 Zvino zvakaitika kuti paainyengera ari paneimwe nzvimbo achinyengetera, apedza, mumwe wavadzidzi vake akati kwaari: Ishe, tidzidzisei kunyengetera, Johwani sezvaakadzidzisa vadzidzi vakevo.
\v 2 Akati kwavari: Kana muchinyengetera, muti: Baba, vedu vari kudenga, zita renyu ngariitwe dzvene; vushe bwenyu ngabwuvuye; kuda kwenyu ngakuitwe kudenga sezvakunoitwa panyika.
\v 3 mutipei zuva rimwe nerimwe zvokudya zvedu zvezuva nezuva;
\v 4 mutikangamwire zvivi zvedu nokuti isuvo tinokangamwira vane mhoswa nesu. Musatiisa pakuidzwa, asi mutisunungure pane zvakaipa,
\s Mufananidzo weshamwari yakatsungirira
\p
\v 5 Akati kwavari: Ndianiko wenyu ungava neshamwari, akaenda kwaari pakati povusiku, akati kwaari: Shamwari, ndikwerete zvingwa zvitatu,
\v 6 nokuti shamwari yangu iri parwendo rwayo yasvika kwandiri, zvino handina chinhu chandingamupakurira.
\v 7 Uri mukati akapindura, akati: Usandinetsa; mukova watopfigwa, navana vangu vava neni panhovo; handingamuki ndikakupa.
\v 8 Ndinoti kwamuri: Kunyange asingamuki akamupa, nokuda kokuti ishamwari yake, asi nokuda kokutsungirira kwake, uchamuka, akamupa zvose zvaanoshaiwa.
\v 9 Ndinoti kwamuri: Kumbirai, muchazvipiwa; tsvakai, muchawana; gogodzai, muchazarurirwa.
\v 10 Nokuti mumwe nomumwe unokumbira, unopiwa; nounotsvaka, unowana; nounogogodza, unozarurirwa.
\v 11 Kana ndianiko pakati penyu ari baba, kana mwanakomana achikumbira chingwa, vangamupa ibwe? Kana hove, vangamupa nyoka panzvimbo yehove here?
\v 12 Kana kuti akakumbira zai, vangamupa chinyavada here?
\v 13 Kana imwi zvino, makaipa muchiziva kupa zvipo zvakanaka vana venyu, Baba venyu vari kudenga vachapa zvikuru sei Mweya Mutsvene vanomukumbira.
\s Jesu unobudisa mweya yakaipa, Unodadirwa navaFarisi
\p
\v 14 Zvino wakanga achibudisa mweya wakaipa, waiva mbeveve. Mweya wakaipa ukati wabva, mbeveve ikataura, chaunga chikashamiswa.
\v 15 Asi vamwe vavo vakati: Unobudisa mweya yakaipa naBheerizebhuri, mukuru wemweya yakaipa.
\v 16 Asi vamwe vachiidza, vakakumbira kwaari chiratidzo chinobva kudenga.
\v 17 Asi iye achiziva kufunga kwavo, akati kwavari: Vushe bwumwe nobwumwe bwunozvipesanisa, bwunoparadzwa; neimba inozvipesanisa inowa.
\v 18 NaSatani, kana achizvipesanisa, vushe bwake bwungamira seiko? Nokuti munoti, ndinobudisa mweya yakaipa naBheerizebhuri.
\v 19 Asi kana ini ndichibudisa mweya yakaipa naBheerizebhuri, vanakomana venyu vanobudisa nani? Naizvozvo ivo vachava vatongi venyu.
\v 20 Asi kana ndichibudisa mweya yakaipa nomumwe waMwari, zvirokwazvo vushe bwaMwari bwasvika kwamuri.
\v 21 Kana munhu unesimba, wakashonga nhumbi dzokurwa, achirinda imba yake, nhumbi dzake dzinorugare,
\v 22 asi kana une simba kumupfuura akamurwisa, akamukunda, unomutorera nhumbi dzose dzokurwa, dzaanga achivimba nadzo, ndokugovera zvaapamba.
\v 23 Uyo usineni, unopesana neni; nounovunganidzi sineni, unoparadzira.
\v 24 Kana mweya wetsvina wabuda mumunhu, unogura nemunzvimbo dzakawoma, uchitsvaka zororo; asi achishaiwa unoti: Ndichadzokera kumba kwangu kwandakabuda.
\v 25 Zvino kana wasvika, unowana yatsvairwa, yarongedzwa.
\v 26 Ipapo unoenda, ndokutora mimwe mweya minomwe yakanyanya kuipa kumupfuvura, ndokupinda, ndokugaramo; kuguma komunhu uyo kwakaipa kupfuvura kutanga kwake.
\v 27 Zvino zvakaitika paaireva izvozvo, mumwe mukadzi pakati pechaunga akasimudza inzwi rake, akati kwaari: Rakaropafadzwa dumbu rakakutakura, namazamu amakamwa.
\v 28 Asi iye akati: Hongu, asi zvikuru vakaropafadzwa vanonzwa shoko raMwari, vachirichengeta.
\s Chiratidzo chomuporofita Jona
\p
\v 29 Zvino kwakati kwavungana chaunga chakatsikirirana, akatanga kuti: Chizvarwa ichi chakaipa; chinotsvaka chiratidzo, asi hakuna chiratidzo chingapiwa kwachiri, kunze kwechiratidzo chomuporofita Jona.
\v 30 Nokuti Jona sezvaakanga ari chiratidzo kuvaNinivhi, sizvozvo ndizvo zvichaita Mwanakomana womunhu kuchizvarwa ichi.
\v 31 Mambokadzi wekuchamhembe uchasimuka pakutonga navarume vechizvarwa ichi akachipa mhosva, nokuti wakabva pamigumo yenyika, kuzonzwa vuchenjeri bwaSoromoni; zvino tarira, mukuru kunaSoromoni pano.
\v 32 Varume veNinivhi vachasimuka pakutonga nechizvarwa ichi, vakachipa mhosva, nokuti vakatendevuka pakuparidza kwaJona; zvino tarira, mukuru kunaJona pano.
\s Mufananidzo womwenje
\p
\v 33 Hakunomunhuvo unoti kana atungidza mwenje, ungaisa pakavanda, kana pasi pedengu, asi pachigadziko chemwenje, kuti avo vanopinda vavone chiedza.
\v 34 Mwenje womuviri iziso; naizvozvo kana ziso rako rakanaka, muviri wako wose uzere nechiedza; asi kana rakaipa, muviri wako wose uzere nerima.
\v 35 Naizvozvo chenjera kuti chiedza chiri mukati mako chirege kuva rima.
\v 36 Zvino kana muviri wako wose uzere nechiedza, pasinarutivi runerima, uchazara nechiedza wose, somwenje unokuvhenekera nokupenya kwawo.
\s Jesu unotuka vaFarisi nenyanzvi dzomutemo
\p
\v 37 Zvino wakati achataura, mumwe muFarisi akamukumbira kuti azodya naye; akapinda, akagara pakudya.
\v 38 Zvino muFarisi wakati achivona, akashamiswa kuti wakanga asina kushamba asati asvusvura.
\v 39 Ipapo Ishe akati kwaari: Zvino imwi vaFarisi, munosuka kunze komukombe nendiro, asi mukati menyu muzere nokukara nokuipa.
\v 40 Mapenzi, Ko uyo wakaita zviri kunze, haazi iye wakaita zviri mukativo here?
\v 41 Asi zviri nani mupe zvipo pazvinhu zvomukati; ipapo tarirai zvose zvichava zvakanaka kwamuri.
\v 42 Asi Vurombo kwamuri, imwi vaFarisi, nokuti munopa chegumi cheminte* neruyi* nemarudzi emirivo yose, muchirega kururamisira mhaka norudo rwaMwari; maifanira kuzviita izvi, nokusarega kuita izvozvo.
\v 43 Vurombo kwamuri, imwi vaFaraise, nokuti munoda zvigaro zvapamusoro mumasinagoge, nokukwaziswa pamisika.
\v 44 Vurombo kwamuri, vanyori navaFarisi vanyengeri, nokuti makaita samarinda asingavonekwi; vanhu vanofamba pamusoro pawo vasingazivi.
\v 45 Zvino mumwe wenyanzvi dzomutemo wakapindura, akati kwaari: Mudzidzisi, kana muchitaura izvozvo, munotituka nesuvo.
\v 46 Iye akati: Mune nhamo nemwivo, nyanzvi dzomutemo; nokuti munotakudza vanhu mitoro inorema, inorwadza kutakura, asi imwi mumene hamubati mitoro iyo kunyange nomumwe wemimwe yenyu.
\v 47 Vurombo kwamuri, imwi, nokuti munovaka marinda avaporofita, vuye namadzibaba enyu akavavuraya.
\v 48 Naizvozvo muri zvapupu, kana muchitenderana namabasa amadzibaba enyu; nokuti ivo vakavavuraya, zvirokwazvo nemwi munovaka marinda avo.
\v 49 Saka kuchenjera kwaMwarivo kunoti: Ndichatumira kwavari vaporofita navapositora, \add vamwe\add* vavo vachavuraya nokuvatambudza;
\v 50 kuti ropa ravaporofita vose, rakatevurwa kubva pakuvambwa kwenyika, ritsvakwe parudzi urwu;
\v 51 kubva paropa raAberi, kusvikira paropa raZakaria, wakaparara pakati pearitari neImba \add yaMwari\add*; hongu, zvirokwazvo ndinoti kwamuri: richatsvakwa parudzi urwu.
\v 52 Vurombo kwamuri, imwi nyanzvi dzomutemo; nokuti makabvisa kiyi yoruzivo; hamuna kupinda mumene, vuye makadzivisa avo vakanga vachida kupinda.
\v 53 Wakati achitaura zvinhu izvi kwavari, vanyori navaFarisi vakatanga ku\add mu\add*manikidza kwazvo, nokumubvunzisisa pamusoro pezvimwe zvizhinji,
\v 54 vachimurindira, kuti vamubate pashoko rinobuda mumuromo make vagomupa mhosva.

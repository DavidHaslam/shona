\c 23
\s Jesu pamberi paPirato naHerodhe
\p
\p
\v 1 Zvino chaunga chavo chose chikasimuka, vakamutungamirira kuna Pirato.
\v 2 Zvino vakatanga kumupomera mhosva, vachiti: Takawana uyu achitsausa rudzi, achidzivisa kupa mutera kuna Kesari; achiti iye pachake ndiKristu Mambo.
\v 3 Ipapo Pirato akamubvunza achiti: Ko uri Mambo wavaJudha here? Akamupindura, akati: Wareva iwe.
\v 4 Zvino Pirato akati kuvaprista vakuru nechaunga; Handiwani mhosva kumunhu uyu.
\v 5 Ivo vakanyanya kusimbisa, vachiti: Unomutsa vanhu, achidzidzisa muJudhiya rose, achitanga paGariri kusvikira pano.
\v 6 Pirato wakati anzwa zveGariri, akabvunza kana munhu uyu ari muGariri.
\v 7 Akangoti anzwa kuti ndowedunhu raHerodhe, akamutumira kunaHerodhe, iye wakanga ari muJerusarema amene pamazuva iwayo.
\v 8 Zvino Herodhe wakati achivona Jesu wakafara kwazvo-kwazvo; nokuti waishuva kumuvona kwenguva refu, nokuti wakanga anzwa zvinhu zvizhinji pamusoro pake; akatarisira kuti uchavona chimwe chiratidzo chingaitwa naye.
\v 9 Akamubvunza namashoko mazhinji; asi iye haana kumupindura chinhu.
\v 10 Zvino vaprista vakuru navanyori vakamira vakamupomera mhosva zvine simba.
\v 11 NaHerodhe navarwi vake vakamuzvidza, nokumusweveredza; vakazomupfekedza, nguvo dzinobwinya, vakamudzosera kunaPirato.
\v 12 Nomusi iwoyo Pirato naHerodhe vakava shamwari; nokuti paimbova neruvengo pakati pavo.
\v 13 Zvino Pirato wakati adanira pamwechete vaprista vakuru navabati navanhu.
\v 14 akati kwavari: Mavuya nomunhu uyu kwandiri sounotsausa vanhu; zvino tarirai ini ndabvunzisisa pamberi penyu, ndikasawana kumunhu uyu mhosva yezvinhu zvamunomupomera;
\v 15 kwete, kunyange naHerodhevo; nokuti ndinokutumaizve kwaari; zvino tarirai, hapana chakafanira rufu chakaitwa naye.
\v 16 Naizvozvo ndichamurova, ndigo\add mu\add*sunungura.
\v 17 Nokuti waifanira kuvasunungurira mumwe pamutambo.
\v 18 Asi vose vakadanidzira pamwe chete, vachiti: Kure nouyu, mutisunungurire Bharabhasi!
\v 19 Iye wakanga akandirwa mutirongo nemhaka yerimwe bope rakanga ramutswa muguta, nokuvuraya.
\v 20 Zvino Pirato achida kusunungura Jesu, akataurazve kwavari.
\v 21 Asi ivo vakadanidzira, vachiti: Roverai, muroverei!
\v 22 Akati kwavari rwechitatu: Nemhaka yei, waita chakaipa chipiko? Handina kuwana mhosva yorufu kwaari; naizvozvo ndichamurova, ndigo\add mu\add*sunungura.
\v 23 Asi ivo vakasimbisa namanzwi makuru, vachikumbira kuti aroverwe. Manzwi avo naavaprista vakuru akakunda.
\v 24 Zvino Pirato akatonga kuti zviitwe sezvavakakumbira;
\v 25 akavasunungurira uyo wavakakumbira, wakanga akandwa mutirongo nemhaka yebope neyokuvuraya; akakumikidza Jesu kuzvodo zvavo.
\s Jesu unoroverwa pamuchinjikwa
\p
\v 26 Zvino vakati vachienda naye, vakabata mumwe, \add wainzi\add* Simoni muKurini, achibva kuruwa vakaisa muchinjikwa pamusoro pake, kuti atakure shure kwaJesu.
\v 27 Akateverwa navanhu vazhinji-zhinji, navakadzi vaimuririravo nokumuchema.
\v 28 Asi Jesu wakatendevukira kwavari, akati: Vakunda veJerusarema, musandichema, asi muzvicheme imwi navana venyu;
\v 29 nokuti tarirai mazuva anovuya, avachati nayo: Dzakaropafadzwa mhanje, nezvizvaro zvisina kutongobereka, namazamu asina kutongomwisa.
\v 30 Musi uyo vachatanga kureva kumakomo, \add vachiti\add*: Wirai pamusoro pedu, nokuzvikomo; Tifukidzei.
\v 31 Nokuti kana vachiita zvinhu izvi kumuti munyoro, wakawoma uchaitirweiko?
\v 32 Kwakanga kuna vamwe vaiti vezvakaipa vavirivo, vavakaenda navo pamwe chete naye kundovurawa.
\v 33 Zvino vakati vasvika panzvimbo inonzi dehenya, ipapo vakamurovera naiti vezvakaipa mumwe kuruoko rworudyi mumwe kuruboshwe.
\v 34 Ipapo Jesu akati: Baba, muvakangamwire, nokuti havazivi chavanoita. Vakagovana nguvo dzake, vachikanda mijenya.
\v 35 Vanhu vakamira, vachitarira. Navatongi vaka\add mu\add*sweveredzavo, vachiti: Wakaponesa vamwe; ngaazviponese; kana ari Kristu waMwari. Musanangurwa wake.
\v 36 Navarwivo vakamusweveredza, vakavuya \add kwaari\add*, vakamupa vhinega,
\v 37 vachiti: Kana uri Mambo wavaJudha, uzviponese.
\v 38 Zvino; kwakanga kuno rugwarovo rwakanyorwa namavara echiGiriki nechiRoma nechiHebheru pamusoro pake, rwaiti: UYU NDIMAMBO WAVAJUDHA.
\v 39 Mumwe wavaiti vezvakaipa vakanga vakaturikwa wakamutuka, achiti: Kana uri Kristu, uzviponese nesuvo.
\v 40 Mumwe akapindura, akamudziva, achiti: Iwe hautyi kunyange naMwari kanhi, zvauri pakutongwa kumwe?
\v 41 Isu zvakatiruramira; nokuti isu tinopiwa mubairo wemabasa edu; asi uyu haana kuita chinhu chisakafanira.
\v 42 Zvino akati kuna Jesu: Mundirangarire kana mosvika muvushe bwenyu!
\v 43 Iye akati kwaari: Zvirokwazvo ndinoti kwauri: Nhasi uchava neni muParadhiso.
\v 44 Zvino yakanga yava nguva inenge yechitanhatu; rima rakavapo panyika yose, kusvikira panguva yepfumbamwe.
\v 45 Zuva rikasviba; vheiri retembere rikabvaruka napakati.
\v 46 Zvino Jesu akadana nenzwi guru, achiti: Baba, pamavoko enyu ndinoisa mweya wangu! Akati areva izvozvo, akabudisa mweya.
\v 47 Ipapo mukuru wezana wakati avona zvakaitika, akarumbidza Mwari, achiti: Zvirokwazvo, munhu uyu wakanga akarurama.
\v 48 Vazhinji vose vakanga vakavungana kuzovona izvozvo, vakati vavona zvakaitika, vakadzoka vachirova zvifuva zvavo.
\v 49 Navazikani vake vose, navakadzi, vaimutevera vachibva Gariri, vakamira kure, vachivona zvinhu izvozvi.
\s Kuvigwa kwaJesu
\p
\p
\v 50 Zvino tarira, murume wainzi Josefa, gurukota, murume wakanaka wakarurama,
\v 51 (iye wakanga asina kutenderana navo pakurangana nokuita kwavo), \add waiva\add* weArimatia, guta ravaJudha, wakanga achimirira vushe bwaMwari;
\v 52 iye wakaenda kunaPirato, akandokumbira mutumbi waJesu,
\v 53 akauburusa, akauputira nomucheka werineni, akauisa mubwiro bwakanga bwakacherwa pabwe, makanga musina kumbovigwa munhu.
\v 54 Zvino waiva musi wokugadzirira, sabata rodokutanga.
\v 55 Navakadzivo vakanga vavuya naye, vachibva Gariri, vakatevera, vakavona bwiro, nomuisirwe womutumbi wake.
\v 56 Vakadzoka, vakagadzira zvinonhuhwira namafuta vakazorora nesabata sezvinoreva murairo.

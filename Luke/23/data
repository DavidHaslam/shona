\c 23
\s Jesu pamberi paPirato naHerodhe
\p
\v 1 Zvino chaunga chavo chose chikasimuka, vakamutungamirira kuna Pirato.
\p
\v 2 Zvino vakatanga kumupomera, vachiti: Takawana uyu achitsausa rudzi, achidzivisa kupa mutero kuna Kesari; achiti iye pachake ndiKristu Mambo.
\v 3 Ipapo Pirato akamubvunza achiti: Iwe uri Mambo wavaJudha here? Akamupindura, akati: Unoreva iwe.
\v 4 Pirato ndoti kuvapristi vakuru nezvaunga: Handiwani mhosva kumunhu uyu.
\v 5 Ivo vakasimbisa, vachiti: Unomutsa vanhu, achidzidzisa muJudhiya rose, kutanga paGarirea kusvikira panzvimbo ino.
\p
\v 6 Pirato wakati anzwa zveGarirea, akabvunza kana munhu uyu ari muGarirea.
\v 7 Paakangonzwa kuti ndeweushe hwaHerodhe, akamutumira kuna Herodhe, iye wakange ari muJerusarema amene pamazuva iwayo.
\p
\v 8 Zvino Herodhe wakati achiona Jesu akafara zvikurusa; nekuti waishuva kumuona kwe\add nguva\add* refu, nekuti wakange anzwa zvinhu zvizhinji pamusoro pake; akatarisira kuti uchaona chimwe chiratidzo chichiitwa naye.
\v 9 Akamubvunza nemashoko mazhinji; asi iye haana kumupindura chinhu.
\v 10 Zvino vapristi vakuru nevanyori vakamira vakamupomera zvine simba.
\v 11 NaHerodhe nemauto ake vakamuzvidza, nekusweveredza; ndokumupfekedza, nguvo dzinobwinya, vakamudzosera kuna Pirato.
\v 12 Nemusi iwoyo Pirato naHerodhe vakava shamwari; nekuti paimbova neruvengo pakati pavo.
\p
\v 13 Zvino Pirato wakati adanira pamwe vapristi vakuru nevatungamiriri nevanhu.
\v 14 akati kwavari: Mauya nemunhu uyu kwandiri seunotsausa vanhu; zvino tarirai ini ndabvunzisisa pamberi penyu, asi handina kuwana mhosva kuumunhu uyu yezvinhu zvamunomupomera;
\v 15 kwete, kunyange naHerodhevo; nekuti ndinokutumaizve kwaari; zvino tarirai, hapana chakafanira rufu chakaitwa naye.
\v 16 Naizvozvo ndichamurova ndigo\add mu\add*sunungura.
\v 17 Nekuti waifanira kuvasunungurira umwe pamutambo.
\p
\v 18 Asi vose vakadanidzira pamwe vachiti: Kure neuyu, mutisunungurire Bharabhasi!
\v 19 Iye wakange akandirwa mutirongo nemhaka yerimwe bongozozo rakanga ramutswa muguta, uye umhondi.
\v 20 Zvino Pirato achida kusunungura Jesu, akataurazve kwavari.
\v 21 Asi ivo vakadanidzira, vachiti: Roverera pamuchinjikwa, muroverere pamuchinjikwa!
\v 22 Akati kwavari rwechitatu: Nemhaka yei, waita chakaipa chipi? Handina kuwana mhosva yorufu maari; naizvozvo ndichamurova ndigo\add mu\add*sunungura.
\v 23 Asi ivo vakasimbisa nemanzwi makuru, vachikumbira kuti arovererwe pamuchinjikwa. Manzwi avo neevapristi vakuru akabudirira.
\p
\v 24 Zvino Pirato akapa mutongo kuti zviitwe sezvavakakumbira;
\v 25 akavasunungurira uyo wavakakumbira, wakange akandwa mutirongo nekuda kwebongozozo neyokuuraya; akakumikidza Jesu kuchido chavo.
\s Jesu unorovererwa pamuchinjikwa
\p
\v 26 Zvino vakati vachienda naye, vakabata mumwe, \add wainzi\add* Simoni muKurini, achibva kuruwa vakamutakudza muchinjikwa, kuti atakure shure kwaJesu.
\p
\v 27 zvino akateverwa nechaunga chikuru, nevakadzi vaimuririrawo nekumuchema.
\v 28 Asi Jesu wakatendeukira kwavari akati: Vakunda veJerusarema, musachemera ini, asi muzvichemere imwi nevana venyu;
\v 29 nekuti tarirai, mazuva anouya avachati nawo: Dzakaropafadzwa mhanje, nezvizvaro zvisina kutongobereka, nemazamu asina kutongomwisa.
\v 30 Zvino vachatanga kuti kumakomo: Wirai pamusoro pedu; nekuzvikomo: Tifukidzei.
\v 31 Nekuti kana vachiita zvinhu izvi kumuti munyoro, chinyi chichaitwa kune wakawoma?
\p
\v 32 Zvino kwakanga kune vamwewo vaiti vezvakaipa vaviri, kuti vaurawe pamwe naye.
\p
\v 33 Zvino vakati vasvika panzvimbo inonzi Dehenya, ipapo vakamuroverera pamuchinjikwa nevaiti vezvakaipa umwe kuruoko rworudyi neumwe kuruboshwe.
\v 34 Ipapo Jesu akati: Baba, vakangamwirei; nekuti havazivi chavanoita. Vakagovana nguvo dzake, vachikanda mijenya.
\v 35 Vanhu vakamira vakatarira. Nevatongiwo pamwe navo vaka\add mu\add*sweveredza, vachiti: Wakaponesa vamwe, ngaazviponese; kana ari Kristu, musanangurwa waMwari.
\p
\v 36 Nemautowo akamusweveredza, akauya \add kwaari\add* akamupa vhiniga,
\v 37 vachiti: Kana uri Mambo wavaJudha, zviponese.
\v 38 Zvino kwakanga kuno rugwarovo rwakanyorwa pamusoro pake nemavara echiGiriki nechiRoma nechiHebheru, \add rwaiti\add*: UYU NDIMAMBO WAVAJUDHA.
\p
\v 39 Uye umwe wevaiti vezvakaipa vakange vakaremberedzwa wakamutuka achiti: Kana uri Kristu, zviponese iwe nesu.
\v 40 Umwe akapindura achimutsiura, achiti: Iwe hautyi Mwari kanhi, zvauri pakutongwa kumwe?
\v 41 Isu zvirokwazvo zvakatiruramira, nekuti tinogamuchira mubairo wemabasa edu; asi uyu haana kuita chinhu chisakafanira.
\v 42 Zvino akati kuna Jesu: Ishe mundirangarire kana masvika muushe hwenyu.
\v 43 Jesu ndokuti kwaari: Zvirokwazvo ndinoti kwauri: Nhasi uchava neni muParadhiso.
\p
\v 44 Zvino rakanga rava awa rinenge rechitanhatu; kukavapo rima pamusoro penyika yose, kusvikira paawa repfumbamwe.
\v 45 Zuva rikadzikatirwa, vheiri retembere rikabvarurwa nepakati.
\v 46 Zvino Jesu wakati adanidzira nenzwi guru, akati: Baba, mumaoko enyu ndinokumikidza mweya wangu; akati areva izvozvo, akabudisa mweya \add wake\add*.
\p
\v 47 Ipapo mukuru wezana wakati aona zvakaitika, akarumbidza Mwari, achiti: Zvirokwazvo uyu wakange ari munhu wakarurama.
\v 48 Nechaunga chose chakanga chakaungana kuzoona izvozvo, chakati chichiona zvakaitika, chikadzoka chichizvirova zvifuva.
\v 49 Nevazikanwi vake vose, nevakadzi vaimutevera vachibva Garirea, vakamira kure, vachiona zvinhu izvi.
\s Kuvigwa kwaJesu
\p
\v 50 Zvino tarira, murume wainzi Josefa, nhengo yedare, murume wakanaka wakarurama;
\v 51 iye wakange asina kutenderana nezano rekuita kwavo; \add waiva\add* weArimatia, guta ravaJudha, iye wakange achimirira ushe hwaMwari;
\v 52 iye wakaenda kuna Pirato akanokumbira mutumbi waJesu,
\v 53 akauburusa, akauputira nemucheka werineni, akauradzika mubwiro bwakanga bwakacherwa pabwe, makanga musina kumbovigwa munhu.
\v 54 Zvino waiva musi wokugadzirira, sabata uye roswedera.
\v 55 Nevakadziwo, vakange vauya naye vachibva Garirea, vakatevera mumashure, vakaona bwiro, nemuisirwe wemutumbi wake.
\v 56 Uye vakadzoka, vakagadzirira zvinonhuhwira nezvizoro vakazorora nesabata zvonoenderana nemurairo.

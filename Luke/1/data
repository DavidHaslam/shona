\c 1
\s Shoko rokuvamba.
\p
\v 1 Vazhinji sezvavakaisa ruvoko kuronga rondedzero yemashoko ezvinhu izvo zvamazvirokwazvo pakati pedu,
\v 2 sezvavakatipa ivo vakazviona nameso avo kubva pakutanga, navaiva varanda veshoko,
\v 3 Ndakavona zvakanaka nenivo, ndanyatsowana kunzwisisa kwakazara kwezvinhuzvose kubva pakutanga, ndakati zvakanaka kuti ndikunyorerei vo nokutevedzanisa, imi Teofiro, makakurumbira;
\v 4 kuti muzive zvokwadi yezvinhu izvi zvamakadzidziswa.
\s Zakaria unoziviswa kuberekwa kwaJohwani Mubhabhatidzi.
\p
\v 5 Namazuva aHerodhe, mambo weJudhiya, mumwe muprista, wainzi Zakaria, wegovero raAbhiya; nomukadzi wake waiva wavanasikana vaAroni, zita rake rainzi Erizabheti.
\v 6 Zvino vakanga vakarurama vose vari vaviri pamberi paMwari, vachifamba nemirairo nezvimiso zvose zvaShe; vasina chavangapomerwa.
\v 7 Vuye vakanga vasinomwana, nokuti Erizabheti wakanga ari mhanje, vuye vakanga vakwegura pamakore.
\v 8 Zvino, wakati achibate-basa rovuprista pamberi paMwari, padzoro regovero rake,
\v 9 netsika dzebasa rovuprista wakabatwa nemujenya kuti apise zvipfungaidzo zvinonhuwira mutembere yaShe.
\v 10 Zvono gurumwandira rose rakanga richinyengetera kunze nenguva yokupisa zvinonhuhwira.
\v 11 Zvino mutumwa waShe wakavoneswa kwaari, amire kurutivi rwodyi rwearitari yezvifungaidzo zvinonhuhwira.
\v 12 Zakaria achimuvona, akamanikidzwa; kutya kukamuwira.
\v 13 Mutumwa akati kwaari: Usatya Zakaria, nokuti munyengetero wako wanzwikwa, mukadzi wako Erizabheti uchakuberekera mwanakomana, ugomutumidza zita rinonzi Johwani.
\v 14 Iwe uchava nomufaro nokupembera, navazhinji vachafarira kuberekwa kwake.
\v 15 Nokuti iye uchava mukuru pamberi paShe; haangatongomwi waini kana zvinobata; uchazadzwa noMweya Mutsvene kubva padumbu ramai vake.
\v 16 Zvino vazhinji vavana vaIsraeri uchadzorera kunaShe, Mwari wavo.
\v 17 Uchafamba pamberi pake muMweya nesimba raEria, kuti adzorere moyo yamadzibaba kuvana navasingateereri kuvuchenjeri bwavakarurama agadzirire Ishe, vanhu vakamugadzirirwa kwazvo,
\v 18 Zakaria akati kumutumwa: Izvozvi ndichazviziva seiko? Nokuti ini ndava mutana, nomukadzi wangu akwegura kwazvo pamakore.
\v 19 Mutumwa achipindura, akati kwaari: Ndini Gabrieri, ndinomira pamberi paMwari; ndatumwa kuti nditaure newe, ndikuparidzire mashoko awa akanaka.
\v 20 Tarira, uchava mbeveve, usingagoni kutaura, kusvikira zuva rinoitwa zvinhu izvi, nokuti hauna kutenda mashoko angu, achazadziswa nenguva yawo.
\v 21 Vanhu vakanga vakamirira Zakaria vakashamiswa nokunonoka kwake mutembere.
\v 22 Zvino wakati abuda, akasagona kutaura kwavari; vakaziva kuti wakanga avona chiratidzo mutembere; iye akaramba achininira namavoko, akaramba ari mbeveve.
\v 23 Zvino mazuva okushumira kwake akati achangopera, akaenda kumba kwake.
\v 24 Shure kwamazuva iwayo, Erizabheti mukadzi wake akatora mimba, akazvivanza mwedzi mishanu, achiti:
\v 25 Ndizvo zvandakaitirwa naShe namazuva aakanditarira, kuti abvise kunyadzwa kwangu pakati pavanhu.
\s Maria anoziviswa kuti uchabereka Jesu
\p
\v 26 Nomwedzi wechitanhatu mutumwa Gabrieri wakatumwa kubva kunaMwari kuguta reGariri, rinonzi Nazareta,
\v 27 kumhandara, yakanga yatsidza kuwanikwa nomurume, wainzi Josefa, weimba yaDhavhidhi; zita remhandara \add rainzi\add* Maria.
\v 28 Mutumwa akapinda kwaari, akati: Kwaziwa, iwe unodikanwa, Ishe \add u\add*newe wakaropafadzwa iwe pakati pavakadzi.
\v 29 Iye wakati achi\add mu\add*vona akatambudzika nokutaura kwake, akafunga mumoyo make kuti kukwazisa kwakadai kunorevei.
\v 30 Zvino mutumwa akati kwaari: Usatya Maria, nokuti wanzwirwa nyasha naMwari.
\v 31 Zvino tarira, uchava nemimba, uchazvara mwanakomana, ugomutumidza zita rinonzi Jesu.
\v 32 Iye uchava mukuru, iye uchanzi Mwanakomana woWokumusorosoro; Ishe Mwari uchamupa chigaro chovushe chababa vake Dhavhidhi.
\v 33 Uchatonga imba yaJakobho nokusingaperi, novushe bwake habvungavi nomugumo.
\v 34 Ipapo Maria akati kumutumwa: Izvozvi zvingaitika seiko, zvandisingazivi murume?
\v 35 Mutumwa akapindura, akati kwaari: Mweya Mutsvene uchavuya pamusoro pako, nesimba roWokumusorosoro richakufukidza; saka icho chitsvene chichaberekwa newe chichanzi: Mwanakomana waMwari.
\v 36 Vuye tarira, Erizabheti, hama yako, naiyevo wava nemimbavo yomwanakomana pakuchembera kwake; mwedzi uno wava wechitanhatu kunaiye wainzi haabereki.
\v 37 Nokuti kuna Mwari hakuna chinhu chisingagoneki.
\v 38 Ipapo Maria akati: Tarirai, ndiri mushandiri waShe; ndiitirwe hangu seshoko renyu, Mutumwa akabva kwaari.
\s Maria unondoshanyira Erizabheti
\p
\v 39 Maria akasimuka namazuva iwayo, akuenda kunyika yamakomo nokukurumidza, kuguta reJudhiya;
\v 40 akapinda mumba maZakaria, akakwazisa Erizabheti.
\v 41 Zvino Erizabheti wakati achinzwa kukwazisa kwaMaria, mwana akakwakuka mudumbu rake; naErizabheti akazadzwa noMweya Mutsvene,
\v 42 akadana nenzwi guru, akati: Wakaropafadzwa iwe pakati pavakadzi, vuye chkaropafadzwa chibereko chedumbu rako!
\v 43Ko zvinobvepiko izvi kwandiri mai vaShe wangu vavuye kandiri?
\v 44 Nokuti, tarira, inzwi rokukwazisa kwako rakati richisvika munzeve dzangu, mwana akakwakuka mudumbu rangu nomufaro.
\v 45 Wakaropafadzwa iye wakatenda, nokuti zvirokwazvo zvakataurwa naShe kwaari zvichaitika.
\v 46 Maria akati: Moyo wangu unokudza Ishe,
\v 47 Mweya wangu wakafara munaMwari, Muponesi wangu;
\v 48 Zvaakavona kuzvidzwa komurandakadzi wake; Nokuti, tarira, kubva zvino mazera ose achati, ndakaropafadzwa;
\v 49 Nokuti uyo unamasimba wakandiitira zvinhu zvikuru; nezita rake idzvene.
\v 50 Ngoni dzake dziri kumazera namazera avanhu vanomutya.
\v 51 Wakaratidza simba noruvoko rwake; Wakaparadzira vaizvikudza mundangariro dzemoyo yavo;
\v 52 Wakaburusa vanemasimba pazvigaro zvavo zvovushe, Akasimudza vakazvidzwa;
\v 53 Vanenzara wakavagutsa nezvakanaka, asi vafumi wakavakadzosera vasina chinhu;
\v 54 Wakabatsira Israeri muranda wake kuti arangarire ngoni,
\v 55 sezvaakataura kumadzibaba edu, kunaAbhurahamu navana vake nokusingaperi.
\v 56 Maria akagara naye mwedzi inenge mitatu, akadzokera kumusha kwake.
\s Kuberekwa kwaJohwani Mubhabhatidzi
\p
\v 57 Zvino nguva yaErizabheti yokuzvara kwake yakasvika; akabereka mwanakomana.
\v 58 Zvino vakavakidzana navo nehama dzake vakati vanzwa kuti Ishe wakanga amuitira ngoni huru, vakafara naye.
\v 59 Zvino kwakati nezuva rorusere vakavuya kuzodzingisa mwana, vakada kumutumidza zita rababa vake, Zakaria.
\v 60 Asi mai vake vakapindura vakati: Kwete, asi uchanzi Johwani.
\v 61 Vakati kwaari: Hakunomunhu kuhama dzenyu wakatumidzwa zita iro.
\v 62 Vakataura namavoko kunababa vake, kuti anzi aniko.
\v 63 Vakakumbira ibwe rokunyora pariri, vakanyora vachiti: Johwani, ndiro zita rake. Vakashamiswa vose.
\v 64 Kamwe-kamwe muromo wake ukashamiswa, norurimi rwake rukasununguka, akataura, akarumbidza Mwari.
\v 65 Kutya kukawira vose vakanga vagere navo; namashoko iwayo ose akanzwika kunyika yose yamakomo eJudhiya.
\v 66 Vose vakanzwa, vakaachengeta mumoyo mavo, vachiti: Uchazova mwana wakadiniko? Nokuti ruvoko rwaShe rwakava naye.**
\v 67 Baba vake, Zakaria, vakazadzwa noMweya Mutsvene, vakaporofita, vachiti:
\v 68 Ishe, Mwari wavaIsraeri, ngaakudzwe; Nokuti wakamutsa vanhu vake, nokuvadzikunura,
\v 69 Akatisimudzira runyanga rwokuponeswa. Mumba momuranda wake, Dhavhidhi;
\v 70 (Sezvaakataura nomuromo wavaporofita vake vatsvene, vakanga varipo kubva pakuvamba kwenyika),
\v 71 Kutiponesa pavavengi vedu, napamavoko avose vanotivenga;
\v 72 Kunzwira madzibaba edu ngoni, Nokurangarira sungano yake tsvene;
\v 73 Kupika kwaakapika nako kunababa vedu Abhurahamu.
\v 74 Kutipa simba isu, tasunungurwa mumavoko avavengi vedu. Kuti timushumire tisingatyi,
\v 75 Novutsvene nokururama pamberi pake mazuva edu ose.
\v 76 Iwe, Mwana, uchanzi muporofita woWokumusoro-soro, Nokuti iwe uchatungamira pamberi paShe, kumugadzirira nzira dzake;
\v 77 Kuzivisa vanhu vake nzira yokuponeswa nayo, Vachikanganwirwa zvivi zvavo.
\v 78 Nomoyo munyoro waMwari wedu, Uchatishanyira namambakwedza okudenga,
\v 79 Kuvhenekera vagere murima nomumvuri worufu; Nokururamisa tsoka dzedu munzira yorugare.
\v 80 Mwana akakura, akasimba mumweya, akagara mumarenje, kusvikira zuva rokuratidzwa kwake kuvaIsraeri.

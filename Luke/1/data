\c 1
\s Shoko rokuvamba
\p
\v 1 Vazhinji sezvavakaisa ruoko kuronga zvakafanira rondedzero yezvinhu izvo zvamazvirokwazvo pakati pedu,
\v 2 sezvavakapa kwatiri ivo avo kubva pakutanga vakazvionera nameso, uye vari varanda veshoko,
\v 3 zvakaonekwa zvakanakawo nokwandiri, ndanyatsoongorora zvinhu zvose kubva pakutanga, kuti ndikunyorereiwo nokutevedzanisa, imwi Teofiro, muremekedzwa,
\v 4 kuti muzive chokwadi chezvinhu izvi zvamakadzidziswa.
\s Zakaria unoziviswa kuberekwa kwaJohwani Mubhabhatidzi
\p
\v 5 Kwaivapo namazuva aHerodhe mambo weJudhiya umwe mupristi wainzi Zakaria, weboka raAbhiya; nomukadzi wake waibva kuvanasikana vaAroni, nezita rake riri Erizabheti.
\v 6 Uye vose vakanga vakarurama pamberi paMwari, vachifamba nemurairo wose nezviga zvaShe; vasina chavangapomerwa.
\v 7 Uye vakanga vasina mwana nokuti Erizabheti wakanga ari mhanje, uye vose vakanga vakwegura pamakore.
\p
\v 8 Zvino zvakaitika kuti wakati achibata basa roupristi pamberi paMwari, pachinzvimbo cheboka rake
\v 9 netsika yebasa roupristi, wakabatwa nemujenya kuti apise zvipfungaidzo zvinonhuwira apinda mutembere yaShe.
\v 10 Zvino chaunga chose chavanhu chakanga chichinyengetera kunze nenguva yezvipfungaidzo zvinonhuhwira.
\v 11 Zvino kwakaonekwa kwaari mutumwa waShe, amire kurutivi rworudyi rwearitari yezvifungaidzo zvinonhuhwira.
\v 12 Zvino Zakaria wakati achi\add mu\add*ona akatambudzika, kutya kukamuwira.
\v 13 Asi mutumwa wakati kwaari: Usatya Zakaria; nokuti munyengetero wako wanzwikwa, nomukadzi wako Erizabheti uchakuberekera mwanakomana, ugotumidza zita rake Johwani.
\v 14 Uye uchava nomufaro nokupembera, navazhinji vachafarira kuberekwa kwake.
\v 15 Nokuti iye uchava mukuru pamberi paShe, haangatongomwi waini kana zvinodhaka; uye uchazadzwa noMweya Mutsvene kubva padumbu ramai vake.
\v 16 Navazhinji vavana vaIsraeri uchatendeusira kuna IShe Mwari wavo;
\v 17 uye iye uchafamba pamberi pake muMweya nesimba raEria, kutendeusira moyo yamadzibaba kuvana, navasingateereri kuuchenjeri hwavakarurama, kugadzirira vanhu vakagadzirirwa \add kugamuchira\add* Ishe,
\v 18 Zakaria akati kumutumwa: Izvozvi ndichazviziva sei? Nokuti ini ndakwegura, nomukadzi wangu wakwegura kwazvo pamakore.
\v 19 Mutumwa achipindura akati kwaari: Ini ndini Gabhirieri, unomira pamberi paMwari; ndatumwa kuti nditaure kwauri, ndikukumikidze mashoko awa akanaka.
\v 20 Zvino tarira, uchava chimumumu, usingagoni kutaura, kusvikira zuva rinoitika zvinhu izvi, nokuti hauna kutenda mashoko angu, achazadziswa nenguva yawo.
\p
\v 21 Vanhu vakanga vakamirira Zakaria, vakashamiswa nokunonoka kwake mutembere.
\v 22 Zvino wakati abuda, akakonewa kutaura kwavari; vakaziva kuti wakanga aona chiratidzo mutembere; iye akavaninira namaoko, akaramba ari chimumu.
\v 23 Zvino zvakaitika kuti mazuva okushumira kwake akati achangopera, akaenda kumba kwake.
\p
\v 24 Zvino shure kwamazuva iwayo, mukadzi wake Erizabheti akatora mimba, akazvivanza mwedzi mishanu, achiti:
\v 25 IShe wandiitira saizvozvi namazuva aaka\add ndi\add*tarira, kuti abvise kuzvidzwa kwangu pakati pavanhu.
\s Maria anoziviswa kuti uchabereka Jesu
\p
\v 26 Zvino nomwedzi wechitanhatu mutumwa Gabrieri wakatumwa naMwari kuguta reGarirea rinonzi Nazareta,
\v 27 kumhandara, yakanga yatsidza kuwanikwa nomurume ainzi Josefa, weimba yaDhavhidhi; zita remhandara riri Maria.
\v 28 Mutumwa akapinda kwaari akati: Hekanhi, iwe une nyasha! Ishe unewe, wakaropafadzwa iwe pakati pavakadzi.
\v 29 Iye wakati achi\add mu\add*ona akatambudzwa neshoko rake, akafunga mumoyo make \add kuti\add* kukwazisa rudzii kwakadai.
\v 30 Zvino mutumwa akati kwaari: Usatya Maria; nokuti wawana nyasha kuna Mwari.
\v 31 Zvino tarira, uchava nemimba, ugozvara mwanakomana, uchatumidza zita rake \add kuti\add* Jesu.
\v 32 Iye uchava mukuru, uchanzi Mwanakomana woWokumusoro-soro; Ishe Mwari uchapa kwaari chigaro choushe chababa vake Dhavhidhi.
\v 33 Uchatonga pamusoro peimba yaJakobho kusvikira narinhi, noushe hwake hahwungavi nomugumo.
\v 34 Maria ndokuti kumutumwa: Izvozvi zvingaitika seiko, zvandisingazivi murume?
\v 35 Mutumwa akapindura akati kwaari: Mweya Mutsvene uchauya pamusoro pako, nesimba roWokumusorosoro richakufukidza; neicho chitsvene chichaberekwa newe chichanzi Mwanakomana waMwari.
\v 36 Uye tarira, Erizabheti hama yako, naiyevo wava nemimba yomwanakomana pakuchembera kwake; nomwedzi uno wava wechitanhatu kuna iye wainzi mhanje.
\v 37 Nokuti naMwari hakuna chinhu chichakoneka.
\v 38 Ipapo Maria akati: Tarirai, murandakadzi waShe; ngazvive kwandiri seshoko renyu. Mutumwa ndokubva kwaari.
\s Maria unondoshanyira Erizabheti
\p
\v 39 Zvino Maria akasimuka namazuva iwayo akaenda kunyika yazvikomo nokukurumidza, kuguta reJudhiya;
\v 40 akapinda mumba maZakaria, akakwazisa Erizabheti.
\v 41 Zvino zvakaitika kuti Erizabheti wakati achinzwa kukwazisa kwaMaria, mwana akatamba mudumbu rake; naErizabheti akazadzwa noMweya Mutsvene,
\v 42 akadanidzira nenzwi guru, akati: Wakaropafadzwa iwe pakati pavakadzi, uye chakaropafadzwa chibereko chedumbu rako!
\v 43 Ko zvandibvira nepiko, kuti mai vaShe wangu vauye kandiri?
\v 44 Nokuti tarira, inzwi rokukwazisa kwako rangoti richisvika munzeve dzangu, mwana watamba mudumbu rangu nomufaro.
\v 45 Uye wakaropafadzwa unotenda, nokuti zvirokwazvo zvakataurwa naShe kwaari zvichazadziswa.
\s Rwiyo rwaMariya rwokurumbidza
\p
\v 46 Maria akati: Moyo wangu unokudza Ishe,
\v 47 Nomweya wangu unofara muna Mwari Muponesi wangu;
\v 48 Nokuti wakatarira kuzvidzwa komurandakadzi wake; Nokuti tarira, kubva zvino mazera ose achati ndakaropafadzwa.
\v 49 Nokuti iye une masimba wakandiitira zvinhu zvikuru; nezita rake \add i\add*dzvene.
\v 50 Nengoni dzake dziri kuna avo vanomutya kubva kumazera namazera.
\v 51 Wakaita zvinesimba noruoko rwake; Wakaparadzira vanozvikudza mundangariro dzemoyo yavo;
\v 52 Wakaburusa vane masimba pazvigaro zvoushe, akasimudza vakaderera.
\v 53 Vanenzara wakavagutsa nezvinhu zvakanaka, asi vafumi wakavarega vachienda vasina chinhu;
\v 54 wakabatsira muranda wake Israeri kuti arangarire ngoni,
\v 55 sezvaakataura kumadzibaba edu, kuna Abhurahamu nokuchizvarwa chake kusvikira rinhi narinhi.
\v 56 Maria akagara naye mwedzi inenge mitatu, akadzokera kumba kwake.
\s Kuberekwa kwaJohwani Mubhabhatidzi
\p
\v 57 Zvino nguva yaErizabheti yokusununguka kwake yakakwana; akabereka mwanakomana.
\v 58 Zvino vakavakidzana nayo nehama dzake vakati vanzwa kuti Ishe wakanga amuitira ngoni huru, vakafara naye.
\v 59 Zvino zvakaitika kuti nezuva rorusere vakauya kuzodzingisa mwana muduku, vakamutumidza zita rababa vake, Zakaria.
\v 60 Asi mai vake vakapindura vakati: Kwete, asi uchanzi Johwani.
\v 61 Vakati kwaari: Hakuna munhu kuhama dzenyu unodaidzwa nezita iro.
\v 62 Vakataura namaoko kuna baba vake, kuti vanoda kuti anzi ani.
\v 63 Vakakumbira pokunyorera, vakanyora vachiti: NdiJohwani zita rake; vakashamiswa vose.
\v 64 Muromo wake ukashamiswa pakarepo, norurimi rwake \add rukasununguka\add*, akataura, achirumbidza Mwari.
\v 65 Kutya kukawira vose vaigara vakamukomba; namashoko iwayo ose akanzwikwa kunyika yose yezvikomo yeJudhiya.
\v 66 Zvino vose vakanzwa, vaka\add zvi\add*chengeta mumoyo yavo, vachiti: Uchazova rusvava rwakadiniko? Uye ruoko rwaShe rwakava naye.
\s Kuporofita kwaZakariya
\p
\v 67 Zvino baba vake Zakaria vakazadzwa noMweya Mutsvene, vakaporofita, vachiti:
\v 68 Ngaarumbidzwe Ishe Mwari waIsraeri, nokuti wakashanyira, nokuvadzikunura vanhu vake,
\v 69 akatisimudzira runyanga rworuponeso mumba momuranda wake Dhavhidhi,
\v 70 sezvaakataura nomuromo wavaporofita vake vatsvene, vakanga varipo kubva pakuvamba kwenyika,
\v 71 atiponese pavavengi vedu, naparuoko rwavose vanotivenga;
\v 72 kuitira madzibaba edu ngoni, nokurangarira sungano yake tsvene,
\v 73 Mhiko yaakapika kuna baba vedu Abhurahamu,
\v 74 kutipa, kuti tasunungurwa mumaoko avavengi vedu, timushumire tisingatyi,
\v 75 muutsvene nokururama pamberi pake mazuva ose eupenyu hwedu.
\v 76 Newe Mwana muduku, uchanzi muporofita Wokumusoro-soro, nokuti iwe uchatungamira pamberi pechiso chaShe, kugadzirira nzira dzake;
\v 77 Kupa ruzivo rweruponeso kuvanhu vake nekangamwiro yezvivi zvavo.
\v 78 Nomoyo munyoro waMwari wedu, mauri mambakwedza okudenga anotishanyira,
\v 79 Kuvhenekera vagere murima nemumvuri worufu; nokururamisa tsoka dzedu munzira yorugare.
\p
\v 80 Mwana muduku akakura, akasimba mumweya, akagara mumarenje, kusvikira zuva rokuratidzwa kwake kuna Israeri.

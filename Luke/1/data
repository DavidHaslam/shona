\c 1
\s Shoko rokuvamba
\p
\v 1 Vazhinji sezvavakaisa ruvoko kuronga zvakafanira rondedzero yemashoko ezvinhu izvo zvamazvirokwazvo pakati pedu,
\v 2 sezvavakatipa ivo avo kubva pakutanga vakazvionera nameso, vari varanda veshoko,
\v 3 Zvakavonekwa zvakanaka nokwandirivo, ndanyatsoongorora zvinhu zvose kubva pakutanga, kuti ndikunyorereivo nokutevedzanisa, imwi Teofiro, makakurumbira;
\v 4 kuti muzive zvokwadi yezvinhu izvi zvamakadzidziswa.
\s Zakaria unoziviswa kuberekwa kwaJohwani Mubhabhatidzi
\p
\v 5 Kwaivapo namazuva aHerodhe mambo weJudhiya mumwe muprista wainzi Zakaria, weboka raAbhiya; nomukadzi wake \add waiva\add* wavanasikana vaAroni, zita rake \add rainzi\add* Erizabheti.
\v 6 Zvino vakanga vakarurama vose pamberi paMwari, vachifamba nemirairo nezvimiso zvose zvaShe; vasina chavangapomerwa.
\v 7 Vuye vakanga vasinomwana, nokuti Erizabheti wakanga ari mhanje, vuye vose vakanga vakwegura pamakore.
\v 8 Zvino zvakaitika kuti wakati achibate-basa rovuprista pamberi paMwari, padzoro reboka rake,
\v 9 netsika dzebasa rovuprista wakabatwa nemujenya kuti apise zvipfungaidzo zvinonhuwira kana apinda mutembere yaShe.
\v 10 Zvono chaunga chose chavanhu chakanga chichinyengetera kunze nenguva yezvinonhuhwira.
\v 11 Zvino kwakavonekwa kwaari mutumwa waShe, amire kurutivi rwodyi rwearitari yezvifungaidzo zvinonhuhwira.
\v 12 Zvino Zakaria wakati achimuvona akatambudzika, kutya kukamuwira.
\v 13 Asi mutumwa akati kwaari: Usatya Zakaria; nokuti munyengetero wako wakanzwikwa, nomukadzi wako Erizabheti uchakuberekera mwanakomana, ugomutumidza zita rinonzi Johwani.
\v 14 Iwe uchava nomufaro nokupembera, navazhinji vachafarira kuberekwa kwake.
\v 15 Nokuti iye uchava mukuru pamberi paShe; haangatongomwi waini kana zvinobata; uchazadzwa noMweya Mutsvene kubva padumbu ramai vake.
\v 16 Zvino vazhinji vavana vaIsraeri uchadzorera kunaShe Mwari wavo.
\v 17 Uchafamba pamberi pake muMweya nesimba raEria, kuti adzorere moyo yamadzibaba kuvana, navasingateereri kuvuchenjeri bwavakarurama, agadzirire vanhu vakagadzirirwa \add kugamuchira\add* Ishe,
\v 18 Zakaria akati kumutumwa: Izvozvi ndichazviziva seiko? Nokuti ini ndava munhu wakegura, nomukadzi wangu akwegura kwazvo pamakore.
\v 19 Mutumwa achipindura akati kwaari: Ndini Gabhrieri, ndinomira pamberi paMwari; ndatumwa kuti nditaure newe, ndikukumikidze mashoko awa akanaka.
\v 20 Zvino tarira, uchava mbeveve, usingagoni kutaura, kusvikira zuva rinoitwa zvinhu izvi, nokuti hauna kutenda mashoko angu, achazadziswa nenguva yawo.
\v 21 Vanhu vakanga vakamirira Zakaria vakashamiswa nokunonoka kwake mutembere.
\v 22 Zvino wakati abuda, akasagona kutaura kwavari; vakaziva kuti wakanga avona chiratidzo mutembere; iye akavaninira namavoko, akaramba ari mbeveve.
\v 23 Zvino zvakaitika kuti mazuva okushumira kwake akati achangopera, akaenda kumba kwake.
\v 24 Shure kwamazuva iwayo, Erizabheti mukadzi wake akatora mimba, akazvivanza mwedzi mishanu, achiti:
\v 25 Ndizvo zvandakaitirwa naShe namazuva aaka\add ndi\add*tarira, kuti abvise kunyadzwa kwangu pakati pavanhu.
\s Maria anoziviswa kuti uchabereka Jesu
\p
\v 26 Nomwedzi wechitanhatu mutumwa Gabrieri wakatumwa kubva kunaMwari kuguta reGariri rinonzi Nazareta,
\v 27 kumhandara, yakanga yatsidza kuwanikwa nomurume, wainzi Josefa, weimba yaDhavhidhi; zita remhandara \add rainzi\add* Maria.
\v 28 Mutumwa akapinda kwaari, akati: Hekanhi, iwe unodikamwa! Ishe \add u\add*newe, wakaropafadzwa iwe pakati pavakadzi.
\v 29 Iye wakati achi\add mu\add*vona akatambudzika nokutaura kwake, akafunga mumoyo make kuti kukwazisa kwakadai kunorevei.
\v 30 Zvino mutumwa akati kwaari: Usatya, Maria, nokuti wawana nyasha kunaMwari.
\v 31 Zvino tarira, uchava nemimba, uchazvara mwanakomana, ugomutumidza zita kuti Jesu.
\v 32 Iye uchava mukuru, iye uchanzi Mwanakomana woWokumusorosoro; Ishe Mwari uchapa kwaari chigaro chovushe chababa vake Dhavhidhi.
\v 33 Uchatonga imba yaJakobho nokusingaperi, novushe bwake habvungavi nomugumo.
\v 34 Ipapo Maria akati kumutumwa: Izvozvi zvingaitika seiko, zvandisingazivi murume?
\v 35 Mutumwa akapindura, akati kwaari: Mweya Mutsvene uchavuya pamusoro pako, nesimba roWokumusorosoro richakufukidza; saka icho chitsvene chichaberekwa newe chichanzi Mwanakomana waMwari.
\v 36 Vuye tarira, Erizabheti, hama yako, naiyevo wava nemimba yomwanakomana pakuchembera kwake; nomwedzi uno wava wechitanhatu kunaiye wainzi mhanje.
\v 37 Nokuti naMwari hakuna chinhu chisingagoneki.
\v 38 Ipapo Maria akati: Tarirai, ndiri murandakadzi waShe; ngazvive kwandiri seshoko renyu, Mutumwa akabva kwaari.
\s Maria unondoshanyira Erizabheti
\p
\v 39 Zvino Maria akasimuka namazuva iwayo akaenda kunyika yamakomo nokukurumidza, kuguta reJudhiya;
\v 40 akapinda mumba maZakaria, akakwazisa Erizabheti.
\v 41 Zvino zvakaitika kuti Erizabheti wakati achinzwa kukwazisa kwaMaria, mwana akatamba mudumbu rake; naErizabheti akazadzwa noMweya Mutsvene,
\v 42 akadana nenzwi guru, akati: Wakaropafadzwa iwe pakati pavakadzi, vuye chkaropafadzwa chibereko chedumbu rako!
\v 43 Ko zvinobvepiko izvi kwandiri, kuti mai vaShe wangu vavuye kandiri?
\v 44 Nokuti tarira, inzwi rokukwazisa kwako rangoti richisvika munzeve dzangu, mwana akatamba mudumbu rangu nomufaro.
\v 45 Wakaropafadzwa iye unotenda, nokuti zvirokwazvo zvakataurwa naShe kwaari zvichazadziswa.
\v 46 Maria akati: Moyo wangu unokudza Ishe,
\v 47 Mweya wangu wakafara munaMwari Muponesi wangu;
\v 48 Zvaakavona kuzvidzwa komurandakadzi wake; Nokuti, tarira, kubva zvino mazera ose achati ndakaropafadzwa;
\v 49 Nokuti uyo unamasimba wakandiitira zvinhu zvikuru; nezita rake \add i\add*dzvene.
\v 50 Ngoni dzake \add dziri\add* kumazera namazera avanhu vanomutya.
\v 51 Wakaratidza simba noruvoko rwake; Wakaparadzira vaizvikudza mundangariro dzemoyo yavo;
\v 52 Wakaburusa vanemasimba pazvigaro zvavo zvovushe, Akasimudza vakazvidzwa;
\v 53 Vanenzara wakavagutsa nezvakanaka, asi vafumi wakavakadzosera vasina chinhu;
\v 54 Wakabatsira Israeri muranda wake kuti arangarire ngoni,
\v 55 sezvaakataura kumadzibaba edu, kunaAbhurahamu navana vake nokusingaperi.
\v 56 Maria akagara naye mwedzi inenge mitatu, akadzokera kumusha kwake.
\s Kuberekwa kwaJohwani Mubhabhatidzi
\p
\v 57 Zvino nguva yaErizabheti yokuzvara kwake yakasvika; akabereka mwanakomana.
\v 58 Zvino vakavakidzana navo nehama dzake vakati vanzwa kuti Ishe wakanga amuitira ngoni huru, vakafara naye.
\v 59 Zvino kwakati nezuva rorusere vakavuya kuzodzingisa mwana, vakada kumutumidza zita rababa vake, Zakaria.
\v 60 Asi mai vake vakapindura vakati: Kwete, asi uchanzi Johwani.
\v 61 Vakati kwaari: Hakunomunhu kuhama dzenyu wakatumidzwa zita iro.
\v 62 Vakataura namavoko kunababa vake, kuti anzi aniko.
\v 63 Vakakumbira puranga rokunyora pariri, vakanyora vachiti: Johwani, ndiro zita rake. Vakashamiswa vose.
\v 64 Muromo wake ukashamiswa pakarepo, norurimi rwake \add rukasununguka\add*, akataura, akarumbidza Mwari.
\v 65 Kutya kukawira vose vakanga vagere vakavakomberedza; namashoko iwayo ose akanzwikwa kunyika yose yamakomo eJudhiya.
\v 66 Vose vakanzwa, vaka\add a\add*chengeta mumoyo mavo, vachiti: Uchazova mwana wakadiniko? Zvino ruvoko rwaShe rwakava naye.
\v 67 zvino baba vake, Zakaria, vakazadzwa noMweya Mutsvene, vakaporofita, vachiti:
\v 68 Wakaropafadzwa Ishe, Mwari wavaIsraeri; nokuti wakashanyira vanhu vake, nokuvadzikunura,
\v 69 Akatisimudzira runyanga rwokuponeswa mumba momuranda wake, Dhavhidhi;
\v 70 (Sezvaakataura nomuromo wavaporofita vake vatsvene, vakanga varipo kubva pakuvamba kwenyika),
\v 71 ruponeso pavavengi vedu, napamavoko avose vanotivenga;
\v 72 Kunzwira madzibaba edu ngoni, Nokurangarira sungano yake tsvene,
\v 73 Kupika kwaakapika nako kunababa vedu Abhurahamu,
\v 74 kuti atipe isu, kuti tasunungurwa mumavoko avavengi vedu. Kuti timushumire tisingatyi,
\v 75 muvutsvene nokururama pamberi pake mazuva ose evupenyu bwedu.
\v 76 Iwe, Mwana, uchanzi muporofita Wokumusoro-soro, nokuti iwe uchatungamira mberi kwaShe, kumugadzirira nzira dzake;
\v 77 Kuzivisa nzira yoruponeso kuvanhu vake, nokukangamwirwa kwezvivi zvavo.
\v 78 Nomoyo munyoro waMwari wedu, mabwuri mambakwedza okudenga anotishanyira,
\v 79 Kuvhenekera vagere murima nomu\add mu\add*mvuri worufu; Nokururamisa tsoka dzedu munzira yorugare.
\v 80 Mwana akakura, akasimba mumweya, akagara mumarenje, kusvikira zuva rokuratidzwa kwake kuvaIsraeri.

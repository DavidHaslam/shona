\c 6
\s Jesu Ishe wesabata
\p
\v 1 Zvino zvakaitika nesabata rechipiri shure kwerekutanga, achigura napakati peminda yezviyo, vadzidzi vake vatanha hura dzezviyo, vakadya, vachi\add dzi\add*pukuta namaoko.
\v 2 Asi vamwe vavaFarisi vakati kwavari: Munoitireiko zvisiri pamutemo nemisi yesabata?
\v 3 Zvino Jesu achivapindura, wakati: Hamuna kurava pamusoro pezvizvi here? Zvakaitwa naDhavhidhi, musi waakanga ava nenzara iye navakanga vanaye,
\v 4 kuti wakapinda sei mumba maMwari, akatora akadya, zvingwa zvokuratidza, akapavo vakanga vanaye; izvo zvisiri pamutemo kudyiwa asi navapristi voga?
\v 5 Ndokuti kwavari: Mwanakomana womunhu ndiyewo Ishe wesabata.
\s Jesu unoporesa munhu waiva neruoko rwakawonyana
\p
\v 6 Zvino zvakaitikawo nerimwe sabata kuti wakapinda musinagoge, akadzidzisa; zvino kwakanga kune munhu ipapo weruoko rwake rworudyi rwakawonyana.
\v 7 Vanyori navaFarisi vakamutarisisa, \add kuona\add* kana angaporesa nomusi wesabata, kuti vawane kumupomera mhosva.
\v 8 Asi wakaziva mifungo yavo, akati kumunhu wakanga ane ruoko rwakawonyana: Simuka, umire pakati \add pavanhu\add*. Akasimuka akamira.
\v 9 Zvino Jesu akati kwavari: Ndinokubvunzai chinhu chimwe: Zviri pamutemo here nemasabata kuita zvakanaka kana kuita zvakaipa? Kuponesa upenyu kana kuparadza?
\v 10 Ipapo akaringa-ringa kwavari vose, akati kumunhu: Tambanudza Ruoko rwako. Akaita saizvozvo. ruoko rwake rwukaporeswa rukararama sorumwe.
\v 11 Vakazara noupengo; vakataurirana umwe noumwe, kuti Jesu vangamuitei.
\s Jesu unodana vadzidzi vake
\p
\v 12 Zvino zvakaitika namazuva iwayo kuti wakabuda akaenda kugomo kundonyengetera; agara usiku hwose mukunyengetera kuna Mwari.
\v 13 Zvino kwakati kwaedza, akadana vadzidzi vake; akasanangura kwavari gumi navaviri vaakatumidzawo \add kuti\add* vaapositori;
\v 14 Simoni, waakatumidzawo Petro, naAndiriya munun'una wake, Jakobho naJohwani, Firipi naBhatoromiyo,
\v 15 Matewu naTomasi, Jakobho waArifiyosi, naSimoni wainzi Ziroti;
\v 16 naJudhasi waJakobho, naJudhasi Isikariyoti, wakazova mutengesi.
\p
\v 17 Akaburuka navo, akamira pakaenzana, nechaunga chevadzidzi vake, nechaunga chikuru chavanhu vaibva Judhiya rose neJerusarema, napagungwa reTire neSidoni, vakauya kuzomunzwa, nokuporeswa pazvifo zvavo;
\v 18 navakanga vachitambudziwa nemweya yetsvina, vakaporeswa.
\v 19 Chaunga chose chikatsvaka kumunyangata: nokuti kwakabuda simba kwaari rikaporesa vose.
\s Mharidzo yaJesu
\p
\v 20 Ndokusimudzira meso ake kuvadzidzi vake, akati: Makaropafadzwa varombo, nokuti ushe hwaMwari ndohwenyu.
\v 21 Makaropafadzwa imwi munenzara zvino, nokuti muchagutiswa. Makaropafadzwa imwi munochema ikozvino, nokuti muchaseka.
\v 22 Makaropafadzwa, kana vanhu vachikuvengai, uye vachikusarudzai, vachikunyombai, vachirasha zita renyu serakashata, nokuda koMwanakomana womunhu.
\v 23 Farai nezuva iro, muuruke nomufaro; nokuti tarirai, mubairo wenyu mukuru kudenga; nokuti saizvozvo \add ndizvo\add* zvakaita madzibaba avo kuvaporofita.
\v 24 Asi mune nhamo imwi vakafuma! Nokuti magamuchira nyaradzo yenyu.
\v 25 Mune nhamo imwi munoguta! Nokuti muchaziya. Mune nhamo imwi munoseka zvino! Nokuti muchachema nokuwungudza.
\v 26 Mune nhamo kana vanhu vose vachitaura zvakanaka pamusoro penyu! Nokuti ndizvo zvakaita madzibaba avo kuvaporofita venhema.
\v 27 Asi ndinoti kwamuri munonzwa: Idai vavengi venyu, itai zvakanaka kune vanokuvengai,
\v 28 ropafadzai vanokutukai, munyengeterere vanokubatai zvakaipa.
\v 29 Kune unokurova padama, umupe rimwewo; unokutorera nguvo yokunze, usarambidza nenguvo yomukatiwo.
\v 30 Asi upe umwe noumwe unokumbira kwauri; nounokutorera zvako,
\p usazvirevazve.
\v 31 Sezvamunoda kuti vanhu vaite kwamuri, muvaitirewo saizvozvo.
\v 32 Uye kana muchida avo vanokudai, mune kuvongwa kwakadini? Nokuti navatadziwo vanoda vanovada.
\v 33 Kana muchiitira zvakanaka kune avo vanokuitirai zvakanaka, mune kuvongwa kwakadini? Nokuti navatadzi vanoitawo saizvozvo.
\v 34 Kana muchikwereta vamunotarisira kudzoserwa navo, mune kuvongwa kwakadini? Nokuti navatadzi vanokweretesawo vatadzi, kuti vapiwezve zvakaenzana nazvo.
\v 35 Asi idai vavengi venyu, muite zvakanaka, mupe chikwereti musingatarisirizve chinhu; zvino mubairo wenyu uchava mukuru, mugova vana voWokumusoro-soro; nokuti iye unomoyo munyoro kune vasingavongi navakaipa.
\v 36 Naizvozvo ivai netsitsi, sababa venyuwo vane tsitsi.
\v 37 Musatonga, nemwi hamungazotongwi; musapa mhosva, nemwi hamungazopiwi mhosva; regererai, nemwi mucharegererwa.
\v 38 Ipai, nemwi muchapiwa; chiyero chakanaka, chakatsikirirwa, nokuzunguzirwa, chinopfachukira; vachakupai pachifuva chenyu. Nokuti nechiyero chamunoyera nacho, muchayererwawo nacho.
\p
\v 39 Akataura mufananidzo kwavari \add akati\add*: Bofu rinogona kutungamirira bofu here? Haangawiri mugomba ose here?
\v 40 Mudzidzi haapfuuri mudzidzisi wake; asi umwe noumwe kana apedzeredzwa uchava somudzidzisi wake.
\p
\v 41 Uye unotarireiko rubanzu ruri muziso reumwe wako, asi danda riri muziso rako haurinanzereri?
\v 42 Kana ungareva seiko kune umwe wako, \add uchiti\add*: Umwe wangu, rega ndibudise rubanzu ruri muziso rako, iwe pachako usingananzereri danda riri muziso rako? Iwe munyepedzeri, budisa pakutanga danda kubva muziso rako, zvino ipapo uchaona zvakanaka kubvisa rubanzu ruri muziso reumwe wako.
\p
\v 43 Nokuti hausi muti wakanaka unobereka chibereko chakaipa; kana muti wakaipa unobereka chibereko chakanaka.
\v 44 nokuti muti umwe nomumwe unozikamwa nechibereko chawo. Nokuti pamhinzwa, vanhu havatanhi maonde, kana parukato, havangatanhi mazambiringa.
\v 45 Munhu wakanaka kubva pafuma yakanaka yomoyo wake, unobudisa zvakanaka, nomunhu wakaipa kubva pafuma yakaipa yomoyo wake, unobudisa zvakaipa; nokuti zvizere mumoyo make, \add ndizvo\add* zvinotaura muromo wake.
\s Mufananidzo weimba yakavakwa paruware
\p
\v 46 Munondiidzireiko Ishe, Ishe, musingaiti zvinhu zvandinoreva?
\v 47 Ani nani unouya kwandiri akanzwa mashoko angu akaaita, ini ndichakuratidzai waakafanana naye;
\v 48 wakafanana nomunhu wakavaka imba, akachera akadzikisa, akateya nheyo paruware; zvino mafashame akati asimuka, rukova rukarova zvine simba paimba iyo, rukasagona kuizunungusa; nokuti yakanga yakateyiwa paruware.
\v 49 Asi uyo unonzwa asingaiti, wakafanana nomunhu wakavaka imba pavhu isina nheyo; ipo rukova rwakarova nesimba, pakarepo ikawa, kuwa kweimba iyo kukava kukuru.

\c 20
\s Simba raJesu rinobvepi
\p
\v 1 Zvino pane rime ramazuva iwayo, achidzidzisa vanhu mutembere, achiparidza evhangeri, vaprista vakuru navanyori navakuru vakasvika,
\v 2 vakataura, vakati kwaari: Tivudzei, kuti munoita zvinhu izvi nesimba ripi, kana ndianiko iye wakakupai simba iri?
\v 3 Akapindura, akati kwavari: Ndichakubvunza nenivo shoko rimwe; ndivudzei:
\v 4 Rubhabhatidzo rwaJohwani, \add kuti\add* rwakabva kudenga kana kuvanhu here?
\v 5 Vakataurirana pakati pavo, vachiti: Kana tikati: Kudenga, uchati: Zvino makagoregerei kumutenda?
\v 6 Asi kana tikati, Kuvanhu, vanhu vose vachatitaka namabwe; nokuti ivo vanotenda kuti Johwani waiva muporofita.
\v 7 Vakapindura, vachiti havazivi kwa\add rwa\add*kabva.
\v 8 Zvino Jesu akati kwavari: Neni vo handingakuvudziyi kuti simba randinoita naro zvinhu izvi nderipi.
\s Mufananidzo wavarimi vakaipa
\p
\p
\v 9 Zvino wakatanga kuvudza vanhu mufananidzo uyu: Mumwe munhu wakasima munda wemizambiringa; akaupa varimi, akandogara kumwe nguva refu.
\v 10 Nenguva \add yezvibereko\add* akatuma muranda kuvarimi, kuti vamupe zvibereko zvomunda wemizambiringa; asi varimi vakamurova, vaka\add mu\add*dzosa asina.
\v 11 Akatumazve mumwe muranda; naiyevo vakamurova, vakanyadzisa, vakadzosa asina.
\v 12 Akatumazve wechitatu; zvino uyu vakamukuvadzavo, vaka\add mu\add*budisa kunze.
\v 13 Zvino mwene womunda wemizambiringa akati: Ndichaiteiko? Ndichatuma mwanakomana wangu unodikanwa, zvimwe vakamuvona vachakudza iye.
\v 14 Asi varimi vakati vachimuvona, vakarangana pakati pavo, vakati: Uyu ndiye mugari wenhaka; vuyai ngatimuvuraye, nhaka igova yedu.
\v 15 Vakamubudisa kunze komunda wemizambiringa, vakavuraya. Zvino, mwene womunda wemizambiringa uchavaitireiko?
\v 16 Uchavuya, akaparadza varimi ivava, munda wemizambiringa akaupa vamwe. Zvino vachinzwa, vakati: Zvisadaro!
\v 17 Wakati avatarisisa, akati: Zvino chinyiko ichi chakanyorwa, \add chinoti\add*: Ibwe rakarambwa navavaki, Ndiro rakazova musoro wekona?
\v 18 Mumwe nomumwe unowira pamusoro pebwe iro, uchavhunikanya; asi ani nani warinowira richamukuya akaita upfu.
\s Kuripira Kesari mutero
\p
\v 19 Zvino vanyori navaprista vakuru vakatsvaka nenguva iyo kumubata, asi vakatya vanhu; nokuti vakaziva kuti wakavareva ivo nomufananidzo uyo.
\v 20 Vaka\add mu\add*cherekedza, vakatuma vashori vakazviita savanhu vakarurama, kuti vamubate pakutaura kwake, vamuise kuvushe nesimba romutongi.
\v 21 Vakamubvunza, vachiti: Mudzidzisi,. Tinoziva kuti munotaura nokudzidzisa zvakarurama, musingagamuchiri zvinovonekwa zvomunhu, asi munodzidzisa nzira yaMwari nezvokwadi,
\v 22 Ko zvino takatenderwa kuripira Kesari mutero here, kana kwete?
\v 23 Asi iye achiziva kunyengera kwavo, akati kwavari: Munondiidzireiko?
\v 24 Ndiratidzei dhenari.* Rinomufananidzo norunyoro rwaniko? Vakapindura vakati: ZvaKesari.
\v 25 Ipapo akati kwavari: Naizvozvo ipai Kesari zvinhu zvaKesari, naMwari zvinhu zvaMwari.
\v 26 Vakakoniwa kumubata pakutaura \add kwake\add* pamberi pavanhu; vakashamiswa nokupindura kwake; ndokunyarara.
\s Vanobvunza Jesu pamusoro pokumuka kwavakafa.
\s (Mat. 22. 23-33; Mar. 12. 18-27.)
\p
\v 27 Zvino vamwe vaSajusi, ivo vanoramba kumuka kwavakafa vachiti hakuna, vakavuya kwaari, vakamubvunza,
\v 28 vachiti: Mudzidzisi, Mozisi wakatinyorera kuti kana mukoma womunhu akafa, anomukadzi, asi iye asina vana munun'una wake atore mukadzi wake, amutsire mukoma wake vana.
\v 29 Zvino kwakanga kuna vanakomana vomunhu mumwe vanomwe; wedangwe akatora mukadzi, akafa asina vana;
\v 30 nowechipiri: akamuwana akafa asina mwana.
\v 31 nowechitatu amutora; nokudaro navanomwe vakasasiya vana, vakafa.
\v 32 Pashure mukadzi akafa vo;
\v 33 Zvino pakumuka uchava mukadzi waniko kwavari? Nokuti wakanga ari mukadzi wavose vanomwe.
\v 34 Jesu akati kwavari: Vanakomana venyika ino vanowana; vuye vanowaniswa;
\v 35 asi avo vachanzi naMwari vakafanira kuwana nyika iyo nokumuka kwavakafa, havawani, vuye havawaniswi.
\v 36 Nokuti havazofi zve; nokuti vachaenzana navatumwa; vava vanakomana vaMwari zvavari vanakomana vokumuka kwavakafa.
\v 37 Naiye Mozisivo wakaratidza pashoko reGwenzi kuti vakafa vanomutswa zve, paakati Ishe ndiye Mwari waAbhurahamu, naMwari waIsaka, naMwari waJakobho.
\v 38 Zvino Mwari haazi Mwari wavakafa, asi wavapenyu; nokuti vose vapenyu kwaari.
\v 39 Ipapo vamwe vanyori vakamupindura, vakati: Mudzidzisi, mataura zvakanaka.
\v 40 Pashure paizvozvo hakuna wakazotsunga kumubvunzazve mibvunzo.
\s Kristu Mwanakomana waDhavhidhi.
\s (Mat. 22. 41-46; Mar. 12. 35-37.)
\p
\v 41 Zvino akati kwavari: Vanoreva seiko kuti Kristu ndiye Mwanakomana waDavhidhi?
\v 42 Nokuti Dhavhidhi wakareva amene mubuku yaMapisarema achiti: Ishe wakati kuna She wangu: Gara kurudyi rwangu,
\v 43 Kusvikira ndaisa vavengi vako vave chitsiko chetsoka dzako.
\v 44 Naizvozvo, Dhavhidhi unomuidza Ishe, zvino ungagova Mwanakomana wake seiko?
\s Jesu unonyevera vadzidzi vake.
\s (Mat. 23. 1-14; Mar. 12. 38-40.)
\p
\v 45 Zvino akati kuvadzidzi vake, vanhu vose vachizvinzwa:
\v 46 Chenjerai vanyori, vanoda kufamba nenguvo refu, vachifarira kukwaziswa padare, nezvigaro zvapamberi mumasinagoge, novugaro bwapamberi pamitambo;
\v 47 vanoparadza dzimba dzechirikadzi, vachiita mano-mano eminyengetero mirefu; ivavo vachatongerwa zvakaipa zvinopfuvurisa.

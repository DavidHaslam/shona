\c 20
\s Simba raJesu rinobvepi
\p
\v 1 Zvino zvakaitika parimwe ramazuva iwayo, achidzidzisa vanhu mutembere, nokuparidza evhangeri, vapristi vakuru nevanyori vakasvika nevakuru,
\v 2 vakataura kwaari vachiti : Tiudzei; munoita zvinhu izvi nesimba ripi, kana ndiani iye wakakupai simba iri?
\v 3 Akapindura akati kwavari: Ini ndichakubvunzaiwo shoko rimwe; ndiudzei:
\v 4 Rubhabhatidzo rwaJohwani rwakabva kudenga, kana kuvanhu?
\v 5 Vakataurirana, vachiti: Kana tikati: Kudenga, uchati: Zvino makagoregerei imwi kumutenda?
\v 6 Asi kana tikati: Kuvanhu; vanhu vose vachatitaka namabwe; nekuti ivo vaiva nechokwadi kuti Johwani waiva muporofita.
\v 7 Vakapindura, vachiti havazivi kwa\add rwa\add*kabva.
\v 8 Jesu ndokuti kwavari: Neni handingakuudziyi kuti ndinoita zvinhu izvi nesimba ripi.
\s Mufananidzo wavarimi vakaipa
\p
\v 9 Zvino wakatanga kuudza vanhu mufananidzo uyu: Umwe munhu wakasima munda wemizambiringa, akaupa varimi, akaenda parwendo nguva refu;
\v 10 nenguva yakafanira wakatuma muranda kuvarimi, kuti vamupe zvechibereko chemunda wemizambiringa; asi varimi vakamurova, vaka\add mu\add*rega achienda asina chinhu.
\v 11 Akatumazve umwe muranda; naiye vakamurova vaka\add mu\add*nyadzisa, vaka\add mu\add*rega achienda asina chinhu.
\v 12 Akatumazve wechitatu; zvino uyuvo vakamukuvadza, vaka\add mu\add*dzingira kunze.
\v 13 Zvino mwene womunda wemizambiringa akati: Ndichaitei? Ndichatuma mwanakomana wangu unodikamwa, zvimwe vakaona iye vachamukudza.
\v 14 Asi varimi vakati vachimuona vakarangana pakati pavo, vachiti: Uyu ndiye mugari wenhaka; Uyai, ngatimuuraye, kuti nhaka igova yedu.
\v 15 Vakamudzingira kunze komunda wemizambiringa, vakauraya. Zvino mwene womunda wemizambiringa uchavaitirei?
\v 16 Uchauya, ndokuparadza varimi ivava, agopa munda womuzambiringa vamwe. Zvino vachinzwa, vakati: Zvisadaro!
\v 17 Asi wakavatarisa, akati: Zvino chinyi ichi chakanyorwa, \add chinoti\add*: Ibwe vavaki ravakaramba, Ndiro rakazova musoro wekona?
\v 18 Wose unowira pamusoro pebwe iro, uchavhunika; asi ani nani warinowira pamusoro richamukuya.
\s Kuripira Kesari mutero
\p
\v 19 Zvino vapristi vakuru nevanyori nenguva iyoyo vakatsvaka kumubata, asi vakatya vanhu; nekuti vakaziva kuti wakavareva mufananidzo uyo akanangana navo.
\p
\v 20 Vaka\add mu\add*cherekedza, vakatumira vashori vakazviita savanhu vakarurama, kuti vamubate pakutaura kwake, kuti vamukumikidze kuushe nesimba remutungamiriri.
\v 21 Vakamubvunza, vachiti: Mudzidzisi, Tinoziva kuti munotaura nokudzidzisa zvakarurama, uye hamugamuchiri zviso, asi munodzidzisa nzira yaMwari muchokwadi,
\v 22 Zviri pamutemo here kwatiri kuripira Kesari mutero, kana kwete?
\v 23 Asi iye achiziva umhare hwavo, akati kwavari: Munondiidzirei?
\v 24 Ndiratidzei dhenari*; Rine mufananidzo nerunyoro rwaani? Vakapindura vakati: ZvaKesari.
\v 25 Ndokuti kwavari: Naizvozvo ipai kuna Kesari zvinhu zvaKesari, nokuna Mwari zvinhu zvaMwari.
\v 26 Vakakoniwa kumubata namashoko ake pamberi pavanhu; vakashamiswa nokupindura kwake; vakanyarara.
\s Vanobvunza Jesu pamusoro pokumuka kwevakafa
\p
\v 27 Zvino kwakauya kwaari vamwe vavaSadhusi, ivo vanoramba kuti kune kumuka kwevakafa, vakamubvunza,
\v 28 vachiti: Mudzidzisi, Mozisi wakatinyorera \add kuti\add* kana mukoma womunhu akafa ane mukadzi, asi iye akafa asina vana, munun'una wake unofanira kutora mukadzi wake, amutsire mukoma wake mbeu.
\v 29 Zvino kwakanga kune vanakomana vomunhu umwe vanomwe; wekutanga akatora mukadzi, akafa asina vana;
\v 30 nowechipiri akatora mukadzi, naiye akafa asina mwana;
\v 31 nowechitatu akamutora. zvikadarowo nevanomwe vakasasiya vana, vakafa.
\v 32 Pakupedzisira kwavo vose mukadzi akafawo.
\v 33 Naizvozvo pakumuka kwavakafa, uchava mukadzi waani kwavari? Nekuti vanomwe vakava naye somukadzi.
\p
\v 34 Zvino Jesu akapindura akati kwavari: Vana venyika ino vanowana; uye vanowaniswa;
\v 35 asi avo vachanzi vakafanira kuwana nyika iyo nokumuka kuvakafa, havawani, kana kuwaniswa.
\v 36 Nekuti havazofizve; nekuti vakaita sevatumwa, uye vava vanakomana vaMwari zvavari vanakomana vokumuka kwavakafa.
\v 37 Asi kuti vakafa vanomutswa, kunyange Mozisiwo wakaratidza pagwenzi, paakati Ishe ndiye Mwari waAbhurahamu, naMwari waIsaka, naMwari waJakobho.
\v 38 Nekuti Mwari haazi Mwari wevakafa, asi wevapenyu; nekuti vose vanoraramira iye.
\p
\v 39 Zvino vamwe vavanyori vakapindura vakati: Mudzidzisi, mataura zvakanaka.
\v 40 Uye havana kuzotsunga kumubvunzazve chinhu.
\s Kristu Mwanakomana waDhavhidhi
\p
\v 41 Zvino akati kwavari: Vanoreva sei kuti Kristu Mwanakomana waDavhidhi?
\v 42 Nekuti Dhavhidhi pachake wakareva mubhuku yaMapisarema \add achiti\add*: Ishe wakati kunaShe wangu: Gara kuruoko rwangu rworudyi,
\v 43 kusvikira ndaita vavengi vako chitsiko chetsoka dzako.
\v 44 Naizvozvo Dhavhidhi unomuidza Ishe, zvino Mwanakomana wake sei?
\s Jesu unonyevera vadzidzi vake
\p
\v 45 Zvino vanhu vose vachakateerera, wakati kuvadzidzi vake:
\v 46 Chenjerai vanyori, vanoda kufamba nenguvo refu, vachida kukwaziswa pamisika, nezvigaro zvepamusorosa mumasinagoge, nezvigaro zvemberi pamabiko;
\v 47 vanodya dzimba dzechirikadzi, vanonyepedzera nokuita minyengetero mirefu; ivavo vachatongerwa kurashwa kukuru.

\c 2
\s Kuberekwa kwaJesu Kristu
\p
\v 1 Zvino zvakaitika nemazuva iwayo, chiga chakabuda kubva kuna Kesari Agasto, kuti nyika yose inyorwe.
\v 2 Kunyorwa uku kwaiva kwekutanga kwakaitwa Kuriniosi ari mutungamiriri weSiria.
\v 3 Vese ndokuenda kunonyorwa, umwe neumwe kuguta rekwake.
\v 4 NaJosefawo akakwira achibva Garirea muNazareta, akaenda Judhiya kuguta raDhavhidhi, rinonzi Bhetirehemu, nekuti waiva weimba nedzinza raDhavhidhi,
\v 5 ku\add no\add*nyorwa naMaria mukadzi wakange atsidzira kuwanikwa naye, ava nemimba.
\v 6 Zvakaitika kuti vachipo, mazuva okusununguka kwake akazadzisika;
\v 7 ndokuzvara mwanakomana wake wedangwe, akamuputira nemicheka, akamuvanzarika muchidyiro chezvipfuwo, nekuti makanga musina nzvimbo yavo muimba yevaeni.
\s Vafudzi veBhetirehemu
\p
\v 8 Zvino kwakanga kune vafudzi munyika iyoyo vaigara kuuragu vachirinda mapoka avo usiku.
\v 9 Zvino tarira, mutumwa waShe akamira pedo navo, nekubwinya kwaShe kukapenya kwakavakomba; vakatya nekutya kukuru.
\v 10 Zvino mutumwa akati kwavari: Musatya; nekuti tarirai, ndinokuparidzirai mashoko akanaka emufaro mukuru, uchava kuvanhu vese;
\v 11 nekuti mazvarirwa nhasi Muponesi, unova Kristu Ishe, muguta raDhavhidhi.
\v 12 Zvino ichi chiratidzo kwamuri: Muchandowana rusvava rwakaputirwa nemicheka, rwuvete muchidyiro chezvipfuwo.
\v 13 Uye pakarepo kukavapo pamwe nemutumwa chaunga chehondo yokudenga chichirumbidza Mwari, vachiti:
\v 14 Rumbidzo kuna Mwari kumusoro-soro, norugare panyika; chishuwo chakanaka kuvanhu.
\p
\v 15 Zvino kwakaitika kuti vatumwa vabva kwavari vaenda kudenga, vanhu vafudzi vakataurirana, \add vachiti\add*: Ngatiende ikozvino Bhetirehemu, tinoona chinhu ichi chakaitika, Ishe chaatizivisa.
\v 16 Zvino vakakurumidza kusvika, vakawana vese Maria naJosefa, nerusvava rwuvete muchidyiro chezvipfuwo.
\v 17 Vakati vaona, vakazivisa kose shoko ravakanga vaudzwa maererano nerusvava urwo.
\v 18 Zvino vese vakanzwa vakashamisika nezvinhu izvo zvakange zvataurwa kwavari nevafudzi.
\v 19 Asi Maria wakachengeta zvinhu izvi zvose, achifungisisa mumoyo make.
\v 20 Zvino vafudzi vakadzokera, vachikudza nekurumbidza Mwari pamusoro pezvinhu zvose zvavakanga vanzwa nekuona, sezvakanga zvataurwa kwavari.
\s Jesu unoiswa mutembere, Simiyoni naAna
\p
\v 21 Mazuva masere akati apera kuti rusvava rwudzingiswe, zita rarwo ndokunzi Jesu, rarwakanga rwatumidzwa nemutumwa rwusati rwagamuchirwa mudumbu.
\p
\v 22 Zvino mazuva ekunatswa kwake nemurairo waMozisi akati apera, vakauya naye Jerusarema, kuti va\add mu\add*kumikidze kuna Ishe,
\v 23 (sezvazvakanyorwa pamurairo waShe kuti: Chirume chose chinozarura chizvaro, chichanzi chitsvene kuna Ishe),
\v 24 uye vabayire chibayiro sezvazvakarehwa pamurairo waShe, njiva mbiri, kana hangaiwa mbiri duku.
\p
\v 25 Zvino tarira, kwakanga kune munhu muJerusarema, zita rake \add raiva\add* Simiyoni, ndiyewo munhu waiva akarurama akazvipira kushumira Mwari, akamirira kunyaradzwa kwaIsraeri, neMweya Mutsvene wakange uri pamusoro pake.
\v 26 Zvino zvakanga zvaratidzwa kwaari neMweya Mutsvene, kuti haangaoni rufu asati aona Kristu waShe.
\v 27 Wakapinda mutembere neMweya; zvino vabereki vakati vachiuisa rusvava Jesu, kuti vaite pamusoro parwo netsika yemurairo,
\v 28 iye akamutora mumaoko ake, akavonga Mwari, achiti:
\v 29 Tenzi ikozvino regai muranda wenyu aende norugare, sezvakareva shoko renyu;
\p
\v 30 nekuti meso angu aona ruponeso rwenyu,
\v 31 rwamakagadzirira pamberi pezviso zvevanhu vese;
\v 32 chiedza chokuzarurira vahedheni, nekubwinya kwerudzi rwenyu Israeri.
\v 33 Josefa namai vake vakashamiswa nezvinhu zvakarehwa pamusoro pake.
\v 34 Ipapo Simiyoni akavaropafadza, akati kuna Maria mai vake: Tarira, uyu wakaisirwa kuwa nekumuka kwevazhinji pavaIsraeri, nekuva chiratidzo chichapikiswa;
\v 35 uye newe munondo uchabaya mweya wakowo; kuti ndangariro dzemoyo mizhinji dzizarurwe.
\p
\v 36 Zvino kwakanga kuno umwe Ana muporofitakadzi, mukunda waFanueri, wedzinza raAsheri; wakange akwegura kwazvo, wakange ane murume makore manomwe kubvira paumhandara hwake.
\v 37 Uye ari chirikadzi yamakore makumi masere nemana, wakange asingabvi mutembere, achishumira nekutsanya nemunyengetero usiku nemasikati:
\v 38 Naiye wakati achisvika nenguva iyoyo akatendawo Mwari, akataura pamusoro pake kuna vese vakange vachitarisira kusunungurwa muJerusarema.
\p
\v 39 Zvino vakati vapedza zvinhu zvose zvomurairo waShe, vakadzokera Garirea kuguta ravo Nazareta.
\v 40 Rusvava rwukakura rwakasimba mumweya, rwakazara nenjere; nenyasha dzaMwari dzakanga dziri pamusoro parwo.
\s Jesu ane makore gumi nemaviri pakati pavadzidzisi vakuru
\p
\v 41 Zvino vabereki vake vaienda Jerusarema makore ose pamutambo wepasika.
\v 42 Zvino wakati ava nemakore gumi nemaviri, vakakwira Jerusarema netsika yomutambo,
\v 43 vakati mazuva apera, pakudzoka kwavo, mwana Jesu akasara Jerusarema, asi Josefa namai vake vasingazvizivi,
\v 44 asi vaimufungira kuva mune vamwe vevakange vachifamba navo, vakafamba mufambo wezuva rimwe, vakazomutsvaka pakati pehama nekuvazikanwi.
\v 45 Asi vakati vamushaiwa, vakadzokera shurezve, kuJerusarema vachimutsvaka.
\v 46 Zvino zvakaitika shure kwamazuva matatu, vakamuwana mutembere, agere pakati pavadzidzisi, uye achivateerera, zvekare achivabvunza.
\v 47 Vese vakange vachimunzwa vakashamiswa nekuziva kwake nemhinduro dzake.
\v 48 Zvino vakati vamuona vakakatyamara; mai vake vakati kwaari: Mwana, waitirei zvakadai kwatiri? Tarira, baba vako neni tanga tichikutsvaka tichishungurudzika.
\v 49 Akati kwavari: Munonditsvaka sei? Manga musingazivi kuti ndinofanira kuva pazvinhu zvaBaba vangu here?
\v 50 Asi ivo havana kunzwisisa shoko raakataura kwavari.
\v 51 Ipapo akaburuka navo, akasvika Nazareta; akavateerera. Asi mai vake vakachengeta mashoko iwayo ose mumoyo mavo.
\v 52 Jesu akawedzera panjere nekukura, nepakudiwa naMwari nevanhu.

\c 21
\s Jesu unorumbidza chipo chechirikadzi
\p
\v 1 Zvino wakatarira kumusoro akaona vafumi vachikanda zvipo zvavo muchivigiro chezvipo.
\v 2 Akaonavo imwe chirikadzi murombo, achikandamo tumari tuviri tuduku.
\v 3 Akati: Zvirokwazvo ndinoti kwamuri: Chirikadzi iyi murombo, yakanda kupfuura ivo vose;
\v 4 nokuti avo vose vakanda muzvipo zvaMwari pazvizhinji zvavo, asi iye, pakushaiwa kwake, wakanda chose chaaiva nacho chaaifanira kurarama \add nacho\add*.
\s Jesu unoporofita kuputswa kweJerusarema nokudzoka kwake
\p
\v 5 Zvino vamwe vakataura pamusoro petembere, kuti yakanga yakashongedzwa sei namabwe akanaka nezvipo, akati:
\v 6 Zvinhu izvi zvamunoona, mazuva achasvika, asingazoregwi ibwe pamusoro pebwe, risingazokoromorwi.
\p
\v 7 Zvino vakamubvunza, vachiti: Mudzidzisi, zvinhu izvi zvichagova rinhi? Nechiratidzo \add chichava\add* chipi, kana izvozvi zvoitwa?
\v 8 Iye akati: Chenjerai, kuti murege kunyengerwa; nokuti vazhinji vachauya muzita rangu, vachiti: Ndini \add Kristu\add*; uye: Nguva yaswedera. Naizvozvo musavatevera.
\v 9 Kana muchinzwa zvehondo, nenyongano, musavhunduswa henyu, nokuti zvinhu izvi zvinofanira kumboitika; asi kuguma haku\add sviki\add* pakarepo.
\p
\v 10 Akati kwavari: Rudzi ruchamukira rudzi, noushe \add hucha\add*mukira ushe.
\v 11 Uye kudengenyeka kukuru kwenyika kuchava kunzvimbo dzakasiyana siyana, nenzara nehosha, nezvinotyisa kuona, uye zviratidzo zvikuru zvichabva kudenga zvichavapo.
\p
\v 12 Asi mberi kwaizvozvi zvose, vachakubatai, nokutambudza, vachi\add ku\add*kumikidzai kumasinagoge nomumatirongo, muchiiswa pamberi pamadzimambo navabati, nokuda kwezita rangu.
\v 13 Izvi zvichashanduka uchapupu kwamuri.
\v 14 Naizvozvo zviisei mumoyo menyu, kuti murege kufanofunganya zvamuchapindura.
\v 15 Nokuti ndichakupai muromo nenjere, kuchakonekamwa kupikiswa kana kurambwa navavengi venyu vose.
\v 16 Muchatengeswa kunyange navabereki, navanakomana vamai venyu, nehama, neshamwari, \add vamwe\add* venyu vachaurawa.
\v 17 Muchavengwa nevose nekuda kwezita rangu.
\v 18 Asi hakungaparari kunyange ruvhudzi rumwe rwomusoro wenyu.
\v 19 Nokutsungirira kwenyu wanai mweya yenyu.
\v 20 Zvino kana muchiona Jerusarema rakombwa nehondo, zivai kuti kuparadzwa kwaro kwaswedera.
\p
\v 21 Panguva iyo vari muJudhiya ngavatizire kumakomo; nevari mukati maro ngavabude; nevari kuruwa ngavarege kupindamo.
\v 22 Nokuti awa mazuva etsividzo, kuti zvose zvakanyorwa zvizadziswe.
\v 23 Asi vachaona nhamo vane mimba nevanomwisa namazuva iwayo, nokuti kuchavapo kutambudzika kukuru panyika, nokutsamwa pamusoro pavanhu iva.
\v 24 Vachawira pamuromo wemunondo, nekutapirwa kumarudzi ose; Jerusarema richatsikirwa pasi nevahedheni, kusvikira nguva dzevahedheni dzazadziswa.
\p
\v 25 Zviratidzo zvichavapo pazuva nepamwedzi, nepanyeredzi; nepanyika kutambudzika kwemarudzi, nekukanganiswa, gungwa nemafungu zvichiomba,
\v 26 vanhu vachapera simba nokutya nokutarira zvinhu izvo zvinouya panyika; nokuti masimba okumatenga achazungunuswa.
\v 27 Ipapo vachaona Mwanakomana womunhu achiuya mugore, ane simba nekubwinya kukuru.
\v 28 Asi kana zvinhu izvi zvichitanga kuitika, zvino tarirai kumusoro, musimudze misoro yenyu, nekuti rudzikunuro rwenyu rwaswedera.
\p
\v 29 Zvino akavataurira mufananidzo \add achiti\add*: Tarirai muonde nemiti yose;
\v 30 kana yotunga, munozvionera nokuzvizivira mumene, kuti munakamwe waswedera.
\v 31 Saizvozvo, nemwivo, kana moona zvinhu izvozvi zvoitika, zivai kuti ushe bwaMwari hwava pedo.
\v 32 Zvirokwazvo ndinoti kwamuri: Zera iri haringapfuuri, kusvikira zvose zvazadziswa.
\v 33 Denga nenyika zvichapfuura, asi mashoko angu haangapfuuri.
\p
\v 34 Zvino zvichenjererei kuti moyo yenyu irege kuremedzwa nokudyisa nekudhakwa, nokufunganya zveupenyu huno, zuva iro rikuwirei makarivara.
\v 35 Nokuti seriva richawira vose vagere pachiso chenyika yose.
\v 36 Naizvozvo rindai nenguva dzose, munyengetere, kuti muverengwe samakafanira kupukunyuka zvinhu izvo zvose zvichaitika, nokumira pamberi poMwanakomana womunhu.
\p
\v 37 Zvino waidzidzisa masikati mutembere; asi usiku waibuda, achindogara mugomo rinonzi reMiorivhi.
\v 38 Vanhu vose vakauya kwaari mangwanani-ngwanani mutembere kuzomunzwa.

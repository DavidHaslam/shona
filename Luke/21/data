\c 21
\s Jesu unorumbidza chipo chechirikadzi
\p
\v 1 Zvino wakati atarira kumusoro akaona vafumi vachikanda zvipo zvavo muchivigiro chezvipo.
\v 2 Uye wakaonawo imwe chirikadzi murombo ichikandamo tumari twemhangura tuviri tuduku.
\v 3 Ndokuti: Zvirokwazvo ndinoti kwamuri: Chirikadzi iyi murombo yakanda kupfuura vose;
\v 4 nekuti avo vose vakanda muzvipo zvaMwari pamuraudziro wavo, asi iye, paurombo hwake wakanda chose chaaiva nacho chaairarama \add nacho\add*.
\s Jesu unoporofita kuputswa kweJerusarema nekudzoka kwake
\p
\v 5 Zvino vamwe vachiri kutaura pamusoro petembere, kuti yakange yakashongedzwa nemabwe akanaka nezvipo, wakati:
\v 6 Zvinhu izvi zvamunoona, mazuva achasvika okuti ibwe harizosiiwi pamusoro pebwe, risingazoputsirwi pasi.
\p
\v 7 Zvino vakamubvunza, vachiti: Mudzidzisi, ko zvinhu izvi zvichava rinhi? Nechiratidzo chii, kana izvozvi zvoitika?
\v 8 Iye ndokuti: Chenjerai kuti musatsauswa; nekuti vazhinji vachauya muzita rangu, vachiti: Ndini \add Kristu\add*; uye: Nguva yaswedera. Naizvozvo musavatevera.
\v 9 Zvino kana muchinzwa zvehondo nenyonganyonga, musavhunduswa; nekuti zvinhu izvi zvinofanira kutanga kuitika; asi kuguma hakuvi\add po\add* pakarepo.
\p
\v 10 Ipapo wakati kwavari: Rudzi ruchamukira rudzi, neushe \add hucha\add*mukira ushe.
\v 11 Uye kudengenyeka kwenyika kukuru kuchava kunzvimbo dzakasiyana siyana, nenzara nematenda, uye zvinotyisa kuona nezviratidzo zvikuru zvichabva kudenga zvichavapo.
\p
\v 12 Asi mberi kwaizvozvi zvose vachaisa maoko avo pamuri, nekushusha, vachi\add ku\add*kumikidzai kumasinagoge nemumatirongo, muchiiswa pamberi pemadzimambo nevabati, nekuda kwezita rangu.
\v 13 Uye \add izvi\add* zvichashandukira kwamuri kuva uchapupu.
\v 14 Naizvozvo zviisei mumoyo menyu, kuti murege kufanofunganya \add zva\add*muchazvidavirira.
\v 15 Nekuti ini ndichakupai muromo nenjere, vavengi venyu vose zvavachakonewa kupikisa kana kuramba.
\v 16 Zvino muchatengeswa kunyange nevabereki, nevanakomana vamai venyu, nehama, neshamwari, uye vachauraya \add vamwe\add* venyu.
\v 17 Uye muchavengwa nevose nekuda kwezita rangu.
\v 18 Asi hakungatongoparari ruvhudzi rwemusoro wenyu.
\v 19 Mukutsungirira kwenyu wanai mweya yenyu.
\v 20 Zvino kana muchiona Jerusarema rakombwa nemauto, zivai ipapo kuti kuparadzwa kwaro kwaswedera.
\v 21 Panguva iyo vari muJudhiya ngavatizire kumakomo; nevari mukati maro ngavabude; nevari kuruwa ngavarege kupinda mariri.
\v 22 Nekuti awa mazuva etsividzo, kuti zvinhu zvose zvakanyorwa zvizadziswe.
\v 23 Asi vane nhamo vane mimba nevanonwisa mumazuva iwayo! Nekuti kuchavapo kutambudzika kukuru munyika, nehasha pamusoro perudzi urwu.
\v 24 Uye vachawa nemuromo wemunondo, nekutapirwa kumarudzi ose; uye Jerusarema richatsikirwa pasi nevechirudzi, kusvikira nguva dzevechirudzi dzazadziswa.
\p
\v 25 Zvino zviratidzo zvichavapo pazuva nepamwedzi nepanyeredzi; nepanyika kutambudzika kwemarudzi nekukanganiswa; gungwa nemafungu zvichitinhira,
\v 26 vanhu vachapera simba nekutya nekutarisira zvinhu izvo zvinouya panyika; nekuti masimba ekumatenga achazungunuswa.
\v 27 Zvino ipapo vachaona Mwanakomana wemunhu achiuya mugore ane simba nekubwinya kukuru.
\v 28 Zvino kana zvinhu izvi zvichitanga kuitika, itii tasa, uye musimudze misoro yenyu, nekuti rudzikunuro rwenyu rwaswedera.
\p
\v 29 Zvino wakavataurira mufananidzo \add achiti\add*: Tarirai muonde nemiti yose;
\v 30 kana ikozvino yotunga, munozvionera \add ne\add*kuziva kuti zhizha ikozvino rava pedo.
\v 31 Saizvozvo imwiwo, kana moona zvinhu izvozvi zvichiitika, zivai kuti ushe hwaMwari hwava pedo.
\v 32 Zvirokwazvo ndinoti kwamuri: Zera iri haringapfuuri, kusvikira zvose zvaitika.
\v 33 Denga nenyika zvichapfuura, asi mashoko angu haangatongopfuuri.
\p
\v 34 Zvino zvichenjererei, kuti moyo yenyu irege kuremedzwa nekudyisa nekudhakwa nekufunganya zveupenyu huno, zuva iro rikusvikirei musingafungiri.
\v 35 Nekuti seriva richasvika pamusoro pevose vagere pachiso chenyika yose.
\v 36 Naizvozvo rindai panguva dzose munyengetere kuti muverengwe makafanira kupukunyuka zvinhu izvo zvose zvichaitika, nekumira pamberi peMwanakomana wemunhu.
\p
\v 37 Zvino waidzidzisa masikati mutembere; asi waibuda achipedzera usiku mugomo rinonzi reMiorivhi.
\v 38 Vanhu vose ndokuuya kwaari mangwanani-ngwanani mutembere kuti vamunzwe.

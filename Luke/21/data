\c 21
\s Jesu unorumbidza chipo chechirikadzi
\p
\v 1 Zvino wakatarira kumusoro akaona vafumi vachikanda zvipo zvavo muchivigiro chemari.
\v 2 Akaonavo imwe chirikadzi murombo, achikandamo tumari tuviri tuduku.
\v 3 Akati: Zvirokwazvo ndinoti kwamuri: Chirikadzi iyi murombo, yakanda kupfuura vamwe vose;
\v 4 nokuti avo vose vakanda muzvipo zvaMwari pazvizhinji zvavo, asi iye, pakushaiwa kwake, wakanda chose chaaiva nacho chaaifanira kurarama \add nacho\add*.
\s Jesu unoporofita kuputswa kweJerusarema nokudzoka kwake
\p
\v 5 Zvino vamwe vakataura pamusoro petembere, kuti yakanga yakashongedzwa sei namabwe akanaka nezvipo, akati:
\v 6 Zvinhu izvi zvamunoona, mazuva achasvika, asingazoregwi ibwe pamusoro pebwe, risingazowisirwi pasi.
\p
\v 7 Zvino vakamubvunza, vachiti: Mudzidzisi, zvinhu izvozvi zvichagova rinhiko? Nechiratidzo \add chichava\add* chipi, kana izvozvi zvoitwa?
\v 8 Iye akati: Chenjerai, kuti murege kunyengerwa; nokuti vazhinji vachauya muzita rangu, vachiti: Ndini \add Kristu\add*; nguva yaswedera. Naizvozvo musavatevera.
\v 9 Kana muchinzwa zvehondo, nenyonganiso, musavhunduswa henyu, nokuti izvozvi zvinofanira kumboitika; asi kuguma haku\add sviki\add* pakarepo.
\p
\v 10 Akati kwavari: Rudzi ruchamukira rudzi, noushe \add hucha\add*mukira ushe.
\v 11 Uye kudengenyeka kukuru kwenyika kuchavapo kunzvimbo dzakasiyana siyana, nenzara nehosha, nezvinotyisa kuona, uye zviratidzo zvikuru zvichabva kudenga zvichavapo.
\p
\v 12 Asi mberi kwaizvozvi zvose, vachakubatai, nokutambudza, vachi\add ku\add*kumikidzai kumasinagoge nomumatirongo, muchiiswa pamberi pamadzimambo navabati, nokuda kwezita rangu.
\v 13 Izvi zvichashanduka uchapupu kwamuri.
\v 14 Naizvozvo zviisei mumoyo menyu, kuti murege kufanofungisisa zvamuchapindura.
\v 15 Nokuti ndichakupai muromo nokuchenjera kuchakonekamwa kupikiswa kana kurambwa navavengi venyu vose.
\v 16 Muchatengeswa kunyange navabereki, navanakomana vamai venyu, nehama, neshamwari, \add vamwe\add* venyu vachaurawa.
\v 17 Muchavengwa navose nokuda kwezita rangu.
\v 18 Asi hakungaparari kunyange ruvhudzi rumwe rwomusoro wenyu.
\v 19 Nokutsungirira kwenyu wanai mweya yenyu.
\v 20 Zvino kana muchiona Jerusarema rakombwa nehondo, zivai kuti kuparadzwa kwaro kwaswedera.
\p
\v 21 Musi uyo vari muJudhiya ngavatizire kumakomo; navari mukati maro ngavabude; navari kuruwa ngavarege kupindamo.
\v 22 Nokuti iwayo ndiwo mazuva okutsiva, kuti zvose zvakanyorwa zvizadziswe.
\v 23 Asi urombo kune vanemimba navanomwisa namazuva iwayo, nokuti kuchavapo kutambudzika kukuru panyika, nokutsamwa pamusoro pavanhu ivava.
\v 24 Vachawira pamuromo womunondo, nokutapwa kumarudzi ose; Jerusarema richatsikirwa pasi navahedheni, kusvikira nguva dzavahedheni dzazadziswa.
\p
\v 25 Zviratidzo zvichavapo pazuva napamwedzi, napanyeredzi; napanyika kutambudzika kwamarudzi, nokukanganiswa, gungwa namafungu zvichivomba,
\v 26 vanhu vachapera simba nokutya nokutarira zvinhu izvo zvinouya panyika; nokuti masimba okumatenga achazungunuswa.
\v 27 Ipapo vachaona Mwanakomana womunhu achiuya ari mugore, nesimba nokubwinya kukuru.
\v 28 Asi kana izvozvi zvichitanga kuitika, zvino tarirai kumusoro, musimudze misoro yenyu, nokuti kudzikunurwa kwenyu kwaswedera.
\p
\v 29 Zvino akavataurira mufananidzo \add achiti\add*: Tarirai muonde nemiti yose;
\v 30 kana yotunga, munozvionera nokuzvizivira mumene, kuti zvino munakamwe wava pedo.
\v 31 Saizvozvo, nemwivo, kana moona zvinhu izvozvi zvoitika, zivai kuti ushe bwaMwari hwava pedo.
\v 32 Zvirokwazvo ndinoti kwamuri: Zera iri haringatongopfuuri, kusvikira zvose zvazadziswa.
\v 33 Denga nenyika zvichapfuura, asi mashoko angu haangatongopfuuri.
\p
\v 34 Zvino zvichenjererei kuti moyo yenyu irege kuremedzwa nokudyisa nokudhakwa, nokufunganya zvoupenyu huno, zuva iro rikuwirei makarivara.
\v 35 Nokuti seriva richawira vose vagere pachiso chenyika yose.
\v 36 Naizvozvo rindai nenguva dzose, munyengetere, kuti muverengwe samakafanira kupukunyuka zvinhu izvo zvose zvichaitika, nokumira pamberi poMwanakomana womunhu.
\p
\v 37 Zvino waidzidzisa masikati mutembere; asi usiku waibuda, achindogara mugomo rinonzi reMiorivhi.
\v 38 Vanhu vose vakauya kwaari mutembere mangwanani-ngwanani kuzomunzwa.

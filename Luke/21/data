\c 21
\s Jesu unorumbidza chipo chechirikadzi
\p
\v 1 Zvino wakatarira kumusoro akaona vafumi vachikanda zvipo zvavo muchivigiro chezvipo.
\v 2 Akaonavo imwe chirikadzi murombo, achikandamo tumari tuviri tuduku.
\v 3 Akati: Zvirokwazvo ndinoti kwamuri: Chirikadzi iyi murombo, yakanda kupfuura ivo vese;
\v 4 nekuti avo vese vakanda muzvipo zvaMwari pazvizhinji zvavo, asi iye, pakushaiwa kwake, wakanda chose chaaiva nacho chaaifanira kurarama \add nacho\add*.
\s Jesu unoporofita kuputswa kweJerusarema nekudzoka kwake
\p
\v 5 Zvino vamwe vakataura pamusoro petembere, kuti yakange yakashongedzwa sei nemabwe akanaka nezvipo, akati:
\v 6 Zvinhu izvi zvamunoona, mazuva achasvika, asingazoregwi ibwe pamusoro pebwe, risingazokoromorwi.
\p
\v 7 Zvino vakamubvunza, vachiti: Mudzidzisi, zvinhu izvi zvichagova rinhi? Nechiratidzo \add chichava\add* chipi, kana izvozvi zvoitwa?
\v 8 Iye akati: Chenjerai, kuti murege kunyengerwa; nekuti vazhinji vachauya muzita rangu, vachiti: Ndini \add Kristu\add*; uye: Nguva yaswedera. Naizvozvo musavatevera.
\v 9 Kana muchinzwa zvehondo, nenyongano, musavhunduswa henyu, nekuti zvinhu izvi zvinofanira kumboitika; asi kuguma haku\add sviki\add* pakarepo.
\p
\v 10 Akati kwavari: Rudzi ruchamukira rudzi, neushe \add hucha\add*mukira ushe.
\v 11 Uye kudengenyeka kukuru kwenyika kuchava kunzvimbo dzakasiyana siyana, nenzara nehosha, nezvinotyisa kuona, uye zviratidzo zvikuru zvichabva kudenga zvichavapo.
\p
\v 12 Asi mberi kwaizvozvi zvose, vachakubatai, nekushusha, vachi\add ku\add*kumikidzai kumasinagoge nemumatirongo, muchiiswa pamberi pemadzimambo nevabati, nekuda kwezita rangu.
\v 13 Izvi zvichashanduka uchapupu kwamuri.
\v 14 Naizvozvo zviisei mumoyo menyu, kuti murege kufanofunganya zvamuchapindura.
\v 15 Nekuti ndichakupai muromo nenjere, kuchakonekamwa kupikiswa kana kurambwa nevavengi venyu vese.
\v 16 Muchatengeswa kunyange nevabereki, nevanakomana vamai venyu, nehama, neshamwari, \add vamwe\add* venyu vachaurawa.
\v 17 Muchavengwa nevose nekuda kwezita rangu.
\v 18 Asi hakungaparari kunyange ruvhudzi rumwe rwomusoro wenyu.
\v 19 Nekutsungirira kwenyu wanai mweya yenyu.
\v 20 Zvino kana muchiona Jerusarema rakombwa nehondo, zivai kuti kuparadzwa kwaro kwaswedera.
\p
\v 21 Panguva iyo vari muJudhiya ngavatizire kumakomo; nevari mukati maro ngavabude; nevari kuruwa ngavarege kupindamo.
\v 22 Nekuti awa mazuva etsividzo, kuti zvose zvakanyorwa zvizadziswe.
\v 23 Asi vachaona nhamo vane mimba nevanomwisa nemazuva iwayo, nekuti kuchavapo kutambudzika kukuru panyika, nekutsamwa pamusoro pevanhu iva.
\v 24 Vachawira pamuromo wemunondo, nekutapirwa kumarudzi ose; Jerusarema richatsikirwa pasi nevahedheni, kusvikira nguva dzevahedheni dzazadziswa.
\p
\v 25 Zviratidzo zvichavapo pazuva nepamwedzi, nepanyeredzi; nepanyika kutambudzika kwemarudzi, nekukanganiswa, gungwa nemafungu zvichiomba,
\v 26 vanhu vachapera simba nekutya nekutarira zvinhu izvo zvinouya panyika; nekuti masimba okumatenga achazungunuswa.
\v 27 Ipapo vachaona Mwanakomana wemunhu achiuya mugore, ane simba nekubwinya kukuru.
\v 28 Asi kana zvinhu izvi zvichitanga kuitika, zvino tarirai kumusoro, musimudze misoro yenyu, nekuti rudzikunuro rwenyu rwaswedera.
\p
\v 29 Zvino akavataurira mufananidzo \add achiti\add*: Tarirai muonde nemiti yose;
\v 30 kana yotunga, munozvionera nekuzvizivira mumene, kuti munakamwe waswedera.
\v 31 Saizvozvo, nemwivo, kana moona zvinhu izvozvi zvoitika, zivai kuti ushe bwaMwari hwava pedo.
\v 32 Zvirokwazvo ndinoti kwamuri: Zera iri haringapfuuri, kusvikira zvose zvazadziswa.
\v 33 Denga nenyika zvichapfuura, asi mashoko angu haangapfuuri.
\p
\v 34 Zvino zvichenjererei kuti moyo yenyu irege kuremedzwa nekudyisa nekudhakwa, nekufunganya zveupenyu huno, zuva iro rikuwirei makarivara.
\v 35 Nekuti seriva richawira vese vagere pachiso chenyika yose.
\v 36 Naizvozvo rindai nenguva dzose, munyengetere, kuti muverengwe samakafanira kupukunyuka zvinhu izvo zvose zvichaitika, nekumira pamberi poMwanakomana wemunhu.
\p
\v 37 Zvino waidzidzisa masikati mutembere; asi usiku waibuda, achindogara mugomo rinonzi reMiorivhi.
\v 38 Vanhu vese vakauya kwaari mangwanani-ngwanani mutembere kuzomunzwa.

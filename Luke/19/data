\c 19
\s Jesu unosangana naZakewu
\p
\v 1 Zvino \add Jesu\add* wakapinda, akapfuura nemuJeriko.
\v 2 Zvino tarira, murume wainzi Zakewu; iye wakange ari mutungamiriri wevateresi, uye waiva mufumi;
\v 3 wakatsvaka kuona Jesu kuti ndiani; asi wakange asingagoni nekuda kwechaunga, nekuti wakange akafupika pachimiro.
\v 4 Ipapo akamhanyira mberi, akakwira mumuti wemuonde wemusikamori kuti amuone; nekuti wakange achizopfuura ne\add nzira\add* iyo.
\v 5 Zvino Jesu wakati achisvika panzvimbo iyo, akatarira kumusoro, akamuona, akati kwaari: Zakewu, kurumidza uburuke; nekuti nhasi ndinofanira kugara mumba mako.
\v 6 Ndokukurumidza kuburuka, akamugamuchira achifara.
\v 7 Zvino vakati va\add zvi\add*ona, vese vakan'un'una, vachiti: Unonova mweni wemunhu mutadzi.
\v 8 Asi Zakewu akamira, akati kuna Ishe: Tarirai, hafu yefuma yangu, Ishe, ndinopa kuvarombo, uye kana ndakatora chinhu kune umwe munhu nekunyengera, ndinodzosera runa.
\v 9 Jesu akati kwaari: Nhasi ruponeso rwasvika mumba muno; nekuti iyewo mwanakomana waAbhurahamu.
\v 10 Nekuti Mwanakomana wemunhu wakauya kuzotsvaka nekuponesa chakarasika.
\s Mufananidzo wepondo
\p
\v 11 Vakati vanzwa zvinhu izvi, akawedzera akataura mufananidzo, nekuti wakange ava pedo neJerusarema, uye nekuti vaifunga kuti ushe hwaMwari hwobva hwoonekwa.
\v 12 Naizvozvo wakati: Umwe munhu une mbiri wakaenda kunyika iri kure, kuti andopiwa ushe agodzoka.
\v 13 Akadana varanda vake gumi, akavapa pondo gumi, akati kwavari: Bhindaukai kusvikira ndichiuya.
\v 14 Asi vanhu venyika yake vakange vachimuvenga, vakatuma nhume kumutevera, vachiti: Hatidi uyu kuti atitonge.
\v 15 Zvino zvakaitika kuti adzoka apiwa ushe, akaraira kuti vaya varanda vaakange apa mari, vadanirwe kwaari, anzwe kuti umwe neumwe wakawana zvakadini nekubhindauka kwake.
\v 16 Wokutanga akasvika, akati: Ishe, pondo yenyu yakaita dzimwe pondo dzinegumizve.
\v 17 Akati kwaari: Zvakanaka, muranda wakanaka; nekuti wakange akatendeka pazviduku-duku, uve nesimba pamaguta anegumi.
\v 18 Wechipiri ndokusvika, achiti: Ishe, pondo yenyu yakaita pondo shanu.
\v 19 Akati kwaariwo: Newe, uvevo pamusoro pemaguta mashanu.
\v 20 Umwe ndokusvika, achiti: Ishe, tarirai pondo yenyu, yandakange ndachengeta mumucheka;
\v 21 nekuti ndakange ndichikutyai, nekuti muri munhu wakaoma; munotora zvamusakaisapo, muchicheka izvo zvamusina kudzvara.
\v 22 Zvino akati kwaari: Ndichakutonga \add nezvino\add*buda mumuromo mako, muranda wakaipa; wakange uchiziva kuti ndiri munhu wakaoma, ndichitora zvandisakaisa, nekucheka izvo zvandisina kudzvara;
\v 23 naizvozvo wakaregerei kuisa mari yangu mubhanga, kuti pakuuya kwangu, ndigozoitora pamwe nemubairo.
\v 24 Ndokuti kuna vakange vamirepo: Mutorerei pondo mupe une pondo gumi.
\v 25 Asi vakati kwaari: Ishe, uyu une pondo gumi.
\v 26 Nekuti ndinoti kwamuri: Wose unazvo uchapiwa; asi uyo usina, uchatorerwa nezvaanazvo.
\v 27 Asi vavengi vangu avo, vakange vasingadi kuti ndivatonge, vauyisei pano, mu\add va\add*uraye pamberi pangu.
\v 28 Wakati areva zvinhu izvi, akatungamira mberi, achikwira Jerusarema.
\s Jesu unogamuchirwa paJerusarema
\p
\v 29 Zvino zvakaitika oswedera Bhetifage neBhetaniya, kugomo rinonzi reMiorivhi, akatuma vaviri vevadzidzi vake,
\v 30 achiti: Endai mumusha wakatarisana \add nemwi\add*; kana muchipinda mauri, muchawana dhongwana rakasungirwa, risina kumbotaswa nemunhu; murisunungure, mugo\add ri\add*uyisa.
\v 31 Kana chero munhu akakubvunzai \add achiti\add*: Muno\add ri\add*sunungurirei? Muchataura kwaari kudai: Ishe unorida.
\v 32 Avo vakatumwa vakaenda vakanowana sezvaakange ataura kwavari.
\v 33 Zvino vakati vachisunungura dhongwana, varidzi vakati kwavari: Munosunungurirei dhongwana?
\v 34 Ivo ndokuti: Ishe unorida.
\v 35 Vakariuyisa kuna Jesu; vakakanda nguvo dzavo pamusoro pedhongwana, vakatasvisa Jesu pariri.
\v 36 Zvino achifamba, vakawarira nguvo dzavo munzira.
\v 37 Zvino wakati oswedera pamateru egomo reMiorivhi, chaunga chose chevadzidzi vake chikatanga kufara nekurumbidza Mwari nenzwi guru pamusoro pamabasa ose esimba avakange vaona.
\v 38 vachiti: Wakaropafadzwa mambo unouya muzita raIshe; rugare kudenga, nekubwinya kumusoro-soro.
\v 39 Uye vamwe vaFarisi kubva pakati pechaunga vakati kwaari: Mudzidzisi, tsiurai vadzidzi venyu.
\v 40 Akapindura akati kwavari: Ndinokuudzai kuti kana ava vakanyarara, mabwe angadanidzira pakarepo.
\s Jesu unochema pamusoro peJerusarema
\p
\v 41 Zvino wakati aswedera pedo, akaona guta, akachema pamusoro paro,
\v 42 achiti: Dai waiziva iwe, kunyange zuva rine zvinhu zvorugare rwako, asi zvino zvakavanzirwa meso ako.
\v 43 Nekuti mazuva achakusvikira, auchavakirwa nawo muchinjiziri yakakupoteredza nevavengi vako, vachakukomba, nekukudzvinyidzira pamativi ose,
\v 44 vachakuwisira pasi iwe nevana vako mukati mako; havangasii mukati mako ibwe rimwe pamusoro perimwe; nekuti hauna kuziva nguva yekuongororwa kwako.
\s Jesu unonatsa tembere
\p
\v 45 Zvino wakapinda mutembere, akatanga kudzingira panze vakange vachitengesamo nevaitenga,
\v 46 achiti kwavari: Kwakanyorwa \add kuti\add*: Imba yangu imba yemunyengetero; asi imwi makaiita bako ramakororo.
\p
\v 47 Waidzidzisa zuva rimwe nerimwe mutembere; asi vapristi vakuru nevanyori nevakuru vevanhu vakange vachitsvaka kumuparadza.
\v 48 Asi vakange vasingawani zvavangaita, nekuti vanhu vese vakamunamatira vachimunzwa.

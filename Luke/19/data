\c 19
\s Jesu unosangana naZakewu
\p
\v 1 Zvino \add Jesu\add* wakapinda, akagura muJeriko.
\v 2 Zvino tarira, murume wainzi Zakewu nezita; iye wakange ari mutungamiriri wevateresi, uye iye waiva mufumi;
\v 3 uye wakatsvaka kuona Jesu kuti ndiani; asi wakange asingagoni nekuda kwechaunga, nekuti wakange ane chimiro chifupi.
\v 4 Zvino wakamhanyira mberi, akakwira mumuonde wemusikamori kuti amuone; nekuti wakange achizopfuura ne\add nzira\add* iyo.
\v 5 Zvino Jesu wakati achisvika panzvimbo iyo, wakatarira kumusoro, akamuona, akati kwaari: Zakewu, kurumidza uburuke; nekuti nhasi ndinofanira kugara mumba mako.
\v 6 Zvino wakakurumidza kuburuka, akamugamuchira achifara.
\v 7 Zvino vakati va\add zvi\add*ona vakan'un'una vose vachiti: Wapinda kunogara nemurume mutadzi.
\v 8 Asi Zakewu wakamira, akati kuna Ishe: Tarirai, hafu yefuma yangu, Ishe, ndinopa kuvarombo, uye kana ndakatora chinhu kune umwe munhu nekunyengera, ndinodzosera runa.
\v 9 Jesu akati kwaari: Nhasi ruponeso rwasvika mumba muno; nekuti iyewo mwanakomana waAbhurahamu.
\v 10 Nekuti Mwanakomana wemunhu wakauya kuzotsvaka nekuponesa chakarasika.
\s Mufananidzo wepondo
\p
\v 11 Vakati vanzwa zvinhu izvi, wakawedzera akataura mufananidzo, nekuti wakange ava pedo neJerusarema, uye \add nekuti\add* vaifunga kuti ushe hwaMwari hwobva hwodoonekereswa.
\v 12 Naizvozvo wakati: Umwe munhu une mbiri wakaenda kunyika iri kure, kunozvigamuchirira ushe agodzoka.
\v 13 Zvino wakadana varanda vake gumi, ndokuvapa pondo gumi, ndokuti kwavari: Bhindaukai kusvikira ndichiuya.
\v 14 Asi vanhu venyika yake vakange vachimuvenga, vakatuma nhume shure kwake, vachiti: Hatidi uyu kuti atitonge.
\v 15 Zvino zvakaitika kuti adzoka agamuchira ushe, wakaraira kuti vaya varanda vaakange apa mari, vadanirwe kwaari, kuti anzwe kuti umwe neumwe wakawana zvakadini nekutengeserana.
\v 16 Wekutanga ndokusvika, achiti: Ishe, pondo yenyu yawana pondo gumi.
\v 17 Zvino akati kwaari: Zvakanaka, muranda wakanaka; nekuti wakange wakatendeka pachiduku-duku, uve nesimba pamusoro pemaguta gumi.
\v 18 Newechipiri wakasvika, achiti: Ishe, pondo yenyu yawana pondo shanu.
\v 19 Akati kwaariwo: Newe, uve pamusoro pemaguta mashanu.
\v 20 Zvino umwe wakasvika, achiti: Ishe, tarirai pondo yenyu, yandakange ndakachengeta mumucheka wekumeso;
\v 21 nekuti ndakange ndichikutyai, nekuti muri munhu wakaoma; munotora zvamusina kuisa, muchikohwa izvo zvamusina kudzvara.
\v 22 Zvino wakati kwaari: Ndichakutonga \add nezvino\add*buda mumuromo mako, muranda wakaipa; wakange uchiziva kuti ini ndiri munhu wakaoma, ndichitora zvandisakaisa, nekukohwa izvo zvandisina kudzvara;
\v 23 naizvozvo sei usina kuisa mari yangu mubhanga, kuti kana ndouya ndigozoitora pamwe nezvibereko.
\v 24 Ndokuti kune vakange vamirepo: Mutorerei pondo mupe kuune pondo gumi.
\v 25 Asi vakati kwaari: Ishe, une pondo gumi.
\v 26 Nekuti ndinoti kwamuri: Unazvo uchapiwa; uye usina, kwaari kuchatorwa nezvaanazvo.
\v 27 Asi vavengi vangu avo, vakange vasingadi kuti nditonge pamusoro pavo, uyisai pano, mu\add va\add*uraye pamberi pangu.
\v 28 Zvino wakati areva zvinhu izvi, akapfuurira mberi, achikwira kuJerusarema.
\s Jesu unogamuchirwa paJerusarema
\p
\v 29 Zvino zvakaitika oswedera kuBhetifage neBhetaniya pagomo rinonzi reMiorivhi, wakatuma vaviri vevadzidzi vake,
\v 30 achiti: Fambai muende mumusha wakatarisana \add nemwi\add*; kana muchipinda mauri, muchawana dhongwana rakasungirwa, risina munhu wakamborigara; murisunungure, mugo\add ri\add*uyisa.
\v 31 Zvino kana chero munhu akakubvunzai \add achiti\add*: Muno\add ri\add*sunungurirei? Muchataura kwaari kudai: Ishe unorida.
\v 32 Avo vakatumwa vakaenda vakanowana sezvaakange ataura kwavari.
\v 33 Zvino vakati vachisunungura dhongwana, varidzi varo vakati kwavari: Munosunungurirei dhongwana?
\v 34 Ivo ndokuti: Ishe unorida.
\v 35 Zvino vakariuyisa kuna Jesu; ndokukanda nguvo dzavo pamusoro pedhongwana, vakatasvisa Jesu pariri.
\v 36 Zvino achifamba, vakawarira nguvo dzavo munzira.
\v 37 Zvino wakati oswedera ikozvino pamateru egomo reMiorivhi, chaunga chose chevadzidzi chikatanga kufara chichirumbidza Mwari nenzwi guru pamusoro pamabasa ose esimba avakange vaona,
\v 38 vachiti: Wakaropafadzwa mambo unouya muzita raIshe; rugare kudenga, nekubwinya kumusoro-soro.
\v 39 Uye vamwe vevaFarisi vari pakati pechaunga vakati kwaari: Mudzidzisi, tsiurai vadzidzi venyu.
\v 40 Zvino wakapindura akati kwavari: Ndinokuudzai kuti kana ava vakanyarara, mabwe achadanidzira.
\s Jesu unochema pamusoro peJerusarema
\p
\v 41 Zvino wakati aswedera, wakaona guta, akachema pamusoro paro,
\v 42 achiti: Dai newe waiziva, kunyange pazuva rino rako, zvinhu zverugare rwako; asi zvino zvakavanzirwa meso ako.
\v 43 Nekuti mazuva achasvika pamusoro pako, apo vavengi vako vachakukandira muchinjiziri wakakupoteredza, vachakukomba, nekukudzvinyidzira pamativi ose,
\v 44 uye vachakuputsira pasi iwe nevana vako mukati mako, havangasii mukati mako ibwe pamusoro pebwe; nekuti hauna kuziva nguva yekushanyirwa kwako.
\s Jesu unonatsa tembere
\p
\v 45 Zvino wakapinda mutembere, akatanga kudzingira panze vakange vachitengesamo nevaitenga,
\v 46 achiti kwavari: Kwakanyorwa \add kuti\add*: Imba yangu imba yemunyengetero; asi imwi maiita bako remakororo.
\p
\v 47 Zvino waidzidzisa zuva rimwe nerimwe mutembere; asi vapristi vakuru nevanyori nevakuru vevanhu vakatsvaka kumuparadza.
\v 48 Asi havana kuwana zvavangaita, nekuti vanhu vose vakamunamatira vachi\add mu\add*nzwa.

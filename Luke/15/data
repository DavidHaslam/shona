\c 15
\s Mufananidzo wegwai rakarashika
\p
\v 1 Zvino kwakaswedera kwaari vateresi navatadzi vose, kuzomunzwa.
\v 2 VaFarisi navanyori vakatsutsumwa, vachiti: Uyu munhu unogamuchira vatadzi, achidya navo.
\v 3 Zvino wakavavudza mufananidzo uyu, achiti:
\v 4 Ndoupi munhu kwamuri ungamakwai anezana, kana akarashikirwa nerimwe rawo, ungasasiya makumi mapfumbamwe namapfumbamwe murenje, akatevera rakashika kusvikira ariwana?
\v 5 Kana a\add ri\add*wana, uno\add ri\add*isa pamafudzi ake, achifara.
\v 6 Kana asvika kumusha, unokokera pamwechete shamwari navakavakidzana naye, akati kwavari: Farai neni, nokuti ndawana gwai rangu rakanga rakarashika.
\v 7 Ndinoti kwamuri: Saizvozvo mufaro uchava kudenga pamusoro pomutadzi mumwe unotendevuka, kupfuvura pavakarurama vanamakumi mapfumbamwe navapfumbamwe, vasingatsvaki kutendevuka.
\s Mufananidzo wedharakema rakarashika
\p
\v 8 Ndoupiko mukadzi unamadharakema* anegumi, kana arashikirwa nerimwe, ungarega kutungidza mwenje, akatsvaira imba, akatsvakisisa, kusvikira a\add ri\add*wana?
\v 9 Kana a\add ri\add*wana, unokokera hama dzake navavakidzani vake pamwechete, akati kwavari: Farai neni, nokuti ndawana dharakema randakanga ndarashikirwa naro.
\v 10 Saizvozvovo ndinoti kwamuri: Mufaro uripo pamberi pavatumwa vaMwari pamusoro pomutadzi mumwe unotendevuka.
\s Mufananidzo womwanakomana wakarashika
\p
\v 11 Zvino wakati: Mumwe munhu waiva anavanakomana vaviri;
\v 12 muduku wavo akati kunababa: Baba, ndipei mugove wenhumbi uchazova wangu. Akavagovera fuma \add yake\add*.
\v 13 Mazuva mashoma akati apfuvura, mwanakomana muduku akavunganidza zvose pamwechete, akasimuka akaenda kunyika iri kure; akaparadza'ko nhaka yake achirarama nemitovo yakaipa.
\v 14 Zvino wakati apedza zvose, kwakavuya nzara huru panyika iyo, akatanga kushaiwa.
\v 15 Ipapo akaenda, akandozviisa kunomumwe wavanhu venyika iyo; akamutumira kuminda yake, kundofudza nguruve.
\v 16 Wakanga achida kuzvigutsa namateko aidyiwa nenguruve; asi kwakanga kusinomunhu waimupa.
\v 17 Zvino wakati achizvirangarira, akati: Varanda vazhinji sei vababa vangu vanezvokudya zvakawandisisa, asi ini ndofa pano nenzara.
\v 18 Ndichasimuka, ndiende kunababa vangu, ndigonoti kwavari: Baba ndatadzira kudenga, napamberi penyu,
\v 19 handichafanirizve kunzi mwanakomana wenyu; mundiite somumwe wavaranda venyu.
\v 20 Akasimuka, akaenda kunababa vake. Asi wakati achiri kure, baba vake vakamuvona, vakamunzwira tsitsi vakamhanya, ndokumumbundikira, nokumusveta.
\v 21 Mwanakomana akati kwavari: Baba, ndatadzira kudenga napamberi penyu, vuye handichafanirizve kunzi mwanakomana wenyu.
\v 22 Asi baba vakati kuvaranda vavo: Budai, muvuye nenguvo yakaisvonaka, mumupfekedze; muise mhete pamumwe wake, neshangu patsoka dzake;
\v 23 muvuye nemhuru yakakodzwa, mubaye, ngatidye, tifare;
\v 24 nokuti uyu mwanakomana wangu wakanga afa, wararamazve; wakanga arashika, wawanikwa. Zvino vakatanga kufara.
\v 25 Zvino mwanakomana wake wedangwe wakanga ari kumunda; zvino akati achisvika, achiswedera paimba, ndokunzwa kuimba nokutamba.
\v 26 Ipapo akadanira kwaari mumwe wavaranda, akamubvunza kuti izvi zvinoreveiko.
\v 27 Zvino akati kwaari: Munun'una wako wasvika, zvino baba vako vabaya mhuru yakakodzwa, nokuti vamuwanazve ari mupenyu.
\v 28 Asi iye wakatsamwa, akasapinda. Naizvozvo baba vake vakabuda, vakakumbira zvikuru kwaari,
\v 29 Asi iye wakapindura, akati kunababa vake: Tarirai, makore awa mazhinji, ndakakubatirai ndisingatongodariki chero nguva murairo wenyu, asi hamuna kutongondipa mbudzana, kuti ndifare neshamwari dzangu.
\v 30 Asi mwanakomana wenyu uyu, wakaparadza fuma yenyu nezvifeve, wakati asvika,mamubaira mhuru yakakodzwa.
\v 31 Ivo vakati kwaari: Mwana wangu, iwe uneni nguva dzose, vuye zvose zvandinazvo ndezvako.
\v 32 Kwaifanira kuti tipembere nokufara, nokuti munu'una wako uyu wakanga afa, wararamazve; wakanga arashika, akawanikwa.

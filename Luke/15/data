\c 15
\s Mufananidzo wegwai rakarashika
\p
\v 1 Zvino kwakaswedera kwaari vateresi navatadzi vose, kuzomunzwa.
\v 2 VaFarisi navanyori vakatsutsumwa vachiti: Uyu unogamuchira vatadzi, achidya navo.
\p
\v 3 Zvino wakavaudza mufananidzo uyu, achiti:
\v 4 Ndoupi munhu kwamuri ungati ane makwai zana, kana arashikirwa nerimwe rawo, usingasii makumi mapfumbamwe namapfumbamwe murenje, akatevera rakarashika kusvikira ariwana?
\v 5 Uye kana a\add ri\add*wana, uno\add ri\add*isa pamafudzi ake achifara.
\v 6 Zvino kana asvika kumusha, unodana pamwe shamwari navavakidzani, achiti kwavari: Farai neni, nekuti ndawana gwai rangu rakanga rarashika.
\v 7 Ndinoti kwamuri: Saizvozvo mufaro uchava kudenga pamusoro pomutadzi umwe unotendeuka, kupfuura pamusoro pavakarurama vmakumi mapfumbamwe navapfumbamwe, vasingatsvaki kutendeuka.
\s Mufananidzo weKobiri rakarashika
\p
\v 8 Kana ndoupi mukadzi unamakobiri gumi esirivha, kana arashikirwa nekobiri rimwe, usingatungidzi mwenje, akatsvaira imba, akatsvakisisa kusvikira a\add ri\add*wana?
\v 9 Uye kana a\add ri\add*wana, unodana shamwari navavakidzani pamwe, achiti: Farai neni, nekuti ndawana kobiri randanga ndarashikirwa naro.
\v 10 Saizvozvo, ndinoti kwamuri: Mufaro uripo pamberi pavatumwa vaMwari pamusoro pemutadzi umwe unotendeuka.
\s Mufananidzo womwanakomana wakarashika
\p
\v 11 Zvino wakati: Umwe munhu waiva ane vanakomana vaviri;
\v 12 muduku wavo ndokuti kuna baba: Baba, ndipei mugove wenhumbi wakanangana \add neni\add*. Akavagovera fuma \add yake\add*.
\v 13 Pasina mazuva mazhinji, mwanakomana muduku wakaunganidza zvose pamwe, akasimuka akaenda kunyika iri kure; uye akaparadza ikoko nhaka yake, achirarama nemitovo yakaipa.
\v 14 Zvino wakati apedza zvose, kwakauya nzara huru panyika iyo, akatanga kushaiwa.
\v 15 Zvino akaenda, akanozvisanganisa nemumwe wavanhu venyika iyo; akamutumira kuminda yake kunofudza nguruve.
\v 16 Wakanga achishuva kugutsa dumbu rake nemateko aidyiwa nenguruve; asi hakuna munhu waimupa.
\v 17 Zvino wakati apengenuka, akati: Varikichi vazhinji sei vababa vangu vanezvingwa zvakawandisisa, asi ini ndofa nenzara.
\v 18 Ndichasimuka ndiende kuna baba vangu, ndigoti kwavari: Baba, ndakatadzira kudenga, nepamberi penyu;
\v 19 uye handichafanirizve kunzi mwanakomana wenyu; ndiitei somumwe wavarikichi venyu.
\v 20 Akasimuka akaenda kuna baba vake. Asi wakati achiri kure, baba vake vakamuona, vakanzwa tsitsi, vakamhanya ndokuwira pahuro pake, nokumutsvoda.
\v 21 Zvino mwanakomana akati kwavari: Baba, ndakatadzira kudenga napamberi penyu, uye handichafanirizve kunzi mwanakomana wenyu.
\v 22 Asi baba vakati kuvaranda vavo: Budai nenguvo yakaisvonaka mumupfekedze, muise mhete pamumwe wake, nemanyatera patsoka \add dzake\add*;
\v 23 muuye nemhuru yakakodzwa, mubaye, uye ngatidye tifare;
\v 24 nekuti uyu mwanakomana wangu wakanga afa, zvino wararamazve; wakanga arashika, asi wawanikwa; zvino vakatanga kufara.
\v 25 Zvino mwanakomana wake mukuru wakanga ari kumunda; zvino wakati achisvika, oswedera pedo neimba, akanzwa kuimba nokutamba.
\v 26 Ipapo akadanira kwaari umwe wavaranda, akamubvunza kuti izvi zvinorevei.
\v 27 Zvino akati kwaari: Munun'una wako wasvika; zvino baba vako vabaya mhuru yakakodzwa, nekuti vamugamuchira ari mupenyu.
\v 28 Asi wakatsamwa, akasada kupindamo; naizvozvo baba vake vakabuda, vakamugombedzera,
\v 29 Asi iye wakapindura akati kuna baba: Tarirai, makore awa mazhinji ndakakubatirai, handina kumbodarika chero nguva murairo wenyu, asi hamuna kutongondipa mbudzana, kuti ndifare neshamwari dzangu.
\v 30 Asi mangoti mwanakomana wenyu uyu wakaparadza fuma yenyu nezvifeve achisvika, mamubaira mhuru yakakodzwa.
\v 31 Vakati kwaari: Mwana, iwe uneni nguva dzose, uye zvose zvandinazvo ndezvako.
\v 32 Asi kwaifanira kuti tipembere nokufara, nekuti munun'una wako uyu wakanga afa, wararamazve; wakanga arashika, wawanikwa.

\c 18
\s Mufananidzo womutongi usakarurama.
\p
\v 1 Zvino wakavavudza mufananidzo wokuti vanofanira kunyengetera nguva dzose, vasingavori moyo;
\v 2 akati: Mune rimwe guta makanga mune mumwe mutongi, wakanga asingatyi Mwari, kana kuva nehanya nomunhu;
\v 3 zvino kwakanga kune chirikadzi muguta iro, yakanga ichivuya kwaari, ichiti: Ndiruramisirei kumuvengi wangu.
\v 4 Iye akamboramba kwechinguva; asi pashure akati mumoyo make: Kunyange ndisingatyi Mwari, kana kuva nehanya nomunhu;
\v 5 asi nokuti chirikadzi zvainonditambudza, ndichairuramisira, kuti irege kuzovuya pashure akandivodza moyo.
\v 6 Ishe akati: Inzwai zvinorebwa nomutongi usakarurama.
\v 7 Ko zvino Mwari haangaruramisiri vakasanangurwa vake, vanochemera kwaari vusiku namasikati, kunyange achivanonokera here?
\v 8 Ndinoti kwamuri: Uchakurumidza kuvaruramisira. Asi kunyange zvakadaro mwanakomana womunhu kana achisvika, uchawana kutenda panyika here?
\s Mufananidzo womuFarisi nomuteresi
\p
\p
\v 9 Wakarevavo mufananidzo uyu kuna vamwe, vakanga vachizvivimba kuti vakarurama, vachizvidza vamwe, \add akati\add*:
\v 10 Vanhu vaviri vakakwira kutembere kundonyengetera; mumwe ari muFarisi, mumwe muteresi.
\v 11 MuFarisi akamira, akanyengetera kudai, achizvireva, \add akati\add*: Mwari ndinokutendai, kuti handina kufanana navamwe vanhu, makororo, vasakarurama, mhombwe, kana nomuteresi uyo.
\v 12 Ndinotsanya kaviri pavhiki, ndinopa chegumi chezvose zvandinazvo.
\v 13 Asi muteresi wakamira kure, asingadi kunyange kusimudzira meso kudenga, asi wakazvirova chifuva, akati: Mwari, ndinzwirei tsitsi ini mutadzi.
\v 14 Ndinoti kwamuri: Uyu wakaburukira kumba kwake aruramiswa pane uya. Nokuti mumwe nomumwe unozvikudza, uchaninipiswa vuye unozvininipisa uchakudzwa.
\s Jesu unogamuchira vanana
\p
\v 15 Zvino vakavuya navachechevo kwaari, kuti avanyangate; asi vadzidzi vakati vachi\add zvi\add*vona, vakavadziva.
\v 16 Ipapo Jesu akavadana, akati: Regai vana vaduku vavuye kwandiri, musavadzivisa, nokuti vushe bwaMwari ndobwavakadai.
\v 17 Zvirokwazvo ndinoti kwamuri: Aninani usingagamuchiri vushe bwaMwari somwana muduku, haangatongopindi mabwuri.
\s Jaya mufumi
\s (Mat. 19. 16-30; Mar. 20. 17-30.)
\p
\v 18 Zvino mumwe mukuru wakamubvunza, akati: Mudzidzisi wakanaka, ndingaiteiko kuti ndigare nhako yovupenyu bwusingaperi?
\v 19 Jesu akati kwaari: Unondiidzireiko wakanaka? Hakun awakanaka, asi mumwe chete, iye Mwari.
\v 20 Mirairo unoiziva,inoti: Usaita vupombwe, usavuraya, usaba, usapupura nhema, kudza baba vako namai vako.
\v 21 Iye akati: Izvi zvose ndakazvichengeta kubva pavuduku bwangu.
\v 22 Zvino Jesu achizvinzwa, akati kwaari: Unoshaiwa chinhu chimwe chete; tengesa zvose zvaunazvo, upe varombo, uve nefuma kudenga;ugovuya, unditevere.
\v 23 Zvino wakati achinzwa izvozvo, akabatwa neshungu kwazvo; nokuti wakanga anefuma zhinji.
\v 24 Zvino Jesu achivona kuti unofa neshungu akati: Vanefuma vacharemerwa sei kupinda muvushe bwaMwari.
\v 25 Nokuti zvakareruka kuti kamera ripinde pavuri retsono, kumufumi kupinda muvushe bwaMwari.
\v 26 Zvino vakanga vanzwa, vakati: Ndiani ungagoponeswa?
\v 27 Iye akati: Zvinhu zvisingabviri kuvanhu, zvinobvira kunaMwari.
\v 28 Ipapo Petro akati: Tarirai, isu takasiya zvose, tikakuteverai.
\v 29 Akati kwavari: Zvirokwazvo, ndinoti kwamuri: Hakuno munhu wakasiya imba, kana vabereki kana mukadzi, kana vanun'una namadzikoma, kana vabereki, kana vana, nokuda kovushe bwaMwari;
\v 30 usingazopiwi zvizhinji kuna izvozvo nenguva ino, vuye muvupenyu bwusingaperi nenguva inovuya.
\s Jesu unovaudza zvorufu rwake nokumuka kwake
\p
\v 31 Zvino wakatora vanegumi navaviri, akati kwavari: Tarirai, tinokwira Jerusarema, zvose zvakanyorwa navaporofita pamusoro wanakomana womunhu zvichaitika.
\v 32 Nokuti uchaiswa kuvahedheni, nokusekwa, nokuitirwa zvakaipa, nokupfirwa mate,
\v 33 vacha\add mu\add*rovesa, nokumuvuraya, vuye nezuva retatu uchamukazve.
\v 34 Asi havana kunzwisisa chinhu chimwe chaizvozvo; shoko iri rakanga rakavanzika kwavari, vuye havana kunzwisisa izvo zvakarebwa.
\s Jesu unosvinudza bofu paJeriko
\p
\v 35 Zvino wakati aswedera Jeriko, rimwe bofu raigara padivi penzira richipemha,
\v 36 rakanzwa gurumwandira richipfuvura, rikabvunza kuti chinyiko.
\v 37 Vakarivudza, vachiti: NdiJesu, weNazareta, unopfuvura.
\v 38 Ipapo rakadanidzira, richiti: Jesu Mwanakomana waDhavhidhi, ndinzwirei ngoni!
\v 39 Zvino vakanga vakatungamira vakaridziva, kuti rinyarare; asi rakanyanya kudanidzira, \add richiti\add*: Mwanakomana waDavidhi, ndinzwirei ngoni!
\v 40 Zvino Jesu wakamira, akaraira kuti rivuyiswe kwaari; rikati raswedera, akaribvunza,
\v 41 achiti: Unoda kuti ndikuitireiko? Rikati: Ishe, kuti ndivone.
\v 42 Jesu akati kwaari: Chivona, kutenda kwako kwakuponesa.
\v 43 Pakarepo rikavona, rikamutevera, richirumbidza Mwari. Vanhu vose vakati vachi\add zvi\add*vona vakakudza Mwari.

\c 18
\s Mufananidzo wechirikadzi yakatsungirira
\p
\v 1 Zvino wakavaudzawo mufananidzo kuti vanofanira kunyengetera nguva dzose, uye vasaora moyo,
\v 2 achiti: Kwaiva mune rimwe guta neumwe mutongi, wakange asingatyi Mwari, uye asingaremekedzi munhu;
\v 3 zvino kwakange kune chirikadzi muguta iro, yakange ichiuya kwaari, ichiti: Ndiruramisirei kumuvengi wangu.
\v 4 Asi wakange asingadi kwenguva; asi pashure pezvinhu izvi wakati mukati make: Kunyange ndisingatyi Mwari, uye ndisingaremekedzi munhu;
\v 5 asi nekuti chirikadzi iyi inonditambudza, ndichairuramisira, zvimwe pakupedzisira ingandisvota.
\v 6 Ishe ndokuti: Inzwai mutongi usakarurama zvaanoreva.
\v 7 Ko Mwari haangaruramisiri here vakasanangurwa vake, vanodana kwaari masikati neusiku, kunyange achivanonokera?
\v 8 Ndinoti kwamuri: Uchakurumidza kuvaruramisira. Asi kana Mwanakomana wemunhu achisvika, uchawana rutendo panyika here?
\s Mufananidzo wemuFarisi nemuteresi
\p
\v 9 Zvino wakareva mufananidzo uyu kune vamwewo vaizvivimba kuti vakarurama, vachizvidza vamwe, \add akati\add*:
\v 10 Vanhu vaviri vakakwira kutembere kunonyengetera; umwe muFarisi, uye umwe muteresi.
\v 11 MuFarisi wakamira akazvinyengeterera seizvi, \add akati\add*: Mwari, ndinokutendai kuti handina kufanana nevamwe vanhu, makororo, vasakarurama, mhombwe, kana kunyange semuteresi uyu.
\v 12 Ndinotsanya kaviri pavhiki, ndinopa chegumi chezvose zvandinowana.
\v 13 Asi muteresi amire kure wakasada kunyange kusimudzira meso kudenga, asi wakarova pachifuva chake, achiti: Mwari, ndinzwirei tsitsi ini mutadzi.
\v 14 Ndinoti kwamuri: Uyu wakaburukira kumba kwake aruramiswa pane uya; nekuti umwe neumwe unozvikwiridzira uchaninipiswa, uye uyo unozvininipisa uchakwiridzirwa.
\s Jesu unogamuchira vanana
\p
\v 15 Zvino vakauyisa kwaari vachechewo, kuti avabate; asi vadzidzi vakati vachi\add zvi\add*ona, vakavatsiura.
\v 16 Asi Jesu akavadanira kwaari akati: Tenderai vacheche vauye kwandiri, musavadzivisa, nekuti ushe hwaMwari ndehwevakadai.
\v 17 Zvirokwazvo ndinoti kwamuri: Ani nani usingagamuchiri ushe hwaMwari semucheche, haangatongopindi mahwuri.
\s Jaya mufumi
\p
\v 18 Zvino umwe mutungamiriri wakamubvunza, achiti: Mudzidzisi wakanaka, ndiitei kuti ndigare nhaka yeupenyu hwusingaperi?
\v 19 Jesu ndokuti kwaari: Unondiidzirei wakanaka? Hakuna wakanaka, kunze kweumwe, Mwari.
\v 20 Mirairo unoiziva, \add inoti\add*: Usaita upombwe, usauraya, usaba, usapupura nhema, kudza baba vako namai vako.
\v 21 Iye ndokuti: Izvi zvose ndakazvichengeta kubva pauduku hwangu.
\v 22 Zvino Jesu wakati achinzwa zvinhu izvi akati kwaari: Uchiri kushaiwa chinhu chimwe; tengesa zvose zvaunazvo, ugovere varombo, uye uchava nefuma yakakosha kudenga; ugouya wonditevere.
\v 23 Zvino wakati anzwa zvinhu izvi, akashungurudzika zvikuru; nekuti wakange akafuma zvikuru.
\p
\v 24 Zvino Jesu wakati achiona kuti washungurudzika zvikuru akati: Zvicharemera sei vane fuma kupinda muushe hwaMwari.
\v 25 Nekuti zvakareruka kuti kamera ridarike nemuburi retsono, kumufumi kupinda muushe hwaMwari.
\v 26 Zvino avo vakanzwa, vakati: Zvino ndiani unogona kuponeswa?
\v 27 Asi iye akati: Zvinhu zvisingagoneki nevanhu, zvinogoneka naMwari.
\s Mubairo wokuzvipira
\p
\v 28 Petro ndokuti: Tarirai, isu takasiya zvose, tikakuteverai.
\v 29 Zvino akati kwavari: Zvirokwazvo ndinoti kwamuri: Hakuna munhu wakasiya imba, kana vabereki kana madzikoma nevaninina, kana mukadzi, kana vana, nekuda kweushe hwaMwari;
\v 30 usingazogamuchiri zvakapetwa kazhinji nenguva ino, nemunguva inouya upenyu hwusingaperi.
\s Jesu unovaudza zvorufu rwake nekumuka kwake
\p
\v 31 Zvino wakatora vanegumi nevaviri, akati kwavari: Tarirai, tinokwira Jerusarema, uye zvinhu zvose zvakanyorwa nevaporofita maererano neMwanakomana wemunhu zvichazadziswa.
\v 32 Nekuti uchakumikidzwa kune vechirudzi, agosekwa, nekuitirwa zvakaipa, nekupfirwa,
\v 33 uye vacha\add mu\add*rova netyava nekumuuraya, uye zuva retatu uchamukazve.
\v 34 Asi ivo havana kunzwisisa chinhu chimwe cheizvozvi, uye shoko iri rakange rakavanzwa kwavari, uye havana kunzwisisa zvinhu zvakarehwa.
\s Jesu unosvinudza bofu paJeriko
\p
\v 35 Zvino zvakaitika oswedera Jeriko, rimwe bofu raigara padivi penzira richipemha,
\v 36 rakati richinzwa chaunga chichipfuura, rikabvunza kuti chinyi.
\v 37 Zvino vakariudza vakati: Jesu weNazareta unopfuura.
\v 38 Ipapo rakadanidzira richiti: Jesu Mwanakomana waDhavhidhi, ndinzwirei ngoni!
\v 39 Zvino vakange vakatungamira vakaritsiura kuti rinyarare; asi rakanyanyisa kudanidzira, \add richiti\add*: Mwanakomana waDavidhi, ndinzwirei ngoni!
\v 40 Zvino Jesu wakamira, akaraira kuti riuyiswe kwaari; zvino rakati raswedera akaribvunza,
\v 41 achiti: Unoda kuti ndikuitirei? Zvino rakati: Ishe, kuti ndionezve.
\v 42 Jesu ndokuti kwaari: Chionazve! Rutendo rwako rwakuponesa.
\v 43 Pakarepo rikaonazve, rikamutevera, richirumbidza Mwari; vanhu vose vakati vachi\add zvi\add*ona vakarumbidza Mwari.

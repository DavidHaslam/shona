\c 18
\s Mufananidzo wechirikadzi yakatsungirira
\p
\v 1 Zvino wakavaudzawo mufananidzo uyu kuti vanofanira kunyengetera nguva dzose, vasingavori moyo;
\v 2 achiti: Kwaiva mune rimwe guta umwe mutongi, wakange asingatyi Mwari, kana kuva nehanya nemunhu;
\v 3 zvino kwakange kune chirikadzi muguta iro, yakange ichiuya kwaari, ichiti: Nditsivirei kumuvengi wangu.
\v 4 Iye akaramba kwechinguva; asi pashure akati mukati make: Kunyange ndisingatyi Mwari, kana kuva nehanya nemunhu;
\v 5 asi nekuti chirikadzi iyi inonditambudza, ndichaitsivira, zvimwe nekuramba kwayo ichiuya ingandivodza moyo.
\v 6 Ishe akati: Inzwai mutongi usakarurama zvaanoreva.
\v 7 Ko Mwari haangatsiviri vakasanangurwa vake, vanochemera kwaari masikati neusiku, kunyange achivaitira moyo murefu here?
\v 8 Ndinoti kwamuri: Uchakurumidza kuvatsivira. Asizve kana mwanakomana wemunhu achisvika, uchawana rutendo panyika here?
\s Mufananidzo wemuFarisi nemuteresi
\p
\v 9 Uye wakareva mufananidzo uyu kune vamwe vakange vachizvivimba kuti vakarurama, vachizvidza vamwe, \add akati\add*:
\v 10 Vanhu vaviri vakakwira kutembere kunonyengetera; umwe muFarisi, uye umwe muteresi.
\v 11 MuFarisi wakamira akanyengetera seizvi achizvireva, \add akati\add*: Mwari, ndinokutendai kuti handina kufanana nevamwe vanhu, makororo, vasakarurama, mhombwe, kana kunyange somuteresi uyu.
\v 12 Ndinotsanya kaviri pavhiki, ndinopa chegumi chezvose zvandinazvo.
\v 13 Asi muteresi wakamira kure akasada kunyange kusimudzira meso kudenga, asi wakazvirova chifuva, achiti: Mwari, ndinzwirei tsitsi ini mutadzi.
\v 14 Ndinoti kwamuri: Uyu wakaburukira kumba kwake aruramiswa pane uya. Nekuti umwe neumwe unozvikudza uchaninipiswa,bv uye uyo unozvininipisa uchakudzwa.
\s Jesu unogamuchira vanana
\p
\v 15 Zvino vakauyisa kwaari vachechewo, kuti avanyangate; asi vadzidzi vakati vachi\add zvi\add*ona, vakavatsiura.
\v 16 Asi Jesu akavadanira kwaari akati: Tenderai vana vaduku vauye kwandiri, musavadzivisa, nekuti ushe hwaMwari ndohwavakadai.
\v 17 Zvirokwazvo ndinoti kwamuri: Ani nani usingagamuchiri ushe hwaMwari semucheche, haangatongopindi mahwuri.
\s Jaya mufumi
\p
\v 18 Umwe mutungamiriri ndokumubvunza, achiti: Mudzidzisi wakanaka, ndiitei kuti ndigare nhaka yeupenyu hwusingaperi?
\v 19 Jesu ndokuti kwaari: Unondiidzirei wakanaka? Hakuna wakanaka, kunze koumwe, Mwari.
\v 20 Mirairo unoiziva, \add inoti\add*: Usaita upombwe, usauraya, usaba, usapupura nhema, kudza baba vako namai vako.
\v 21 Iye ndokuti: Izvi zvose ndakazvichengeta kubva pauduku hwangu.
\v 22 Zvino Jesu wakati achinzwa zvinhu izvi, akati kwaari: Uchiri kushaiwa chinhu chimwe; tengesa zvose zvaunazvo, ugovere varombo, uye uchava nefuma yakakosha kudenga; ugouya wonditevere.
\v 23 Zvino wakati anzwa izvozvi, akashungurudzika zvikuru; nekuti wakange akafuma zvikuru.
\p
\v 24 Zvino Jesu wakati achiona kuti washungurudzika zvikuru akati: Zvicharema sei kuvanefuma kupinda muushe hwaMwari.
\v 25 Nekuti zvakareruka kuti kamera ridarike nemuburi retsono, kumufumi kupinda muushe hwaMwari.
\v 26 Zvino avo vakanzwa, vakati: Zvino ndiani unogona kuponeswa?
\v 27 Asi iye akati: Zvinhu zvisingagoneki kuvanhu, zvinogoneka kuna Mwari.
\s Mubairo wokuzvipira
\p
\v 28 Petro ndokuti: Tarirai, isu takasiya zvose, tikakuteverai.
\v 29 Zvino akati kwavari: Zvirokwazvo ndinoti kwamuri: Hakuna munhu wakasiya imba, kana vabereki kana madzikoma nevaninina, kana mukadzi, kana vana, nekuda kweushe hwaMwari;
\v 30 usingazogamuchiri zvakapetwa kazhinji nenguva ino, nemunguva inouya upenyu hwusingaperi.
\s Jesu unovaudza zvorufu rwake nekumuka kwake
\p
\v 31 Zvino wakatora vanegumi nevaviri, akati kwavari: Tarirai, tinokwira Jerusarema, uye zvose zvakanyorwa nevaporofita pamusoro pemwanakomana wemunhu zvichazadziswa.
\v 32 Nekuti uchakumikidzwa kuvahedheni, agosekwa, nekuitirwa zvakaipa, nekupfirwa,
\v 33 vacha\add mu\add*rova netyava, nekumuuraya, uye zuva retatu uchamukazve.
\v 34 Asi havana kunzwisisa chinhu chimwe cheizvozvi, uye shoko iri rakange rakavanzika kwavari, uye havana kunzwisisa izvo zvakarehwa.
\s Jesu unosvinudza bofu paJeriko
\p
\v 35 Zvino zvakaitika oswedera Jeriko, rimwe bofu raigara padivi penzira richipemha,
\v 36 rakati richinzwa chaunga chichipfuura, rikabvunza kuti chaiva chinyi.
\v 37 Vakariudza vakati: Jesu weNazareta unopfuura.
\v 38 Ipapo rakadanidzira richiti: Jesu Mwanakomana waDhavhidhi, ndinzwirei ngoni!
\v 39 Zvino vakange vakatungamira vakaritsiura kuti rinyarare; asi rakanyanya kudanidzira, \add richiti\add*: Mwanakomana waDavidhi, ndinzwirei ngoni!
\v 40 Zvino Jesu wakamira, akaraira kuti riuyiswe kwaari; rikati raswedera akaribvunza,
\v 41 achiti: Unoda kuti ndikuitirei? Rikati: Ishe, kuti ndionezve.
\v 42 Jesu ndokuti kwaari: Chionazve! rutendo rwako rwakuponesa.
\v 43 Pakarepo rikaonazve, rikamutevera richirumbidza Mwari. Vanhu vese vakati vachi\add zvi\add*ona vakarumbidza Mwari.

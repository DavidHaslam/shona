\c 18
\s Mufananidzo womutongi usakarurama.
\p
\v 1 Zvino wakavavudza mufananidzo kuti vanofanira kunyengetera nguva dzose, vasingavori moyo;
\v 2 achiti: Mune rimwe guta makanga mune mumwe mutongi, wakanga asingatyi Mwari, kana kuva nehanya nomunhu;
\v 3 zvino kwakanga kune chirikadzi muguta iro, yakanga ichivuya kwaari, ichiti: Nditsivirei kumuvengi wangu.
\v 4 Iye akamboramba kwechinguva; asi pashure akati mumoyo make: Kunyange ndisingatyi Mwari, kana kuva nehanya nomunhu;
\v 5 asi nokuti chirikadzi zvainonditambudza, ndichaitsivira, kuti irege kuzovuya pashure ikandivodza moyo nokuramba kwayo ichivuya.
\v 6 Ishe akati: Inzwai zvinorebwa nomutongi usakarurama.
\v 7 Ko zvino Mwari haangatsiviri vakasanangurwa vake, vanochemera kwaari masikati novusiku, kunyange achivanonokera here?
\v 8 Ndinoti kwamuri: Uchakurumidza kuvatsiva. Asi kunyange zvakadaro kana mwanakomana womunhu achisvika, uchawana kutenda panyika here?
\s Mufananidzo womuFarisi nomuteresi
\p
\p
\v 9 Wakarevavo mufananidzo uyu kuna vamwe, vakanga vachizvivimba kuti vakarurama, vachizvidza vamwe, \add akati\add*:
\v 10 Vanhu vaviri vakakwira kutembere kundonyengetera; mumwe muFarisi, mumwe muteresi.
\v 11 MuFarisi wakasimuka akanyengetera kudai achizvireva, \add akati\add*: Mwari ndinokutendai kuti handina kufanana navamwe vanhu, makororo, vasakarurama, mhombwe, kana kunyange nomuteresi uyo.
\v 12 Ndinotsanya kaviri pavhiki, ndinopa chegumi chezvose zvandinazvo.
\v 13 Asi muteresi wakamira kure asingadi kunyange kusimudzira meso kudenga, asi wakazvirova chifuva, achiti: Mwari, ndinzwirei tsitsi ini mutadzi.
\v 14 Ndinoti kwamuri: Uyu wakaburukira kumba kwake aruramiswa pane uya. Nokuti mumwe nomumwe unozvikudza, uchaninipiswa vuye uyo unozvininipisa uchakudzwa.
\s Jesu unogamuchira vanana
\p
\v 15 Zvino vakavuyisa kwaari navachechevo, kuti avanyangate; asi vadzidzi vakati vachi\add zvi\add*vona, vakavadzora.
\v 16 Asi Jesu akavadanira kwaari, akati: Regai vana vaduku vavuye kwandiri, musavadzivisa, nokuti vushe bwaMwari ndobwavakadai.
\v 17 Zvirokwazvo ndinoti kwamuri: Aninani usingagamuchiri vushe bwaMwari somwana muduku, haangatongopindi mabwuri.
\s Jaya mufumi
\p
\v 18 Zvino mumwe mutongi wakamubvunza, achiti: Mudzidzisi wakanaka, ndingaiteiko kuti ndigare nhako yovupenyu bwusingaperi?
\v 19 Zvino Jesu akati kwaari: Unondidanireiko \add uchiti\add* wakanaka? Hakuna wakanaka, kunze komumwe chete, Mwari.
\v 20 Mirairo unoiziva, \add inoti\add*: Usaita vupombwe, usavuraya, usaba, usapupura nhema, kudza baba vako namai vako.
\v 21 Iye akati: Izvi zvose ndakazvichengeta kubva pavuduku bwangu.
\v 22 Zvino Jesu wakati achinzwa zvinhu izvi, akati kwaari: Uchiri kushaiwa chinhu chimwe chete; tengesa zvose zvaunazvo, ugovere varombo, ipapo uchava nefuma kudenga; ugovuya wonditevere.
\v 23 Zvino wakati anzwa izvozvi, akabatwa neshungu kwazvo; nokuti wakanga akafuma zvikuru.
\v 24 Zvino Jesu wakati achivona kuti unofa neshungu akati: Zvicharema sei kuvanefuma kupinda muvushe bwaMwari.
\v 25 Nokuti zvakareruka kuti kamera ripinde nomuvuri retsono, kumufumi kupinda muvushe bwaMwari.
\v 26 Zvino avo vakanzwa, vakati: Zvini ndianiko ungagoponeswa?
\v 27 Iye akati: Zvinhu zvisingabviri kuvanhu, zvinobvira kunaMwari.
\v 28 Ipapo Petro akati: Tarirai, isu takasiya zvose, tikakuteverai.
\v 29 Zvino iye akati kwavari: Zvirokwazvo ndinoti kwamuri: Hakuno munhu wakasiya imba, kana vabereki kana madzikoma navanin'ina, kana mukadzi, kana vana, nokuda kovushe bwaMwari;
\v 30 usingazogamuchiri zvizhinji kuna izvozvo nenguva ino, nenguva inovuya vuye muvupenyu bwusingaperi.
\s Jesu unovaudza zvorufu rwake nokumuka kwake
\p
\v 31 Zvino wakatora vanegumi navaviri, akati kwavari: Tarirai, tinokwira Jerusarema, zvose zvakanyorwa navaporofita pamusoro pomwanakomana womunhu zvichazadziswa.
\v 32 Nokuti uchakumikidzwa kuvahedheni, nokusekwa, nokuitirwa zvakaipa, nokupfirwa mate,
\v 33 vacha\add mu\add*rova netyava, nokumuvuraya, vuye nezuva retatu uchamukazve.
\v 34 Asi havana kunzwisisa chinhu chimwe chaizvozvi; vuye shoko iri rakanga rakavanzika kwavari, vuye havana kunzwisisa izvo zvakarebwa.
\s Jesu unosvinudza bofu paJeriko
\p
\v 35 Zvino zvakaitika kuti paaiswedera Jeriko, rimwe bofu raigara padivi penzira richipemha,
\v 36 rakati richinzwa chaunga chichipfuvura, rikabvunza kuti chaiva chinyiko.
\v 37 Vakarivudza, kuti Jesu weNazareta unopfuvura.
\v 38 Ipapo rakadanidzira, richiti: Jesu Mwanakomana waDhavhidhi, ndinzwirei ngoni!
\v 39 Zvino vakanga vakatungamira vakaridziva, kuti rinyarare; asi rakanyanya kudanidzira, \add richiti\add*: Mwanakomana waDavidhi, ndinzwirei ngoni!
\v 40 Zvino Jesu wakamira, akaraira kuti rivuyiswe kwaari; rikati raswedera, akaribvunza,
\v 41 achiti: Unoda kuti ndikuitireiko? Rikati: Ishe, kuti ndivone.
\v 42 Jesu akati kwaari: Chivona, kutenda kwako kwakuponesa.
\v 43 Pakarepo rikavona, rikamutevera, richirumbidza Mwari. Vanhu vose vakati vachi\add zvi\add*vona vakakudza Mwari.

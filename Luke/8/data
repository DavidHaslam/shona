\c 8
\s Vakadzi vaishandira Jesu nefuma yavo
\p
\v 1 Zvino zvakaitika shure kwaizvozvo, kuti wakapfuvura nomumaguta ose nemisha, achidanidzira nokuparidza mashoko akanaka ovushe bwaMwari, navanegumi naviri vanaye.
\v 2 Navamwe vakadzi vakanga vaporeswa pamweya yakaipa novurwere, Maria unonzi Magidharini, \add iye\add* wakanga abuda mweya yakaipa minomwe maari,
\v 3 naJohwana mukadzi waKuza mutariri waHerodhe, naSusana, navamwe vazhinji, vaimushumira nefuma yavo.
\s Mufananidzo womukushi
\p
\v 4 Zvino chaunga chikuru chakati chavungana, vaibva kumaguta ose vachiuya kwaari, akataura nomufananidzo \add Akati\add*:
\v 5 Mukushi wakabuda kundokusha mbeu yake; zvino wakati pakukusha kwake, imwe yakawira kurutivi rwenzira, ikatsikwa netsoka, shiri dzokudenga dzikaidya dzikaipedza.
\v 6 Imwe ikawira paruware; zvino ichangomera, ikawoma, nokushaiwa vunyoro.
\v 7 imwe ikawira pakati pemhinzwa, mhinzwa ikakura pamwe chete nayo, ikaivhunga.
\v 8 Imwe ikawira muvhu rakanaka, ikamera, ikabereka zvibereko zvinezana. Zvino wakati ataura zvinhu izvi, akadanidzira \add achiti\add*: Uyo unenzeve dzokunzwa, ngaanzwe.
\v 9 Zvino vadzidzi vake vakamubvunza vachiti: Mufananidzo uyo ungava weiko?
\v 10 Iye akati: Kwamuri kwakapiwa kuziva zvakavanzika zvovushe bwaMwari; asi kune vamwe \add zvinozvipiwa\add* mumifananidzo, kuti vachivona varege kuvona; vuye vachinzwa varege kunzwisisa.
\v 11 Zvino mufananidzo ndiwoyu; Mbeu ishoko raMwari.
\v 12 Avo vaparutivi rwenzira ndivo vanoti vanzwa, zvino dhiabhorosi unovuya, akabvisa shoko pamoyo yavo, kuti varege kutenda, vakaponeswa.
\v 13 Avo vaparuware, ndivo vanoti kana vanzwa shoko, vanorigamuchira nomufaro; asi havanomudzi, vanongotenda kwechinguvana; asi nenguva yokuidzwa vanowa.
\v 14 Neyakawira pakati pemhinzwa, ndivo vanoti kana vanzwa, zvino vanoenda ndokuvhungwa nokufunganya nefuma, nemafaro ovupenyu b\add wuno\add*, vakasasvitsa zvibereko.
\v 15 Asi yomuvhu rakanaka, ndivo avo vakati vanzwa shoko, vanorichengeta mumoyo wakarurama nowakanaka, vachibereka zvibereko nokutsungirira.
\s Mufananidzo womwenje
\p
\v 16 Hakunomunhu, unoti kana atungidza mwenje, unoufukidzira nomudziyo, kana kuisa pasi pomubhedha; asi unogadzika pachigadziko chemwenje, kuti avo vanopinda vavone chiedza.
\v 17 Nokuti hakuna chakavanzika, chisingazobudiswi pachena, kana chakavigwa chisingazozikamwi nokubuda pachena.
\v 18 Chenjerai naizvozvo, manzwiro amunoita; nokuti aninani unazvo, uchapiwa; vuye aninani usina, uchatorerwa kunyange icho chaanoita sounacho.
\s Vukama naJesu
\p
\v 19 Zvino kwakavuya kwaari mai navanun'una vake, vakasagona kusvika kwaari nekuda kwechaunga.
\v 20 Akavudzwa \add nevamwe\add*, vakati: Mai venyu navanun'una venyu vamire panze, vanoda kukuvonai.
\v 21 Akapindura, akati kwavari: Mai vangu navanun'una vangu ndivo ava vanonzwa shoko raMwari vachiriita.
\s Jesu unonyaradza dutu remhepo
\p
\v 22 Zvino zvakaitika nerimwe ramazuva iwayo kuti iye wakapinda muchikepe navadzidzi vake, akati kwavari: Ngatiyambukire kune rumwe rutivi rwegungwa, vakaenda.
\v 23 Zvino vakati vachienda nechikepe, akavata, kukavuya dutu guru remhepo pagungwa; vakatanga kuzarirwa \add nemvura\add*, vakava munjodzi.
\v 24 Vakavuya kwaari vakamumutsa, vachiti: Tenzi, Tenzi, Toparara! Ipapo akamuka, akadziva mhepo namafungu emvura; zvikaguma, kukava nekudzikama.
\v 25 Zvino akati kwavari: Kutenda kwenyu kuripiko? Asi ivo nokutya vakashamiswa, vakataurirana, vachiti: Munhu rudziiko uyu, nokuti unoraira kunyange nemhepo nemvura, zvichimuteerera?
\s Jesu unobudisa mweya yakaipa panyika yavaGadharini
\p
\v 26 Zvino vakasvika panyika yavaGadharini, yakatarisana neGariri.
\v 27 Wakati achibudira panyika, akasanganiwa naye nemumwe murume achibva muguta, wakanga anemweya yakaipa nguva refu, asingapfeki nguvo, asingagari mumba, asi kumarinda.
\v 28 Wakati achivona Jesu, akadanidzira ndokuwira pasi pamberi pake, akati nenzwi guru: Ndineiko nemwi Jesu, Mwanakomana waMwari Wokumusoro-soro? Ndinokukumbirai, musanditambudza.
\v 29 Nokuti wakanga araira mweya wetsvina kuti ubude kumunhu; nokuti kazhinji wakanga wamubata akachengetwa akasungwa namaketani nezvisungo; akadambura zvisungo, akadzingirwa kumarenje nomweya wakaipa.
\v 30 Jesu akamubvunza, achiti: Zita rako ndianiko? Akati: Rigiyoni; nokuti mweya yakaipa mizhinji yakanga yapinda maari.
\v 31 Ikamukumbirisa zvikuru kuti arege kuiraira kuti iende kwakadzika-dzika.
\v 32 Zvino kwakanga kuripo boka renguruve zhinji raifura mugomo; ikamukumbirisa kuti aitendere kupinda madziri; akaitendera.
\v 33 Ipapo mweya yakaipa ikabuda kumunhu, ikapinda munguruve; ipapo boka rikapitirikira kumawere kugungwa, rikabitirirwa.
\v 34 Zvino vai\add dzi\add*fudza vakati vavona zvakaitwa, vakatiza, vakaenda vakandotaura muguta naparuwa.
\v 35 Zvino vakabuda kundovona zvaitika; vakasvika kunaJesu, vakawana munhu, wakanga abuda mweya yakaipa maari, agere patsoka dzaJesu, akapfeka uye ari munhu kwaye; vakatya.
\v 36 Ivovo vakanga va\add zvi\add*vonavo vakavavudza mutovo waakaporeswa nawo, iye waiva nemweya yakaipa.
\v 37 Zvino chaunga chose chenyika yakapoteredza dunhu ravaGadharini chakakumbira kwaari kuti abve kwavari, nokuti vakanga vabatwa nokutya kukuru; akapinda muchikepe, akadzokerazve.
\v 38 Asi murume \add uya\add*, wakanga abuda mweya yakaipa maari, wakakumbira kwaari kuti agare naye. Asi Jesu wakamuindisa, achiti:
\v 39 Dzokera kumba kwako, undotaura kukura kwezvinhu zvaitwa naMwari kwauri. Akaenda, akandoparidza muguta rose kukura kwezvinhu zvakaitwa naJesu kwaari.
\s Jesu unoporesa mukadzi waibuda ropa, vuye unomutsa mukunda waJairosi
\p
\v 40 Zvino zvakaitika kuti Jesu wakati achidzoka, chaunga chikamugamuchira; nokuti vose vakanga vakamumirira.
\v 41 Zvino tarira, kwakasvika murume, wainzi Jairosi, wakanga ari mutungamiriri wesinagoge, akawira patsoka dzaJesu, akamukumbirisa kuti apinde mumba make.
\v 42 Nokuti wakanga anomukunda mumwe chete, \add we\add*makore anenge gumi namaviri, wakanga otandadza. Zvino wakati achienda, chaunga chikamumbandidzira.
\v 43 Ipapo mumwe mukadzi, waibuda ropa makore anegumi namaviri, wakanga apedzera zvose zvoupenyu bwake kuvarapi, asingabetserwi kunyange nemumwe wavo.
\v 44 akavuya mushure \add make\add*, akabata mupendero wenguvo yake, pakarepo kubuda kwake kweropa kukaguma.
\v 45 Jesu akati: Ndiani wandibata? Zvino vose vakati vachiramba, Petro navaiva naye vakati: Tenzi, chaunga chinokumbandidzirai noku\add ku\add*tsikirira\add i\add* zvino moti ndiani wandibata.
\v 46 Asi Jesu wakati: Mumwe wandibata; nokuti ndanzwa kuti simba rabuda kwandiri.
\v 47 Zvino mukadzi wakati achivona kuti haana kuvanzika, akavuya, achibvunda, akawira pasi pamberi pake, akapupura kwaari pamberi pavose kuti wakanga amubata nemhaka yei, vuye kuti wakaporeswa pakarepo sei.
\v 48 Akati kwaari: Mukunda, tsunga moyo, kutenda kwako kwakuporesa; enda norugare.
\v 49 Wakati achataura, mumwe akasvika, achibva \add kumba\add* komukuru wesinagoge, akati kwaari: Mukunda wenyu wafa; regai henyu kutambudza Mudzidzisi.
\v 50 Asi Jesu wakati achinzwa, akamupindura, achiti: Usatya, tenda chete, iye uchaponeswa.
\v 51 Zvino wakati apinda mumba, akasatendera munhu kupinda, kunze kwaPetro, naJohwani, naJakobho, nababa vomusikana, namai.
\v 52 Vuye vose vakanga vachichema, vachiungudza. asi wakati: Musachema, haana kufa, asi uvete.
\v 53 Vakamuseka nokumhura, vachiziva kuti wafa.
\v 54 Asi wakavabudisira vose panze, akamubata ruvoko, akadana, achiti: Musikana, muka!
\v 55 Mweya wake ukadzokazve, akamuka pakarepo; akaraira kuti apiwe zvokudya.
\v 56 Vabereki vake vakashamiswa, asi wakavaraira kuti varege kuvudza munhu zvakaitika.

\c 8
\s Vakadzi vaishandira Jesu nefuma yavo
\p
\v 1 Zvino zvakaitika shure kwaizvozvo, kuti wakapfuura nomumaguta ose nemisha, achidanidzira nokuparidza mashoko akanaka oushe hwaMwari, navanegumi naviri vanaye.
\v 2 Navamwe vakadzi vakanga vaporeswa pamweya yakaipa nourwere, Maria unonzi Magidharini, \add iye\add* wakanga abuda mweya yakaipa minomwe maari,
\v 3 naJohwana mukadzi waKuza mutariri waHerodhe, naSusana, navamwe vazhinji, vaimushumira nefuma yavo.
\s Mufananidzo womukushi
\p
\v 4 Zvino chaunga chikuru chakati chaungana, vaibva kumaguta ose vachiuya kwaari, akataura nomufananidzo \add Akati\add*:
\v 5 Mukushi wakabuda kundokusha mbeu yake; zvino wakati pakukusha kwake, imwe yakawira kurutivi rwenzira, ikatsikwa netsoka, shiri dzokudenga dzikaidya dzikaipedza.
\v 6 Imwe ikawira paruware; zvino ichangomera, ikawoma, nokushaiwa unyoro.
\v 7 imwe ikawira pakati pemhinzwa, mhinzwa ikakura pamwe chete nayo, ikaivhunga.
\v 8 Imwe ikawira muvhu rakanaka, ikamera, ikabereka zvibereko zvinezana. Zvino wakati ataura zvinhu izvi, akadanidzira \add achiti\add*: Uyo unenzeve dzokunzwa, ngaanzwe.
\p
\v 9 Zvino vadzidzi vake vakamubvunza vachiti: Mufananidzo uyo ungava weiko?
\v 10 Iye akati: Kwamuri kwakapiwa kuziva zvakavanzika zvoushe hwaMwari; asi kune vamwe \add zvinopiwa\add* mumifananidzo, kuti vachiona varege kuona; uye vachinzwa varege kunzwisisa.
\p
\v 11 Zvino mufananidzo ndiwoyu; Mbeu ishoko raMwari.
\v 12 Avo vaparutivi rwenzira ndivo vanonzwa, zvino dhiabhorosi unouya, akabvisa shoko pamoyo yavo, kuti varege kutenda, vakaponeswa.
\v 13 Navaparuware ndivo vaya, vanoti kana vanzwa, vanogamuchira shoko nomufaro; asi havanomudzi, vanongotenda kwechinguvana; asi nenguva yokuidzwa vanowa.
\v 14 Neyakawira pakati pemhinzwa, ndivo vanoti kana vanzwa, zvino vanoenda ndokuvhungwa nokufunganya nefuma, nemafaro oupenyu b\add wuno\add*, vakasasvitsa zvibereko.
\v 15 Asi yomuvhu rakanaka, ndivo avo vanoti vanzwa shoko, vano\add ri\add*chengeta mumoyo wakarurama nowakanaka, vachibereka zvibereko nokutsungirira.
\s Mufananidzo womwenje
\p
\v 16 Hakunomunhu unoti kana atungidza mwenje, unoufukidzira nomudziyo, kana kuisa pasi pomubhedha; asi unogadzika pachigadziko chemwenje, kuti avo vanopinda vaone chiedza.
\v 17 Nokuti hakuna chakavanzika, chisingazobudiswi pachena, kana chakavigwa, chisingazozikamwi nokubuda pachena.
\p
\v 18 Naizvozvo chenjerai, manzwiro amunoita; nokuti ani nani unazvo, uchapiwa; uye ani nani usina, uchatorerwa kunyange icho chaanoita sounacho.
\s Ukama naJesu
\p
\v 19 Zvino kwakauya kwaari mai navanun'una vake, vakasagona kusvika kwaari nekuda kwechaunga.
\v 20 Akaudzwa \add nevamwe\add* vakati: Mai venyu navanun'una venyu vamire panze, vanoda kukuonai.
\v 21 Asi wakapindura akati kwavari: Mai vangu navanun'una vangu ndivo avo vanonzwa shoko raMwari vachiriita.
\s Jesu unonyaradza dutu remhepo
\p
\v 22 Zvino zvakaitika nerimwe ramazuva iwayo kuti iye wakapinda muchikepe navadzidzi vake, akati kwavari: Ngatiyambukire kune rumwe rutivi rwegungwa, vakaenda.
\v 23 Zvino vakati vachienda nechikepe, akavata hope, kukauya dutu guru remhepo pagungwa; vakatanga kuzarirwa \add nemvura\add*, vakava munjodzi.
\v 24 Vakaswedera kwaari vakamumutsa, vachiti: Tenzi, Tenzi, Toparara! Ipapo akamuka, akatsiura mhepo namafungu emvura; zvikaguma, kukava nekudzikama.
\v 25 Zvino akati kwavari: Kutenda kwenyu kuripiko? Asi ivo vakatya vakashamiswa, vakataurirana vachiti: Munhu rudziiko uyu, nokuti unoraira kunyange nemhepo nemvura, zvichimuteerera?
\s Jesu unobudisa mweya yakaipa panyika yavaGadharini
\p
\v 26 Zvino vakasvika nechikepe panyika yavaGadharini, yakatarisana neGariri.
\v 27 Wakati achibudira panyika, akamuchingamidza mumwe murume achibva muguta, wakanga anemweya yakaipa nguva refu, asingapfeki nguvo, asingagari mumba, asi kumarinda.
\v 28 Wakati achiona Jesu, akadanidzira ndokuwira pasi pamberi pake, akati nenzwi guru: Ndineiko nemwi, Jesu, Mwanakomana waMwari Wokumusoro-soro? Ndinokukumbirai, musanditambudza.
\v 29 Nokuti wakanga araira mweya wetsvina kuti ubude kumunhu; nokuti kazhinji wakanga wamubata uye waichengetwa akasungwa namaketani nezvisungo; akadambura zvisungo, achitinhirwa kumarenje nomweya wakaipa.
\v 30 Jesu akamubvunza, achiti: Zita rako ndianiko? Akati: ndiRigiyoni; nokuti mweya yakaipa mizhinji yakanga yapinda maari.
\v 31 Ikamukumbirisa zvikuru kuti arege kuiraira kuti iende kwakadzika-dzika.
\v 32 Zvino kwakanga kuripo boka renguruve zhinji raifura mugomo; ikamukumbirisa kuti aitendere kupinda madziri. Akaitendera.
\v 33 Ipapo mweya yakaipa ikabuda kumunhu, ikapinda munguruve; ipapo boka rikapitirikira kumawere richiinda kugungwa, rikabitirirwa.
\v 34 Zvino vai\add dzi\add*fudza vakati vaona zvaitika, vakatiza, vakaenda vakandotaura muguta naparuwa.
\v 35 Zvino vakabuda kundoona zvaitika; vakasvika kunaJesu, vakawana munhu, wakanga abuda mweya yakaipa maari agere patsoka dzaJesu, akapfeka uye ari munhu kwaye; vakatya.
\v 36 Ivo vakanga va\add zvi\add*onavo vakavaudza mutovo waakaporeswa nawo, iye waiva nemweya yakaipa.
\v 37 Zvino chaunga chose chedunhu rakapoteredza vaGadharini chakakumbira kwaari kuti abve kwavari, nokuti vabatwa nokutya kukuru; akapinda muchikepe, akadzokerazve.
\v 38 Asi murume \add uya\add*, wakanga abuda mweya yakaipa maari, wakakumbira kwaari kuti ave naye. Asi Jesu wakamuindisa, achiti:
\v 39 Dzokera kumba kwako, undotaura kukura kwezvinhu zvaitwa naMwari kwauri. Akaenda, akandoparidza muguta rose kuti zvikuru sei Jesu zvaakamuitira.
\s Jesu unoporesa mukadzi waibuda ropa, uye unomutsa mukunda waJairosi
\p
\v 40 Zvino zvakaitika kuti Jesu wakati adzoka, chaunga chikamugamuchira; nokuti vose vakanga vakamumirira.
\v 41 Zvino tarira, kwakasvika murume, zita rake \add rainzi\add* Jairosi, wakanga ari mutungamiriri wesinagoge, akawira patsoka dzaJesu, akamukumbirisa kuti apinde mumba make.
\v 42 Nokuti wakanga anomukunda mumwe chete \add we\add*makore anenge gumi namaviri, wakanga otandadza. Zvino wakati achienda, chaunga chikamumbandidzira.
\v 43 Ipapo mumwe mukadzi, waibuda ropa makore anegumi namaviri, wakanga apedzera zvose zvoupenyu hwake kuvarapi, asingarapwi kunyange nemumwe.
\v 44 akauya mushure \add make\add*, akabata mupendero wenguvo yake; pakarepo kubuda kwake kweropa kukaguma.
\v 45 Jesu akati: Ndiani wandibata? Zvino vose vakati vachiramba, Petro naavo vaiva naye vakati: Tenzi, chaunga chinokumbandidzirai noku\add ku\add*tsikirira\add i\add* zvino moti ndiani wandibata.
\v 46 Asi Jesu wakati: Mumwe wandibata; nokuti ndanzwa kuti simba rabuda kwandiri.
\v 47 Zvino mukadzi wakati achiona kuti haana kuvanzika, akauya, achibvunda, akawira pasi pamberi pake, akapupura kwaari pamberi pavose kuti wakanga amubata nemhaka yei, uye kuti wakaporeswa pakarepo sei.
\v 48 Zvino akati kwaari: Mukunda, tsunga moyo, kutenda kwako kwakuporesa; enda norugare.
\v 49 Wakati achataura, kwakauya vamwe, vachibva \add kumba\add* komukuru wesinagoge, achiti kwaari: Mukunda wenyu wafa; regai henyu kutambudza Mudzidzisi.
\v 50 Asi Jesu wakati achinzwa, akamupindura, achiti: Usatya, tenda chete, iye uchaponeswa.
\v 51 Zvino wakati apinda mumba, akasatendera munhu kupinda, kunze kwaPetro, naJohwani, naJakobho, nababa vomusikana, namai.
\v 52 Uye vose vakachema, vachimuungudzira. Asi wakati: Musachema, haana kufa, asi uvete.
\v 53 Vakamuseka nokumhura, vachiziva kuti wafa.
\v 54 Asi wakavabudisira vose panze, akamubata noruvoko, akadana, achiti: Mukunda, muka!
\v 55 Mweya wake ukadzokazve, akamuka pakarepo; akaraira kuti apiwe zvokudya.
\v 56 Zvino vabereki vake vakashamiswa, asi wakavaraira kuti varege kuudza munhu zvakaitika.

\c 8
\s Vakadzi vaishandira Jesu nenhumbi dzavo
\p
\v 1 Zvino zvakaitika shure kweizvozvo, kuti iye wakagura nemuguta nemusha umwe neumwe, achidanidzira nekuparidza mashoko akanaka eushe hwaMwari; nevanegumi nevaviri vanaye,
\v 2 nevamwe vakadzi vaiva vaporeswa pamweya yakaipa neurwere, Maria anonzi Magidharini, maari makabuda madhimoni manomwe,
\v 3 naJohwana mukadzi waKuza mutariri waHerodhi, naSusana, nevamwe vazhinji, vaimubatsira nenhumbi dzavo.
\s Mufananidzo wemukushi
\p
\v 4 Zvino chaunga chikuru chakati chaungana, uye vaibva kuguta ripi neripi vachiuya kwaari, akataura nemufananidzo \add akati\add*:
\v 5 Mukushi wakabuda kunokusha mbeu yake; zvino pakukusha kwake, imwe yakawira kurutivi rwenzira, ndokutsikwa netsoka, shiri dzekudenga dzikaidya dzikaipedza.
\v 6 Uye imwe ikawira paruware; zvino yakamera, ikawoma, nokuti yakashaiwa unyoro.
\v 7 Neimwe ikawira pakati peminzwa, minzwa ikakura nayo, ikaivhunga.
\v 8 Uye imwe yakawira muvhu rakanaka, ikamera, ikabereka zvibereko zvinezana. Wakati ataura zvinhu izvi, akadanidzira \add achiti\add*: Ane nzeve dzekunzwa, ngaanzwe.
\p
\v 9 Vadzidzi vake ndokumubvunza vachiti: Mufananidzo uyu ungavei?
\v 10 Ndokubva ati: Kwamuri kwakapiwa kuziva zvakavanzika zveushe hwaMwari; asi kune vamwe \add zviri\add* mumifananidzo, kuti vachiona vasaona, uye vachinzwa vasanzwisisa.
\p
\v 11 Zvino mufananidzo ndiwoyu: Mbeu ishoko raMwari.
\v 12 Avo vaparutivi rwenzira ndivo vanonzwa, ipapo dhiabhorosi anouya ndokubvisa shoko pamoyo wavo, kuti varege kutenda, vaponeswe.
\v 13 Nevaparuware ndevaya, vanoti kana vanzwa, vanogamuchira shoko nemufaro; asi ava havana mudzi, vanotenda kwenguva, asi nenguva yemuedzo vanowa.
\v 14 Neyakawira paminzwa, ndevaya kana vanzwa, zvino vanoenda ndokuvhungwa nekufunganya nefuma nemafaro eupenyu, vakasasvitsa zvibereko.
\v 15 Asi iri muvhu rakanaka, ndevaya vanoti vanzwa shoko, vano\add ri\add*chengeta mumoyo wakarurama nowakanaka, vachibereka zvibereko nekutsungirira.
\s Mufananidzo wemwenje
\p
\v 16 Hakuna munhu anoti kana atungidza mwenje, anoufukidzira nemudziyo, kana kuisa pasi pemubhedha; asi anouisa pachigadziko chemwenje, kuti avo vanopinda vaone chiedza.
\v 17 Nokuti hakuna chakavanzika, chisingazovi pachena, kana chakavigwa, chisingazozikanwi nekubuda pachena.
\p
\v 18 Naizvozvo chenjerai, kuti munonzwa sei; nokuti ani nani anazvo, achapiwa; asi ani nani asina, achatorerwa kunyange icho chaanofunga kuti anacho.
\s Ukama naJesu
\p
\v 19 Zvino kwakauya kwaari mai nevanin'ina vake, vakasagona kusvika kwaari nekuda kwechaunga.
\v 20 Akaudzwa \add nevamwe\add* vakati: Mai venyu nevanin'ina venyu vamire panze, vanoda kukuonai.
\v 21 Asi wakapindura akati kwavari: Mai vangu nevanin'ina vangu ndeava vanonzwa shoko raMwari vachiriita.
\s Jesu anonyaradza dutu remhepo
\p
\v 22 Zvino zvakaitika nerimwe remazuva kuti wakapinda muchikepe iye nevadzidzi vake, akati kwavari: Ngatiyambukire kune rumwe rutivi rwegungwa; vakasimuka nechikepe.
\v 23 Zvino vakati vachienda nechikepe, akarara hope; kukauya dutu guru remhepo padziva; vakazarirwa \add nemvura\add*, vakava munjodzi.
\v 24 Vakaswedera vakamumutsa, vachiti: Tenzi, tenzi, toparara! Ipapo akamuka, akatsiura mhepo nemafungu emvura; zvikaguma, kukava nekudzikama.
\v 25 Ndokubva ati kwavari: Rutendo rwenyu rwuripi? Asi vachitya vakashamisika, vakataurirana \add vachiti\add*: Ko ndeupi uyu, kuti anoraira kunyange nemhepo nemvura, zvichimuteerera?
\s Jesu anobudisa mweya yetsvina panyika yeVaGadharini
\p
\v 26 Zvino vakaenda nechikepe kunyika yeVaGadharini, yakatarisana neGarirea.
\v 27 Wakati achibudira panyika, akamuchingamidza umwe murume achibva muguta, waiva ane madhimoni kwenguva refu, uye asingapfeki nguvo, asingagari mumba, asi kumarinda.
\v 28 Wakati achiona Jesu, akadanidzira ndokuwira pasi pamberi pake, akati nenzwi guru: Ndinei nemwi, Jesu, Mwanakomana waMwari Wekumusoro-soro? Ndinokukumbirisai, musanditambudza.
\v 29 Nokuti waiva araira mweya wetsvina kuti ubude kumunhu; nokuti waiva wamubata nguva zhinji uye waichengetwa akasungwa nemaketani nemabote; asi akadambura zvisungo, achitinhirwa kumarenje nedhimoni.
\v 30 Jesu ndokumubvunza achiti: Zita rako ndiani? Akati: Regiyoni; nokuti madhimoni mazhinji aiva apinda maari.
\v 31 Akamukumbirisa kuti arege kumaraira kuti aende kugomba risina chigadziko.
\v 32 Zvino kwaiva kuripo ipapo boka renguruve zhinji dzaifura mugomo; akamukumbirisa kuti amatendere kupinda madziri. Akamatendera.
\v 33 Zvino madhimoni akabuda kumunhu, akapinda munguruve; boka ndokupitirikira kumawere richienda kudziva, rikabitirirwa.
\v 34 Zvino vai\add dzi\add*fudza vachiona zvaitika, vakatiza, vakaenda kunotaura muguta nemumaruwa.
\v 35 Zvino vakabuda kunoona zvaitika; vakasvika kuna Jesu, vakawana munhu waiva abuda madhimoni maari, agere patsoka dzaJesu, akapfeka uye akakwana mupfungwa; vakatya.
\v 36 Vaiva va\add zvi\add*onawo vakavaudza kuti akaponeswa sei aiva nemadhimoni.
\v 37 Zvino chaunga chose chedunhu rakapoteredza VaGadharini chakakumbirisa kwaari kuti abve kwavari, nokuti vabatwa nekutya kukuru; akapinda muchikepe, akadzokera.
\v 38 Asi murume waiva abuda madhimoni maari, wakakumbirisa kwaari kuti ave naye. Asi Jesu wakamurega achienda, achiti:
\v 39 Dzokera kumba kwako, unotaura kuti zvikuru sei Mwari zvaaita kwauri. Akaenda, akaparidza muguta rese kuti zvikuru sei Jesu zvaakamuitira.
\s Jesu anoporesa mukadzi waiva nekubuda ropa, uye anomutsa mukunda waJairosi
\p
\v 40 Zvino zvakaitika kuti pakudzoka kwaJesu, chaunga chakamugamuchira; nokuti vese vaiva vakamurindira.
\v 41 Zvino tarira, kwakasvika murume, zita rake \add rainzi\add* Jairosi, iye waiva ari mukuru wesinagoge, ndokuwira patsoka dzaJesu, akamukumbirisa kuti apinde mumba make;
\v 42 nokuti waiva ane mukunda wakaberekwa umwe woga wemakore anenge gumi nemaviri, uye iye waiva achitandadza. Zvino wakati achaenda, zvaunga zvikamumbandidzira.
\v 43 Uye mukadzi, waiva nekubuda ropa kwemakore gumi nemaviri, waiva apedzera zvese zveupenyu hwake kuvarapi, asingagoni kurapwa kwete neumwe.
\v 44 Akauya mushure make, akabata mupendero wenguvo yake; pakarepo kubuda kweropa kwake kukaguma.
\v 45 Jesu ndokuti: Ndiani wandibata? Zvino vese vakati vachiramba, Petro nevaiva naye vakati: Tenzi, zvaunga zvinokumbandidzirai neku\add ku\add*tsikirira\add i\add*, zvino moti: Ndiani wandibata?
\v 46 Asi Jesu wakati: Aripo wandibata; nokuti ini ndaziva kuti simba rabuda kwandiri.
\v 47 Zvino mukadzi wakati achiona kuti haana kuvanzika, akauya achibvunda, akawira pasi pamberi pake, akarondedzera kwaari pamberi pevanhu vese kuti wakamubata nechikonzero chipi, uye kuti wakaporeswa pakarepo sei.
\v 48 Zvino akati kwaari: Mukunda, tsunga moyo, rutendo rwako rwakuponesa; enda nerugare.
\v 49 Wakati achataura, kwakauya umwe achibva \add kumba\add* kwemukuru wesinagoge, achiti kwaari: Mukunda wenyu wafa; musatambudza Mudzidzisi.
\v 50 Asi Jesu wakati achinzwa, akamupindura, achiti: Usatya, tenda chete, uye achaponeswa.
\v 51 Zvino wakati apinda mumba, haana kutendera munhu kupinda, kunze kwaPetro, naJakobho, naJohwani, nababa vemusikana, namai.
\v 52 Uye vese vakachema, vachimuririra. Asi wakati: Musachema; haana kufa, asi arere.
\v 53 Vakamuseka nekumhura, vachiziva kuti wafa.
\v 54 Asi wakavabudisira vese panze, akamubata ruoko, akadanidzira, achiti: Musikana, muka!
\v 55 Mweya wake ukadzoka, akamuka pakarepo; akaraira kuti apiwe kudya.
\v 56 Zvino vabereki vake vakavhiringidzika; asi wakavaraira kuti varege kuudza munhu zvakaitika.
\c 8
\s Vakadzi vaishandira Jesu nefuma yavo
\p
\v 1 Zvino zvakaitika shure kwaizvozvo, kuti wakagura nomuguta rimwe nerimwe nemusha umwe neumwe, achidanidzira nokuparidza mashoko akanaka oushe hwaMwari, navanegumi naviri vanaye.
\v 2 Navamwe vakadzi vakanga vaporeswa pamweya yetsvina nourwere, Maria unonzi Magidharini, maari makabuda mweya yetsvina minomwe,
\v 3 naJohwana mukadzi waKuza mutariri waHerodhe, naSusana, navamwe vazhinji, vaimubatsira nefuma yavo.
\s Mufananidzo womukushi
\p
\v 4 Zvino chaunga chikuru chakati chaungana, uye vaibva kumaguta ose vachiuya kwaari, akataura nomufananidzo \add Akati\add*:
\v 5 Mukushi wakabuda kundokusha mbeu yake; zvino pakukusha kwake, imwe yakawira kurutivi rwenzira, ndokutsikwa netsoka, shiri dzokudenga dzikaidya dzikaipedza.
\v 6 Imwe ikawira paruware; zvino ichangomera, ikawoma, nokushaiwa unyoro.
\v 7 neimwe ikawira pakati pemhinzwa, mhinzwa ikakura nayo, ikaivhunga.
\v 8 Imwe ndokuwira muvhu rakanaka, ikamera, ikabereka zvibereko zvinezana. Zvino wakati ataura zvinhu izvi, akadanidzira \add achiti\add*: Une nzeve dzokunzwa, ngaanzwe.
\p
\v 9 Vadzidzi vake ndokumubvunza vachiti: Mufananidzo uyo ungavei?
\v 10 Ndokubva ati: Kwamuri kwakapiwa kuziva zvakavanzika zvoushe hwaMwari; asi kune vamwe \add zvinopiwa\add* mumifananidzo, kuti vachiona vasaona; uye vachinzwa vasanzwisisa.
\p
\v 11 Zvino mufananidzo ndiwoyu: Mbeu ishoko raMwari.
\v 12 Avo vaparutivi rwenzira ndivo vanonzwa, zvino dhiabhorosi unouya ndokubvisa shoko pamoyo yavo, kuti varege kutenda, vaponeswe.
\v 13 Navaparuware ndevaya, vanoti kana vanzwa, vanogamuchira shoko nomufaro; asi ava havana mudzi, vanotenda kwechinguvana; asi nenguva yemuedzo vanowa.
\v 14 Neyakawira pakati pemhinzwa, ndevaya kana vanzwa, zvino vanoenda ndokuvhungwa nokufunganya nefuma, nemafaro oupenyu b\add wuno\add*, vakasasvitsa zvibereko.
\v 15 Asi iri muvhu rakanaka, ndevaya vanoti vanzwa shoko, vano\add ri\add*chengeta mumoyo wakarurama nowakanaka, vachibereka zvibereko nokutsungirira.
\s Mufananidzo womwenje
\p
\v 16 Hakuna munhu unoti kana atungidza mwenje, unoufukidzira nomudziyo, kana kuisa pasi pomubhedha; asi unouisa pachigadziko chemwenje, kuti avo vanopinda vaone chiedza.
\v 17 Nekuti hakuna chakavanzika, chisingazovi pachena, kana chakavigwa, chisingazozikamwi nokubuda pachena.
\p
\v 18 Naizvozvo chenjerai, kuti munonzwa sei; nekuti ani nani unazvo, uchapiwa; asi ani nani usina, uchatorerwa kunyange icho chaanofunga kuti unacho.
\s Ukama naJesu
\p
\v 19 Zvino kwakauya kwaari mai navanun'una vake, vakasagona kusvika kwaari nekuda kwechaunga.
\v 20 Akaudzwa \add nevamwe\add* vakati: Mai venyu navanun'una venyu vamire panze, vanoda kukuonai.
\v 21 Asi wakapindura akati kwavari: Mai vangu navanun'una vangu ndeava vanonzwa shoko raMwari vachiriita.
\s Jesu unonyaradza dutu remhepo
\p
\v 22 Zvino zvakaitika nerimwe zuva kuti wakapinda muchikepe iye navadzidzi vake, akati kwavari: Ngatiyambukire kune rumwe rutivi rwegungwa, vakaenda.
\v 23 Zvino vakati vachienda nechikepe, akavata hope, kukauya dutu guru remhepo pagungwa; vakatanga kuzarirwa \add nemvura\add*, vakava munjodzi.
\v 24 Vakaswedera kwaari vakamumutsa, vachiti: Tenzi, Tenzi, Toparara! Ipapo akamuka, akatsiura mhepo namafungu emvura; zvikaguma, kukava nekudzikama.
\v 25 Ndokubva ati kwavari: Rutendo rwenyu rwuripi? Asi vachitya vakashamisika, vakataurirana vachiti: Munhu rudzii uyu, kuti unoraira kunyange nemhepo nemvura, zvichimuteerera?
\s Jesu unobudisa mweya yetsvina panyika yavaGadharini
\p
\v 26 Zvino vakaenda nechikepe panyika yavaGadharini, yakatarisana neGarirea.
\v 27 Wakati achibudira panyika, akamuchingamidza umwe murume achibva muguta, wakanga ane mweya yetsvina nguva refu, uye asingapfeki nguvo, asingagari mumba, asi kumarinda.
\v 28 Wakati achiona Jesu, akadanidzira ndokuwira pasi pamberi pake, akati nenzwi guru: Ndinei nemwi, Jesu, Mwanakomana waMwari Wokumusoro-soro? Ndinokukumbirisai, musanditambudza.
\v 29 Nekuti wakanga araira mweya wetsvina kuti ubude kumunhu; nekuti wakanga wamubata kazhinji uye waichengetwa akasungwa namaketani nezvisungo; asi akadambura zvisungo, achitinhirwa kumarenje nedhimoni.
\v 30 Jesu ndokumubvunza achiti: Zita rako ndiani? Akati: ndiRegiyoni; nekuti madhimoni mazhinji akanga apinda maari.
\v 31 Akamukumbirisa zvikuru kuti arege kuiraira kuti iende kugomba risina chigadziko.
\v 32 Zvino kwakanga kuripo boka renguruve zhinji raifura mugomo; akamukumbirisa kuti amatendere kupinda madziri. Akamatendera.
\v 33 Ipapo madhimoni akabuda kumunhu, akapinda munguruve; ipapo boka rikapitirikira kumawere richiinda kudziva, rikabitirirwa.
\v 34 Zvino vai\add dzi\add*fudza vachiona zvaitika, vakatiza, vakaenda kunotaura muguta nemuruwa.
\v 35 Zvino vakabuda kunoona zvaitika; vakasvika kuna Jesu, vakawana munhu, wakanga abuda madhimoni maari agere patsoka dzaJesu, akapfeka uye akakwana mupfungwa; vakatya.
\v 36 Vakanga va\add zvi\add*onawo vakavaudza mutovo waakaporeswa nawo waiva nemadhimoni.
\v 37 Zvino chaunga chose chedunhu rakapoteredza vaGadharini chakakumbirisa kwaari kuti abve kwavari, nekuti vabatwa nokutya kukuru; akapinda muchikepe, akadzokera shurezve.
\v 38 Asi murume \add uya\add*, wakanga abuda madhimoni maari, wakakumbirisa kwaari kuti ave naye. Asi Jesu wakamurega achienda, achiti:
\v 39 Dzokera kumba kwako, undotaura kukura kwezvinhu zvaitwa naMwari kwauri. Akaenda, akaparidza muguta rose kuti zvikuru sei Jesu zvaakamuitira.
\s Jesu unoporesa mukadzi waibuda ropa, uye unomutsa mukunda waJairosi
\p
\v 40 Zvino zvakaitika kuti pakudzoka kwaJesu, chaunga chakamugamuchira; nekuti vose vakanga vakamurindira.
\v 41 Zvino tarira, kwakasvika murume, zita rake \add rainzi\add* Jairosi, iye wakanga ari mutungamiriri wesinagoge, ndokuwira patsoka dzaJesu, akamukumbirisa kuti apinde mumba make;
\v 42 nekuti wakanga ane mukunda umwe chete \add we\add*makore anenge gumi namaviri, uye wakanga achitandadza. Zvino wakati achaenda, zvaunga zvikamumbandidzira.
\v 43 Uye umwe mukadzi, waiva nokubuda ropa makore gumi namaviri, wakanga apedzera zvose zvoupenyu hwake kuvarapi, asingarapwi kunyange nemumwe.
\v 44 akauya mushure \add make\add*, akabata mupendero wenguvo yake; pakarepo kubuda kweropa kwake kukaguma.
\v 45 Jesu ndokuti: Ndiani wandibata? Zvino vose vakati vachiramba, Petro navaiva naye vakati: Tenzi, chaunga chinokumbandidzirai noku\add ku\add*tsikirira\add i\add* zvino moti: Ndiani wandibata.
\v 46 Asi Jesu wakati: Uripo wandibata; nekuti ndaziva kuti simba rabuda kwandiri.
\v 47 Zvino mukadzi wakati achiona kuti haana kuvanzika, akauya, achibvunda, akawira pasi pamberi pake, akarondedzera kwaari pamberi pavose chikonzero chaakamubatira, uye kuti wakaporeswa pakarepo sei.
\v 48 Zvino akati kwaari: Mukunda, tsunga moyo, kutenda kwako kwakuponesa; enda norugare.
\v 49 Wakati achataura, kwakauya umwe, achibva \add kumba\add* komukuru wesinagoge, achiti kwaari: Mukunda wenyu wafa; musatambudza Mudzidzisi.
\v 50 Asi Jesu wakati achinzwa, akamupindura, achiti: Usatya, tenda chete, uye uchaponeswa.
\v 51 Zvino wakati apinda mumba, haana kutendera munhu kupinda, kunze kwaPetro, naJakobho naJohwani, nababa vomusikana, namai.
\v 52 Uye vose vakachema, vachimuririra. Asi wakati: Musachema, haana kufa, asi uvete.
\v 53 Vakamuseka nokumhura, vachiziva kuti wafa.
\v 54 Asi wakavabudisira vose panze, akamubata ruoko, akadanidzira, achiti: Mukunda, muka!
\v 55 Mweya wake ukadzokazve, akamuka pakarepo; akaraira kuti apiwe chikafu.
\v 56 Zvino vabereki vake vakashamisika, asi wakavaraira kuti varege kuudza munhu zvakaitika.

\c 7
\s Jesu unoporesa muranda womukuru wezana
\p
\v 1 Zvino wakati apedzisa mashoko ake ose, vanhu vachinzwa, akapinda Kapenaume.
\v 2 Muranda womumwe mukuru wezana waiva akakosha kwaari, wakanga achirwara, achitandadza.
\v 3 Zvino wakati anzwa zvaJesu, akatuma vakuru vavaJudha kwaari, achikumbira kuti avuye kuzoporesa muranda wake.
\v 4 Ivo vakati vachisvika kunaJesu, vakamukumbira zvikuru, vachiti: Iye wakafanira kuti mumuitire izvozvo;
\v 5 nokuti unoda rudzi rwedu, vuye ndiye wakativakira sinagoge redu.
\v 6 Zvino Jesu akaenda navo. Zvino ava pedo neimba, mukuru wezana akatuma shamwari achiti kwaari: Ishe, musazvitambudza; nokuti handina kufanira kuti mupinde mumba mangu;
\v 7 naizvozvo ndakati ini pachangu, handifaniri kuvuya kwamuri; asi taurai henyu shoko, muranda wangu uchapora.
\v 8 Nokuti neni vo ndiri munhu wakaiswa pasi pavamwe, ndinavarwi pasi pangu; kana ndikati kunomumwe: Endai! Unoenda; kunomumwe: Vuyai, unovuya; nokumuranda wangu: Ita chichi, unoita.
\v 9 Jesu wakati anzwa izvi, akashamiswa naye, akatendevuka, akati kugurumwandira rakanga richimutevera: Ndinoti kwamuri: Handina kumbovona kutenda kukuru kwakadai, kunyange napakati pavaIsraeri.
\v 10 Zvino avo vakanga vatumwa vachidzokera kumba vakandowana muranda apora iye wakanga achirwara.
\s Jesu unomutsa mwanakomana wechirikadzi paNaini
\p
\v 11 Kwakati zvino nezuva raitevera, wakaenda kuguta rainzi Naini; vadzidzi vake navanhu vazhinji-zhinji vakaenda naye.
\v 12 Zvino, wakati achiswedera pedo nesuvo reguta, zvino tarira, akavona vanhu vakanga vakatakura wakafa, mwanakomana mumwe woga wamai vake, yaiva chirikadzi; navanhu vazhinji veguta vakanga vanaye.
\v 13 Zvino Ishe wakati achimuvona, akamunzwira tsitsi, akati kwaari: Usachema.
\v 14 Ipapo akaswedera, akabata bwanyanza; vakanga vachitakura vakamira. Akati: Jaya, ndinoti kwauri: Muka.
\v 15 Iye wakanga afa akagara, akatanga kutaura; akamupa kuna mai vake.
\v 16 Kutya kukavabata vose; vakarumbidza Mwari, vachiti: Muporofita mukuru wakamuka pakati pedu vuyezve: Mwari wakashanyira vanhu vake.
\v 17 Shoko iri repamusoro pake rikasvika muJudhiya rose nenharaunda yose yakapoteredza.
\s Johwani mubhabhatidzi: unotuma vadzidzi kubvunza Jesu
\p
\v 18 Vadzidzi vaJohwani vakamuvudza izvozvi zvose.
\v 19 Johwani akadana vadzidzi vake vaviri, aka\add va\add*tuma kunaJesu achiti: Ko ndimwi iye wakanga achinzi unovuya here, kana tichakatarira mumwe?
\v 20 Zvino varume vakati vachisvika kwaari, vakati: Johwani Mubhabhatidzi watitumira kwamuri neshoko rokuti: Ko ndimi iye wakanga achinzi unovuya here? kana tichakatarira mumwe?
\v 21 Nenguva iyo akaporesa vazhinji pahosha dzavo, novurwere, nemweya yakaipa; namapofu mazhinji wakaasvunudza.
\v 22 Jesu achipindura, akati kwavari: Endai, mundovudza Johwani zvamakavona nezvamakanzwa; zvokuti, mapofu anovona, vanokamhina vanofamba, vanamaperembudzi vanonatsva, vematsi vanonzwa, vakafa vanomutsva, kuvarombo Evhangeri inoparidzwa.
\v 23 Wakaropfadzwa ani nani usingagumbuswi neni.
\v 24 Nhume dzaJohwani dzakati dzabva, akatanga kutaurira gurumwandira pamusoro paJohwani, \add achiti\add*: Makanga mabuda kundovoneiko kurenje? Rutsanga runozununguswa nemhepo here?
\v 25 Asi makanga mabuda kundovoneiko? Munhu wakapfeka nguvo dzakapfava here? Tarirai, vanenguvo dzinobwinya, navanogara zvakanaka, vari mudzimba dzamadzimambo.
\v 26 Asi makanga mabuda kundovoneiko? Muporofita here? Hongu, ndinoti kwamuri; Unopfuvura zvikuru muporofita.
\v 27 Uyu ndiye wakanyorwa pamusoro pake, \add zvichinzi\add*: Tarira, ndinotuma mutumwa wangu pamberi pako, Uchagadzira nzira yako pamberi pako.
\p
\v 28 Ndinoti kwamuri: Kuna vakaberekwa navakadzi, hakunomukuru kuna Johwani Mubhabhatidzi: asi muduku muvushe bwaMwari mukuru kwaari.
\v 29 Zvino vanhu vose navateresi vakati vachinzwa: vakati Mwari wakarurama, zvavakanga vabhabhatidzwa norubhabhatidzo rwaJohwani.
\v 30 Asi vaFarisi navadudziri vomurairo vakaramba zano raMwari pamusoro pavo, vakasabhabhatidzwa naye.
\v 31 Ishe akati: Naizvozvo vanhu vorudzi urwu ndichavafananidza neiko?
\v 32 Vakafanana navana vagere padandaro vanodanidzirana vachiti: Takakuridzirai nyere mukasatamba, takakuririrai mukasachema.
\v 33 Nokuti Johwani Mubhabhatidzi wakavuya, asingadyi chingwa, asingamwi waini, zvino moti: Unomweya wakaipa.
\v 34 Mwanakomana womunhu wakavuya achidya, achimwa, zvino moti tarirai munhu unokara nomunwi neshamwri yavateresi navatadzi.
\v 35 Asi vuchenjeri bwunoruramiswa navana vabwo vose.
\s Mukadzi mutadzi unozodza makumbo aJesu
\p
\v 36 Zvino mumwe wavaFarisi wakakumbira kuti adye naye; akapinda mumba momuFarisi uyo, akagara pakudya.
\v 37 Zvino tarira, mukadzi muguta iro, waiva mutadzi, iye wakati anzwa kuti ugere pakudya mumba momuFarisi, akavuya nechinu chearibhasiteri chaiva nechizoro.
\v 38 akamira patsoka dzake mashure \add make\add*, achingochema, akatanga kunyorovesa tsoka dzake nemisodzi, akapusika nevhudzi romusoro wake, ndokusveta tsoka dzake ndoku\add dzi\add*zodza nechizoro.
\v 39 Zvino muFarisi wakanga amudana, wakati achi\add zvi\add*ona, akataura mumoyo make, achiti: Munhu uyu, dai aiva muporofita, ungadai aiziva mukadzi uyu unomubata kuti ndiani, vuye kuti wakadini, nokuti mutadzi.
\v 40 Ipapo Jesu akapindura, akati kwaari: Simoni ndine shoko newe, Akati: Revai henyu, Mudzidzisi.
\v 41 Jesu akati: kwakanga kune vanhu vaviri vakanga vane chikwereti kumunhu mumwe; mumwe wakanga ane chikwereti chamadhenari* anamazana mashanu, mumwe chamakumi mashanu.
\v 42 Vakati vasina chokuripa nacho, akangovakangamwira vose vari vaviri. Zvino ndoupiko kuvaviri uchanyanya kumuda?
\v 43 Simoni akapindura, akati: Ndinofunga Handiti wakakanganwirwa zvizhinji. Akati kwaari: Watonga kwazvo.
\v 44 Zvino akatendevukira kumukadzi, akati kunaSimoni: Unovona mukadzi, uyu here? Ndakapinda mumba mako, ukasandipa mvura yetsoka dzangu; asi uyu wakanyorevesa tsoka dzangu nemisodzi yake, akadzipisika nevudzi rake.
\v 45 Hauna kundisveta, asi uyu chinguri chandapinda, haana kurega kusveta tsoka dzangu.
\v 46 Hauna kundizodza musoro wangu namafuta, asi uyu wakazodza tsoka dzangu nechizoro.
\v 47 Naizvozvo, ndinoti kwauri: Zvivi zvake, zviya zvizhinji, wazvikangamwirwa, nokuti wakada zvikuru; asi unokangamwirwa zvishoma, unoda zvishoma.
\v 48 Zvino akati kwaari: Wakangamwirwa zvivi zvako.
\v 49 Vakanga vagere naye pakudya vakatanga kureva mumoyo yavo, vachiti: Uyu ndianiko unokangamwira zvivivo?
\v 50 Akati kumukadzi: Kutenda kwako kwakuraramisa; enda hako norugare.

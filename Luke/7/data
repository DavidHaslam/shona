\c 7
\s Jesu unoporesa muranda womukuru wezana
\p
\v 1 Zvino wakati apedza mashoko ake ose munzeve dzavanhu, akapinda muKapenaume;
\v 2 zvino muranda womumwe mukuru wezana, waiva akakosha kwaari, wakanga achirwara, achitandadza.
\v 3 Zvino wakati anzwa zvaJesu, akatuma kwaari vakuru vavaJudha, achikumbira kuti auye aporese muranda wake.
\v 4 Zvino ivo vakati vachisvika kuna Jesu, vakamugombedzera zvikuru, vachiti: Iye wakafanira kuti mumuitire izvozvi;
\v 5 nekuti unoda rudzi rwedu, uye ndiye wakativakira sinagoge.
\v 6 Zvino Jesu akaenda navo. Zvino apo akanga asisiri kure neimba, mukuru wezana akatuma shamwari kwaari, achiti kwaari: Ishe, musazvitambudza; nekuti handina kufanira kuti mupinde pasi pedenga remba yangu;
\v 7 naizvozvo handina kumbofunga ini pachangu sendakafanira kuuya kwamuri; asi taurai henyu shoko, muranda wangu uchapora.
\v 8 Nekuti neniwo ndiri munhu wakaiswa pasi pesimba, ndine mauto pasi pangu; ndinoti kune uyu: Enda, unoenda; uye kune mumwe: uya, unouya; nokumuranda wangu: Ita ichi, achiita.
\v 9 Jesu wakati anzwa zvinhu izvi, akashamisika naye, akatendeuka, akati kuchaunga chaimutevera: Ndinoti kwamuri: Handina kuwana kutenda kukuru kwakadai, pakati paIsraeri.
\v 10 Zvino avo vakanga vatumwa vodzokera kumba vakawana muranda airwara apora.
\s Jesu unomutsa mwanakomana wechirikadzi paNaini
\p
\v 11 Zvino zvakaitika zuva raitevera, kuti wakaenda kuguta rainzi Naini; zvino vazhinji vavadzidzi vake nechaunga chikuru vakaenda naye.
\v 12 Zvino, wakati achiswedera pedo nesuwo reguta, tarira, kwaiva nomunhu wakanga akafa achibudiwa \add naye\add* kunze, mwamakomana umwe chete wamai vake vaiva chirikadzi; navanhu vazhinji veguta vakanga vanaye.
\v 13 Zvino Ishe wakati amuona, akamunzwira tsitsi, akati kwaari: Usachema.
\v 14 Ipapo akaswedera akabata uchanja; zvino avo vakanga vakatakura vakamira, akati: Jaya, ndinoti kwauri: Muka!
\v 15 Mushakabvu akamuka ndokugara, akatanga kutaura; akamupa kuna mai vake.
\v 16 Kutya ndokubata vose; vakarumbidza Mwari, vachiti: Muporofita mukuru wamuka pakati pedu uyezve: Mwari washanyira vanhu vake.
\v 17 Zvino mbiri iyi yake ikasvika muJudhiya rose nenharaunda yose yakapoteredza.
\s Johwani mubhabhatidzi unotuma vadzidzi kunobvunza Jesu
\p
\v 18 Vadzidzi vaJohwani ndokumupira zvinhu izvozvi zvose.
\v 19 Johwani akadana vamwe vaviri vavadzidzi vake, aka\add va\add*tuma kuna Jesu achiti: Imwi ndimwi munofanira kuuya here, kana tichakataririra umwe?
\v 20 Zvino varume vakati vasvika kwaari, vakati: Johwani Mubhabhatidzi watituma kwamuri achiti: Ko ndimwi iye unouya here? kana titaririre mumwe?
\v 21 Zvino munguva imwecheteyo akaporesa vazhinji pazvifo nourwere, nepamweya yetsvina; nokumapofu mazhinji akapa kuona.
\v 22 Zvino Jesu achipindura akati kwavari: Endai mundoudza Johwani zvamakaona nezvamakanzwa; zvokuti, mapofu anoonazve, vanokamhina vanofamba, vane maperembudzi vanonatsva, matsi dzinonzwa, vakafa vanomutswa, varombo vanoparidzirwa evhangeri.
\v 23 Uye wakaropfadzwa ani nani usingagumbuswi neni.
\p
\v 24 Zvino vatumwa vaJohwani vakati vabva, wakatanga kutaura kuzvaunga pamusoro paJohwani, \add achiti\add*: Makabudira kurenje kunoonei? Rutsanga runozununguswa nemhepo here?
\v 25 Asi makanga mabuda kunoonei? Munhu wakapfeka nguvo dzakapfava here? Tarirai, vane nguwo dzinobwinya, vachirarama zvakanaka, vari mudzimba dzamadzimambo.
\v 26 Asi makanga mabuda kunoonei? Muporofita here? Hongu, ndinoti kwamuri: Unopfuura zvikuru muporofita.
\v 27 Uyu ndiye wakanyorwa pamusoro pake, \add zvichinzi\add*: Tarira, ndinotuma mutumwa wangu pamberi pechiso chako, Uchagadzira nzira yako pamberi pako.
\p
\v 28 Nekuti ndinoti kwamuri: Pakati pavakaberekwa navakadzi, hakuna muporofita mukuru kuna Johwani Mubhabhatidzi; asi muduku muushe hwaMwari mukuru kwaari.
\p
\v 29 Zvino vanhu vose vakati vachizvinzwa, navateresi vakati: Mwari wakarurama, zvavakanga vabhabhatidzwa norubhabhatidzo rwaJohwani.
\v 30 Asi vaFarisi nenyanzvi dzomutemo vakaramba zano raMwari pamusoro pavo, vakasabhabhatidzwa naye.
\p
\v 31 Zvino Ishe akati: Zvino vanhu vezera iri ndichavafananidza nei? Vakafanana nei?
\v 32 Vakafanana navana vaduku vagere pamisika vachidanidzirana vachiti: Takakuridzirai nyere mukasatamba, takakuririrai mukasachema.
\v 33 Nekuti Johwani Mubhabhatidzi wakauya asingadyi chingwa kana kumwa waini, zvino moti: Une dhimoni;
\v 34 Mwanakomana womunhu wasvika achidya, achimwa, zvino moti: Tarirai munhu wamakaro nomumwi wewaini, shamwari yavateresi navatadzi.
\v 35 Asi uchenjeri hwunonzi hwakarurama navana vake vose.
\s Mukadzi mutadzi unozodza makumbo aJesu
\p
\v 36 Zvino umwe wavaFarisi wakamukumbira kuti adye naye; akapinda mumba momuFarisi, akagara pasi pakudya.
\v 37 Zvino tarira, mukadzi muguta \add iro\add*, waiva mutadzi, wakati aziva kuti ugere pakudya mumba momuFarisi, akauya nechinu chearibhasiteri chechizoro.
\v 38 Akamira patsoka dzake mushure \add make\add* achichema, akatanga kunyorovesa tsoka dzake nemisodzi, akapusika nevhudzi romusoro wake, ndokutsvoda tsoka dzake ndoku\add dzi\add*zodza nechizoro.
\v 39 Zvino muFarisi wakanga amudana wakati achi\add zvi\add*ona, akataura mumoyo make, achiti: Munhu uyu dai aiva muporofita, ungadai aiziva kuti ndiani, uye mukadzi wakadini unomubata, nekuti mutadzi.
\v 40 Jesu ndokupindura akati kwaari: Simoni, ndine shoko newe, Iye akati: Mudzidzisi, revai.
\v 41 Kwakanga kune vakwereti vaviri kune umwe mukweretesi; umwe wakanga ane chikwereti chamadhenari* anamazana mashanu, umwe makumi mashanu.
\v 42 Vakati vasina chokuripisa, akangovakangamwira nomoyo wose vose. Zvino ndoupi kuvaviri uchanyanya kumuda?
\v 43 Simoni akapindura akati: Ndinofunga ndouyo wakakangamwirwa zvizhinji. Akati kwaari: Watonga zvakanaka.
\v 44 Zvino akatendeukira kumukadzi, akati kuna Simoni: Unoona mukadzi uyu here? Ndapinda mumba mako, mvura yetsoka dzangu hauna kundipa; asi \add uyu\add* wanyorevesa tsoka dzangu nemisodzi, akapusika nevhudzi romusoro wake.
\v 45 Hauna kunditsvoda, asi iye chinguri chandapinda, haana kumira kutsvoda tsoka dzangu.
\v 46 Namafuta musoro wangu hauna ku\add u\add*zodza; asi iye wazodza tsoka dzangu nechizoro.
\v 47 Naizvozvo, ndinoti kwauri: Zvivi zvake zvizhinji zvaregererwa, nekuti wada zvikuru; asi unokangamwirwa zvishoma, unoda zvishoma.
\v 48 Zvino akati kwaari: Zvivi zvako zvakangamwirwa .
\v 49 Zvino avo vakanga vagere pakudya naye vakatanga kureva mukati mavo, \add vachiti\add*: Ndiani uyu unokangamwirawo zvivi?
\v 50 Akati kumukadzi: Kutenda kwako kwakuponesa; enda norugare.

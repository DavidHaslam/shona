\c 7
\s Jesu noporesa muranda wemukuru wezana
\p
\v 1 Zvino wakati apedza mashoko ake ose munzeve dzevanhu, akapinda muKapenaume.
\v 2 Zvino muranda weumwe mukuru wezana, waiva akakosha kwaari, wakange achirwara, achitandadza.
\v 3 Zvino wakati anzwa zvaJesu, akatuma kwaari vakuru vevaJudha, achikumbira kuti auye aporese muranda wake.
\v 4 Zvino ivo vakati vachisvika kuna Jesu, vakamukumbirisa zvikuru, vachiti: Wakafanira kuti mumuitire izvozvi;
\v 5 nekuti unoda rudzi rwedu, uye ndiye wakativakira sinagoge.
\v 6 Zvino Jesu akaenda navo. Zvino apo akange asisiri kure neimba, mukuru wezana akatuma shamwari kwaari, achiti kwaari: Ishe, musazvitambudza; nekuti handina kufanira kuti mupinde pasi pedenga remba yangu;
\v 7 naizvozvo handina kumbofunga ini pachangu ndakafanira kuuya kwamuri; asi taurai neshoko, muranda wangu uchaporeswa.
\v 8 Nekuti iniwo ndiri munhu wakaiswa pasi pesimba, ndine mauto pasi pangu; ndinoti kune uyu: Enda, unoenda; uye kune umwe: Uya, unouya; nekumuranda wangu: Ita ichi, achiita.
\v 9 Jesu wakati anzwa zvinhu izvi, akashamisika naye, akatendeuka, akati kuchaunga chaimutevera: Ndinoti kwamuri: Handina kuwana rutendo rukuru rwakadai kunyange pakati paIsraeri.
\v 10 Zvino avo vakange vatumwa vodzokera kumba vakawana muranda airwara agwinya.
\s Jesu unomutsa mwanakomana wechirikadzi paNaini
\p
\v 11 Zvino zvakaitika \add zuva\add* raitevera, kuti wakaenda kuguta rainzi Naini; zvino vazhinji vevadzidzi vake nechaunga chikuru vakaenda naye.
\v 12 Zvino, wakati achiswedera pasuwo reguta, zvino tarira, mushakabvu achibudiswa kunze, mwamakomana umwe woga wamai vake, uye ivo vaiva chirikadzi; nechaunga chikuru cheguta chakange chinaye.
\v 13 Zvino Ishe wakati amuona, akamunzwira tsitsi, akati kwaari: Usachema.
\v 14 Zvino akaswedera akabata uchanja; zvino vatakuri vakamira; akati: Jaya, ndinoti kwauri: Muka!
\v 15 Mushakabvu akamuka ndokugara, akatanga kutaura; akamupa kuna mai vake.
\v 16 Kutya ndokubata vose; vakarumbidza Mwari, vachiti: Muporofita mukuru wamuka pakati pedu; nekuti: Mwari washanyira vanhu vake.
\v 17 Zvino iri shoko maererano naye rikabudira muJudhiya rose nenharaunda yose yakapoteredza.
\s Johwani Mubhabhatidzi unotuma vadzidzi kunobvunza Jesu
\p
\v 18 Vadzidzi vaJohwani ndokumupira zvezvinhu izvozvi zvose.
\v 19 Johwani akadanira kwaari vamwe vaviri vevadzidzi vake, aka\add va\add*tuma kuna Jesu achiti: Imwi ndimwi munouya here, kana tichakataririra umwe?
\v 20 Zvino varume vakati vasvika kwaari, vakati: Johwani Mubhabhatidzi watituma kwamuri achiti: Imwi ndimwi unouya here, kana titaririre umwe?
\v 21 Zvino munguva iyoyo akaporesa vazhinji pazvifo neurwere, nepamweya yakaipa; nekumapofu mazhinji akapa kuona.
\v 22 Zvino Jesu achipindura akati kwavari: Endai mundoudza Johwani zvamakaona nezvamakanzwa; zvekuti, mapofu anoonazve, vanokamhina vanofamba, vane maperembudzi vanonatsva, matsi dzinonzwa, vakafa vanomutswa, varombo vanoparidzirwa evhangeri.
\v 23 Uye wakaropfadzwa ani nani usingagumbuswi neni.
\p
\v 24 Zvino vatumwa vaJohwani vakati vabva, wakatanga kutaura kuzvaunga pamusoro paJohwani, \add achiti\add*: Makabudira kurenje kunoonei? Rutsanga runozununguswa nemhepo here?
\v 25 Asi makange mabuda kunoonei? Munhu wakapfeka nguvo dzakapfava here? Tarirai, vari munguvo dzinobwinya, vachirarama zvakanaka, vari mudzimba dzamadzimambo.
\v 26 Asi makange mabuda kunoonei? Muporofita here? Hongu, ndinoti kwamuri: Kunyange unopfuura zvikuru muporofita.
\v 27 Uyu ndiye wakanyorwa pamusoro pake, \add zvichinzi\add*: Tarira, ini ndinotuma mutumwa wangu pamberi pechiso chako, uchagadzira nzira yako pamberi pako.
\p
\v 28 Nekuti ndinoti kwamuri: Pakati pevakaberekwa nevakadzi, hakuna muporofita mukuru kuna Johwani Mubhabhatidzi; asi mudukusa muushe hwaMwari mukuru kwaari.
\p
\v 29 Zvino vanhu vose nevateresi vakati vachizvinzwa vakati Mwari wakarurama, zvavakange vabhabhatidzwa norubhabhatidzo rwaJohwani.
\v 30 Asi vaFarisi nenyanzvi dzemutemo vakaramba zano raMwari vachizvipikisa, vakasabhabhatidzwa naye.
\p
\v 31 Asi Ishe akati: Zvino vanhu vezera iri ndichavafananidza nei? Vakafanana nei?
\v 32 Vakafanana nevana vaduku vagere pamisika vachidanidzirana vachiti: Takakuridzirai nyere asi hamuna kutamba, takakuririrai asi hamuna kuchema.
\v 33 Nekuti Johwani Mubhabhatidzi wakauya asingadyi chingwa kana kunwa waini, zvino moti: Une dhimoni;
\v 34 Mwanakomana wemunhu wauya achidya, achimwa, zvino moti: Tarirai munhu wamakaro nemunwi wewaini, shamwari yevateresi nevatadzi.
\v 35 Asi uchenjeri hwunonzi hwakarurama nevana vake vose.
\s Mukadzi mutadzi unozodza makumbo aJesu
\p
\v 36 Zvino umwe wevaFarisi wakamukumbira kuti adye naye; akapinda mumba momuFarisi, akagara pakudya.
\v 37 Zvino tarira, mukadzi muguta iro, waiva mutadzi, wakati aziva kuti ugere pakudya mumba momuFarisi, akauya nechinu chearibhasiteri chechizoro.
\v 38 Akamira patsoka dzake mushure \add make\add* achichema, akatanga kunyorovesa tsoka dzake nemisodzi, akapusika nevhudzi remusoro wake, ndokutsvoda tsoka dzake ndoku\add dzi\add*zodza nechizoro.
\v 39 Zvino muFarisi wakange amudana wakati achi\add zvi\add*ona, akataura mukati make, achiti: Uyu dai aiva muporofita, ungadai aiziva kuti ndiani, uye ndewakadini mukadzi unomubata, nekuti mutadzi.
\v 40 Jesu ndokupindura akati kwaari: Simoni, ndine chekutaura kwauri. Iye ndokuti: Mudzidzisi, revai.
\v 41 Kwakange kune vakwereti vaviri kune umwe mukweretesi; umwe wakange ane chikwereti chamadhenari* anamazana mashanu, uye umwe makumi mashanu.
\v 42 Vakati vasina chekuripisa, akangovakanganwira vari vaviri. Naizvozvo ndeupi wavo, taura, uchamuda kupfuura \add umwe\add*?
\v 43 Simoni akapindura akati: Ndinofunga ndouyo waakakanganwira kupfuura \add umwe\add*. Akati kwaari: Watonga zvakarurama.
\v 44 Zvino akatendeukira kumukadzi, akati kuna Simoni: Unoona mukadzi uyu here? Ndapinda mumba mako, mvura yetsoka dzangu hauna kundipa; asi uyu wanyorevesa tsoka dzangu nemisodzi, akapusika nevhudzi remusoro wake.
\v 45 Hauna kunditsvoda, asi iye chinguri chandapinda, haana kumira kutsvoda tsoka dzangu.
\v 46 Nemafuta musoro wangu hauna kuuzodza; asi iye wazodza tsoka dzangu nechizoro.
\v 47 Naizvozvo, ndinoti kwauri: Zvivi zvake zvizhinji zvakanganwirwa, nekuti wada zvikuru; asi unokanganwirwa zvishoma, unoda zvishoma.
\v 48 Zvino akati kwaari: Zvivi zvako zvakanganwirwa.
\v 49 Zvino avo vakange vagere pakudya naye vakatanga kureva mukati mavo, \add vachiti\add*: Ndiani uyu unokanganwirawo zvivi?
\v 50 Akati kumukadzi: Rutendo rwako rwakuponesa; enda nerugare.

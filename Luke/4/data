\c 4
\s Kuidzwa kwaJesu
\p
\v 1 Zvino Jesu azere neMweya Mutsvene wakadzoka achibva paJorodhani, akatungamirirwa neMweya kurenje,
\v 2 achiidzwa nadhiabhorosi mazuva makumi mana. Uye wakange asingadyi chinhu nemazuva iwayo; zvino akati apera pakupedzisira akazonzwa nzara.
\v 3 Zvino dhiabhorosi akati kwaari: Kana uri Mwanakomana waMwari, udza ibwe iri kuti rive chingwa.
\v 4 Jesu akamupindura, achiti: Kwakanyorwa; kuti munhu haangararami nechingwa chete, asi neshoko rimwe nerimwe raMwari.
\p
\v 5 Satani ndokumutora akamukwidza pagomo refu, akamuratidza ushe hwose hwenyika nenguva duku.
\v 6 Dhiabhorosi ndokuti kwaari: Simba iri rose ndichakupa nekukudzwa kwahwo, nekuti ndakaripiwa ini, uye ndinoripa ani nani wandinoda.
\v 7 Naizvozvo iwe kana ukandinamata, zvose zvichava zvako.
\v 8 Jesu akapindura akati kwaari: Ibva shure kwangu, Satani; nekuti kwakanyorwa \add kuchinzi\add*: Uchamata Ishe, Mwari wako, uye umushumire iye oga.
\p
\v 9 Akaenda naye kuJerusarema, akamuisa pachiruu chetembere, akati kwaari: Kana uri Mwanakomana waMwari, zviwisire pasi uchibva pano;
\v 10 nekuti kwakanyorwa \add kuchinzi\add*: Ucharaira vatumwa vake pamusoro pako, kuti vakuchengete;
\v 11 uye pamaoko vachakugamha, zvimwe chero nguva urege kurovera rutsoka rwako pabwe.
\v 12 Jesu achipindura, akati kwaari: Kwakanzi: Usaidza Ishe Mwari wako.
\p
\v 13 Dhiabhorosi akati apedza muedzo wose, akabva kwaari kusvikira pane \add imwe\add* nguva.
\s Vanhu vanoramba Jesu paNazareta
\p
\v 14 Zvino Jesu wakadzokera kuGarirea nesimba reMweya; mukurumbira wake ukabudira kudunhu rose rakapoteredza.
\v 15 Iye ndokudzidzisa mumasinagoge avo, achikudzwa nevose.
\p
\v 16 Akasvika paNazareta, paakange arerwa; netsika yake wakapinda musinagoge nemusi wesabata, akasimuka kuti averenge.
\v 17 Akapiwa rugwaro rwomuporofita Isaya. Zvino wakati avhura rugwaro, akawana nzvimbo pakange pakanyorwa \add kuti\add*:
\v 18 Mweya waShe \add uri\add* pamusoro pangu, nekuti wakandizodza, kuti ndiparidzire evhangeri kuvarombo; wakandituma kuti ndiporese vakavodzwa moyo, kuparidza kusunungurwa kuna vakatapwa, nekuona kumapofu, ndisunungure vakatsikirirwa,
\v 19 nekudanidzira gore rakanaka raShe.
\v 20 Akapeta rugwaro, akadzosera kumuranda, akagara pasi; meso avose vaiva musinagoge akamudzvokora.
\v 21 Zvino akatanga kuti kwavari: Nhasi rugwaro urwu rwazadziswa munzeve dzenyu.
\p
\v 22 Vese vakamupupurira, vakashamisika nemashoko enyasha akabuda mumuromo make, vakati: Uyu haazi mwanakomana waJosefa here?
\v 23 Akati kwavari: Zvirokwazvo muchataura kwandiri tsumo iyi: Murapi, zvirape iwe; zvose zvatakanzwa zvakaitwa paKapenaumi, zviitewo nemuno munyika yako.
\v 24 Iye ndokuti: Zvirokwazvo, ndinoti kwamuri: Hakuna muporofita unogamuchirwa munyika yake.
\v 25 Asi chokwadi ndinoti kwamuri: Chirikadzi zhinji dzaivako kuna Israeri pamazuva aEria, apo denga rakavharwa makore matatu nemwedzi mitanhatu, kusvikira kwava nenzara huru panyika yose;
\v 26 asi Eria haana kutumwa kune umwe wavo, kunze kwekuSarepita yeSidhoni, kumukadzi chirikadzi.
\v 27 Uye vanemaperembudzi vazhinji vaivako kuna Israeri panguva yemuporofita Erisha; asi hakuna umwe wavo wakanatswa, kunze kwaNaamani muSiria.
\v 28 Ipapo vese vakange vari musinagoge vakazara nehasha, vachinzwa zvinhu izvi.
\v 29 ndokusimuka, vakamubudisira kunze kweguta, vakamutinhira pamusoro pegomo, pakange pakavakwa guta ravo, kuti vamukungurusire pasi.
\v 30 Asi iye wakapinda nepakati pavo akaenda.
\s Jesu unoporesa munhu waiva nedhimoni paKapenaume
\p
\v 31 Wakabva aburukira Kapenaume, guta reGarirea; uye waivadzidzisa nemasabata.
\v 32 Vakashamisika nedzidziso yake, nekuti shoko rake rakange rine simba.
\p
\v 33 Zvino musinagoge makange mune munhu waiva ane mweya wedhimoni rakaipa; akadanidzira nenzwi guru,
\v 34 akati: Regai! Tinei nemwi Jesu weNazareta? Mauya kuzotiparadza kanhi? Ndinokuzivai kuti ndimwi ani: Mutsvene waMwari.
\v 35 Ipapo Jesu akautsiura, achiti: Nyarara, ubude kwaari! Dhimoni rakati ramuwisira pakati, rikabuda kwaari, risina kumukuvadza.
\v 36 Kushamisika kukawira vese, vakataurirana, vachiti: Ishokoi iri? Nekuti nesimba nechikuriri unoraira mweya yetsvina, ikabuda.
\v 37 Mukurumbira wake ukabuda kunzvimbo dzose dzedunhu rakapoteredza.
\s Jesu unoporesa mai vemukadzi waPetro nevamwe
\p
\v 38 Zvino wakasimuka akabuda musinagoge, akapinda mumba maSimoni; zvino mbuyawasha vaSimoni vakange vakabatwa nefivhiri huru; vakamukumbirira kwaari,
\v 39 ipapo akamira pavari, akatsiura fivhiri, ikavarega; uye pakarepo vakasimuka vakavashandira.
\p
\v 40 Zvino zuva rakati rovira, vese vaiva nevarwere vezvirwere zvakasiyana-siyana vakavauyisa kwaari; akaisa maoko ake pamusoro peumwe neumwe wavo akavaporesa.
\v 41 Nemweya yetsvina yakabuda kuvazhinji, ichidanidzira ichiti: Imwi muri Kristu mwanakomana waMwari. Aka\add i\add*tsiura akasaitendera kutaura, nekuti yakange ichiziva kuti ndiKristu.
\p
\v 42 Zvino kwakati kwaedza, akabuda, akaenda kunzvimbo yerenje, chaunga chikamutsvaka, chikauya kwaari, chikamubatirira kuti arege kubva kwavari,
\v 43 Asi wakati kwavari: Ndinofanira kuparidzira evhangeri yeushe hwaMwari kumamwe magutawo; nekuti ndizvo zvandakatumirwa.
\v 44 Akasiparidza mumasinagoge eGarirea.

\c 4
\s Kuidzwa kwaJesu
\p
\v 1 Zvino Jesu azere neMweya Mutsvene wakadzoka achibva paJoridhani, akatungamirirwa neMweya kurenje,
\v 2 achiidzwa nadhiabhorosi mazuva makumi mana. Uye wakange asingadyi chinhu nemazuva iwayo; zvino akati apera pakupedzisira akazonzwa nzara.
\v 3 Zvino dhiabhorosi akati kwaari: Kana uri Mwanakomana waMwari, udza ibwe iri kuti rive chingwa.
\v 4 Jesu akamupindura, achiti: Kwakanyorwa kuti: Munhu haangararami nechingwa chete, asi neshoko rimwe nerimwe raMwari.
\p
\v 5 Dhiabhorosi ndokumutungamidza pagomo refu, akamuratidza ushe hwose hwenyika nechinguvana.
\v 6 Dhiabhorosi ndokuti kwaari: Simba iri rose ndichakupa nekukudzwa kwahwo, nekuti ndakaripiwa ini, uye ndinoripa ani nani wandinoda.
\v 7 Naizvozvo iwe kana uka\add ndi\add*shumira pamberi pangu, zvose zvichava zvako.
\v 8 Jesu akapindura akati kwaari: Ibva shure kwangu, Satani; nekuti kwakanyorwa \add kuchinzi\add*: Uchamata Ishe, Mwari wako, uye umushumire iye oga.
\p
\v 9 Akaenda naye kuJerusarema, akamuisa pachiruvu chetembere, akati kwaari: Kana uri Mwanakomana waMwari, zviwisire pasi uchibva pano;
\v 10 nekuti kwakanyorwa kuchinzi: Acharaira vatumwa vake pamusoro pako, kuti vakuchengete;
\v 11 uye: Pamaoko vachakugamha, zvimwe ungagumbusa rutsoka rwako pabwe.
\v 12 Jesu achipindura, akati kwaari: Kwakanzi: Usaidza Ishe Mwari wako.
\p
\v 13 Dhiabhorosi akati apedza muedzo wose, akabva kwaari kusvikira pane \add imwe\add* nguva.
\s Vanhu vanoramba Jesu paNazareta
\p
\v 14 Zvino Jesu wakadzokera kuGarirea nesimba reMweya; mukurumbira maererano naye ukabudira kudunhu rose rakapoteredza.
\v 15 Iye ndokudzidzisa mumasinagoge avo, achikudzwa nevose.
\p
\v 16 Akasvika paNazareta, paakange arerwa; netsika yake wakapinda musinagoge nemusi wesabata, akasimuka kuti averenge.
\v 17 Akapiwa rugwaro rwomuporofita Isaya. Zvino wakati avhura rugwaro, akawana nzvimbo pakange pakanyorwa \add kuti\add*:
\v 18 Mweya waIshe uri pamusoro pangu, nekuti wakandizodza, kuti ndiparidzire evhangeri kuvarombo; wakandituma kuti ndiporese vakavodzwa moyo, kuparidza kusunungurwa kuna vakatapwa, nekuona kumapofu, ndisunungure vakatsikirirwa,
\v 19 kudanidzira gore rakanaka raIshe.
\v 20 Akapeta rugwaro, akadzosera kumuranda, akagara pasi; meso avose vaiva musinagoge akamudzvokora.
\v 21 Zvino akatanga kuti kwavari: Nhasi rugwaro urwu rwazadziswa munzeve dzenyu.
\p
\v 22 Vose vakamupupurira, vakashamisika nemashoko enyasha akabuda mumuromo make, vakati: Uyu haazi mwanakomana waJosefa here?
\v 23 Akati kwavari: Zvirokwazvo muchataura kwandiri dimikira iri: Murapi, zvirape iwe; zvose zvatakanzwa zvakaitwa paKapenaumi, zviitewo muno munyika yekwako.
\v 24 Iye ndokuti: Zvirokwazvo, ndinoti kwamuri: Hakuna muporofita anogamuchirwa munyika yekwake.
\v 25 Asi chokwadi ndinoti kwamuri: Chirikadzi zhinji dzaivako kuna Israeri pamazuva aEria, apo denga rakavharwa kwemakore matatu nemwedzi mitanhatu, zvekuti kwakava nenzara huru panyika yose;
\v 26 asi Eria haana kutumwa kune umwe wavo, kunze kwekuSarepita yeSidhoni, kumukadzi chirikadzi.
\v 27 Uye vanemaperembudzi vazhinji vaivako kuna Israeri panguva yemuporofita Erisha; asi hakuna umwe wavo wakanatswa, kunze kwaNaamani muSiriya.
\v 28 Ipapo vose vakange vari musinagoge vakazara nehasha, vachinzwa zvinhu izvi.
\v 29 Ndokusimuka, vakamusundidzira kunze kweguta, vakamutinha kusvika pamawere pegomo, pakange pakavakwa guta ravo, kuti vamuposhera pasi.
\v 30 Asi iye wakapfuura nepakati pavo akaenda.
\s Jesu anoporesa munhu waiva nedhimoni paKapenaume
\p
\v 31 Wakabva aburukira Kapenaume, guta reGarirea; uye waivadzidzisa nemasabata.
\v 32 Vakashamisika nedzidziso yake, nekuti shoko rake rakange rine simba.
\p
\v 33 Zvino musinagoge makange mune munhu waiva ane mweya wedhimoni retsvina; akadanidzira nenzwi guru,
\v 34 akati: Regai! Tinei nemwi Jesu muNazareta? Mauya kuzotiparadza kanhi? Ndinokuzivai kuti ndimwi ani: Mutsvene waMwari.
\v 35 Zvino Jesu akautsiura, achiti: Nyarara, ubude kwaari! Dhimoni rakati ramuwisira pakati, rikabuda kwaari, risina kumukuvadza.
\v 36 Kushamisika kukavasvikira vose, vakataurirana pachavo, vachiti: Ishoko ripi iri? Nekuti nesimba nechikuriri anoraira mweya yetsvina, ikabuda.
\v 37 Mukurumbira maererano naye ukabuda kunzvimbo dzose dzedunhu rakapoteredza.
\s Jesu anoporesa mai vemukadzi waPetro nevamwe
\p
\v 38 Zvino wakasimuka akabuda musinagoge, akapinda mumba maSimoni; zvino mbuyawasha vaSimoni vakange vakabatwa nefivhiri huru; vakamukumbirira kwaari.
\v 39 Zvino akakotamira pamusoro pavo, akatsiura fivhiri, ikavarega; uye pakarepo vakasimuka vakavashandira.
\p
\v 40 Zvino zuva rakati rovira, vose vaiva nevarwere vezvirwere zvakasiyanasiyana vakavauyisa kwaari; akaisa maoko pamusoro peumwe neumwe wavo akavaporesa.
\v 41 Nemadhimoni akabuda kuvazhinji, achidanidzira achiti: Imwi muri Kristu Mwanakomana waMwari. Aka\add a\add*tsiura akasaatendera kutaura, nekuti akange achiziva kuti ndiKristu.
\p
\v 42 Zvino kwakati kwaedza, akabuda, akaenda kunzvimbo yerenje, zvaunga zvikamutsvaka, zvikauya kwaari, zvikamudzivirira kuti arege kubva kwazviri.
\v 43 Asi wakati kwavari: Ndinofanira kuparidzira evhangeri yeushe hwaMwari kumamwe magutawo; nekuti ndizvo zvandakatumirwa.
\v 44 Akasiparidza mumasinagoge eGarirea.

\c 4
\s Kuidzwa kwaJesu
\p
\v 1 Zvino Jesu azere noMweya Mutsvene, wakadzokerazve achibva paJorodhani, akatungamirirwa noMweya kuinda murenje,
\v 2 achiidzwa naDhiabhorosi mazuva anamakumi mana. Wakanga asingadyi chinhu namazuva iwayo; zvino akati apera, akanzwa nzara.
\v 3 Zvino Dhiabhorosi akati kwaari: Kana uri Mwanakomana waMwari, vudza ibwe iri kuti rive chingwa.
\v 4 Jesu akamupindura, achiti; Kwakanyorwa kuti: Munhu haangararami nechingwacheteasi neshoko rose raMwari.
\v 5 Zvino Satani akamutora akamukwidza pagomo refu akamuratidza vushe hwose bwenyika nenguva duku
\v 6 Dhiabhorosi akati kwaari: Ndichakupa simba iri rose nokubwinya kwazvo, nokuti ndakabwupiwa ini, kuti ndihwupe wandinoda.
\v 7 Zvino, iwe kana ukandinamata, zvose zvichava zvako.
\v 8 Jesu akamupindura akati: ibva shure kwangu, Satani; nokuti kwakanyorwa \add kuchinzi\add*: Namata Ishe, Mwari wako, umushumire iye oga.
\v 9 Akaenda naye Jerusarema, akamuisa pachiruvu chetembere, akati kwaari: Kana uri Mwanakomana waMwari, uzviwisire pasi uchibva pano;
\v 10 Nokuti kwakanyorwa, kuchinzi: Ucharaira vatumwa vake pamusoro pako, kuti vakuchengete;
\v 11 Pamavoko avo vachakusimudza, kuti urege kurovera rutsoka rwako pabwe.
\v 12 Jesu achipindura, akati kwaari: Kwakanzi: Usaidza Ishe, Mwari wako.
\v 13 Dhiabhorosi akati apedza kuidza kose, akabva kwaari kwenguva.
\s Vanhu vanoramba Jesu paNazareta
\p
\v 14 Zvino Jesu wakadzokera Gariri nesimba roMweya; mukurumbira wake ukanzwika nenyika yose yakapoteredza.
\v 15 Waidzidzisa mumasinagoge avo, achikudzwa navose.
\v 16 Akasvika paNazareta, paakanga arerwa; netsika yake akapinda musinagoge nomusi wesabata sezvaaisiita, akasimuka kuti arave.
\v 17 Akapiwa bhuku romuporofita Isaya; zvino wakati aivhura, akawana pakanga pakanyorwa kuti:
\v 18 Mweya waShe \add uri\add* pamusoro pangu, Nokuti wakandizodza, kuti ndiparidzire varombo Evhangeri; wakandituma kuti ndiporese vakavodzwa moyo, kuparidza kusunungurwa kunavakatapwa; namapofu kuti avonezve; ndisunungure vakatsikirirwa;
\v 19 Nokudanidzira gore raShe rakanaka.
\v 20 Akapeta bhuku, akadzosera kumutariri, akagara pasi; meso avose vaiva musinagoge akamutarisisa.
\v 21 Zvino akatanga kuti kwavari: Nhasi rugwaro urwu rwazadziswa munzeve dzenyu.
\v 22 Vose vakamupupurira, vakashamiswa namashoko enyasha akabuda mumuromo make, vakati: Ko uyu haazi mwanakomana waJosefa here?
\v 23 Akati kwavari: Zvirokwazvo muchataura shumo iyi kwandiri: Chiremba, uzviporese, zvose izvo zvatakanzwa zvakaitwa paKapenaumi, uzviite vo nomuno munyika yako.
\v 24 Akati: Zvirokwazvo, ndinoti kwamuri: Hakunomuporofita unogamuchirwa munyika yake.
\v 25 Ndinokuvudzai zvechokwadi: Kwakanga kunechirikadzi zhinji pakati pavaIsraeri pamazuva aEria, panguva yakazarirwa denga makore matatu nemwedzi mitanhatu, nzara huru ikavapo panyika yose;
\v 26 asi Eria haana kutumwa kunomumwe wavo, asi kuna Sarepita chete weSidoni, kumukadzi chirikadzi.
\v 27 Kwakanga kunavaiva namaperembudzi vazhinji kunaIsraeri pamazuva omuporofita Erisha; hakunomumwe wavo vakanatswa, asi Naamani bedzi, muSiria.
\v 28 Ipapo vose vakanga vari musinagoge, vakatsamwa zvikuru, vachinzwa zvinhu izvi.
\v 29 vakasimuka, vakamudzingira kunze kweguta, vakaenda naye kumawere egomo, pakanga pakavakwa guta ravo, kuti vamuwisire pasi nomusoro.
\v 30 Asi iye wakapinda napakati pavo akaenda.
\s Jesu unoporesa munhu waiva nemweya wakaipa paKapenaume
\p
\v 31 Zvino wakaburukira Kapenaume, guta reGariri; akavadzidzisa nemisi yesabata;
\v 32 vakashamiswa nedzidziso yake, nokuti shoko rake rakanga rinesimba.
\v 33 Zvino musinagoge makanga munomunhu wakanga anomweya wakaipa wetsvina; iye akadanidzira nenzwi guru,
\v 34 akati: Tisiyeyi, tinemhaka yeiko nemwi, Jesu weNazareta? Mavuya kuzotiparadza kanhi? Ndinokuzivai kuti ndimi ani; Mutsvene waMwari.
\v 35 Ipapo Jesu akaudziva, achiti: Nyarara, ubude kwaari! Mweya wakaipa ukamuwisira pakati, ukabuda kwaari, usina kutongomukuvadza.
\v 36 Kutya kukavawira vose, vakataurirana, vachiti: Shoko iri ndereiko? Nokuti nesimba unoraira mweya yesvina nechikuriri, ikabuda.
\v 37 Mukurumbira wake ukabuda kunzvimbo dzose dzenyika yakapoteredza.
\s Jesu unoporesa mai vomukadzi waPetro, navamwe
\p
\v 38 Zvino wakasimuka akabuda musinagoge, akapinda mumba maSimoni; zvino mbuyawasha vaSimoni vakanga vakabatwa nefivhiri huru; vakavakumbirira kwaari,
\v 39 Ipapo akamira pavari, adziva fivhiri, ikavarega; pakarepo vakasimuka vakavashandira.
\v 40 Zvino zuva rakati rovira, vose vaiva navarwere vezvirwere zvakasiyana-siyana vakavuya navo kwaari; akaisa mavoko ake pamusoro pomumwe nomumwe wavo, akavaporesa.
\v 41 Nemweya yakaipa yakabuda kuvazhinji, ichidanidzira ichiti: Ndimwi Kristu mwanakomana waMwari. Iye aka\add i\add*dziva akasaitendera kutaura nokuti yakanga ichiziva kuti ndiKristu
\v 42 Zvino kwakati kwaedza, akabuda, akaenda kunzvimbo yerenje, chaunga chikamutsvaka, chikasvika kwaari, vakamubatirira kuti arege kubva kwavari,
\v 43 Asi wakati kwavari: Ndinofanira kuparidzira Evhangeri yovushe bwaMwari mamwe magutavo; nokuti ndizvo zvandakatumirwa.
\v 44 Akasiparidza mumasinagoge eGariri.

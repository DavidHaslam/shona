\c 24
\s Vakazorora nomusi wesabata vachiteerera murairo.
\s Kumuka kwaJesu
\p
\v 1 Zvino no\add mu\add*si wokutanga wevhiki, mambakwedza, vakavuya kubwiro, vakabata zvinonhuhwira, zvavakanga vagadzira nevamwe vavaiva navo.
\v 2 Vakawana ibwe rakakungurusirwa kure, rabviswa pabwiro.
\v 3 vakapinda, vakashaiwa mutumbu waShe Jesu.
\v 4 Zvino vakati vachakanganiswa nazvo, zvino tarira, varume vaviri vakamira navo vanenguvo dzinopenya;
\v 5 zvino vakatya kwavo vakakotamira pasi nezviso, \add ivo\add* vakati kwavari: Munotsvakireiko mupenyu pakati pavakafa?
\v 6 Haapo pano, wamuka. Rangarirai zvaakataura kwamuri achiri muGariri,
\v 7 achiti: Mwanakomana womunhu unofanira kuiswa mumavoko avanhu vakaipa, aroverwe pamuchinjikwa, nezuva retatu agomuka.
\v 8 Ipapo vakarangarira mashoko ake,
\v 9 vakadzoka vachibva kubwiro, vakavudza zvinhu izvi zvose vanegumi nomumwe navamwe vose.
\v 10 Vaiva Maria Magadarene naJohana naMaria, \add mai\add* vaJakobho, navamwe vavaiva navo, vakandovudza vapositora izvozvo.
\v 11 Mashoko awa akaita sokutaura kusina maturo kwavari; vakasaatenda.
\v 12 Zvino Petro akasimuka, akamhanyira kubwiro; akakotama, akavona micheka yerineni iri yoga; ndokudzoka kumba kwake, ashamiswa nezvakanga zvaitwa.
\s Jesu unosongana navaviri vanoenda Emausi
\p
\v 13 Zvino tarira, pazuva irero vamwe vaviri vavo vakanga vachienda kumusha wainzi Emausi, wakanga uri kure neJerusarema mastadia* anamakumi matanhatu;
\v 14 vakanga vachitaurirana pamusoro pezvinhu zvose zvakanga zvaitika.
\v 15 Zvino vakati vachataurirana nokubvunzana, Jesu amene akaswedera, akafamba navo,
\v 16 asi meso avo akanga abatwa, vakasamuziva.
\v 17 Akati kwavari: Mashoko eiko amunotaurirana pamusoro pawo muchifamba, makatsamwa? Vakamira vaneshungu pamoyo.
\v 18 Mumwe wavo, wainzi Kiriyopasi, akapindura, akati kwaari: Ko ndiwe woga mutorwa muJerusarema, usingazivi zvakaitwamo mazuva ano here?
\v 19 Akati kwavari: Zvinyiko? Vakati kwaari: Maererano naJesu weNazareta, waiva amuporofita unesimba pabasa napashoko pamberi paMwari napavanhu vose;
\v 20 vuye kuti vaprista vakuru navatongi vedu vakamuisa kuvatongi kuti atongerwe rufu, vakamurovera pamuchinjikwa.
\v 21 Takanga tichivimba kuti ndiye waizodzikunura vaIsraeri. Asi pamusoro paizvozvo zvose, nhasi rava zuva retatu kubva pakuitwa kwezvinhu izvi.
\v 22 Vuyezve vamwe vakadzi vokwedu vatishamisa, vakanga vafumira kubwiro;
\v 23 nokuti vati vachishaiwa muviri wake, vakavuya vachiti, vavona chiratidzo chavatumwa vakati mupenyu.
\v 24 Zvino vamwe vaiva nesu, vakaenda kubwiro, vakandowana sezvavakareva vakadzi; asi iye havana kumuvona.
\v 25 Zvino iye akati kwavari: Imwi vokusafunga, munemoyo inononoka kutenda zvose zvakataurwa navaporofita!
\v 26 Ko Kristu wakanga asingafaniri kutambudzika nezvinhu izvi, agopinda pakubwinya kwake here?
\v 27 Ipapo akatanga kunaMozisi navaporofita vose, akavadudzira \add zvakanyorwa\add* pamusoro pake mumagwaro ose.
\v 28 Zvino vakaswedera pedo nemusha kwavakanga vachienda;iye akaita sowoda kupfuvura.
\v 29 Asi vakamugombedzera, vachiti: Garai nesu, nokuti ava madekwana, zuva ravira. Ipapo akapinda kundogara navo.
\v 30 Zvino wakati agara navo \add pakudya\add*, akatora chingwa akaropafadza, akamedura, ndokuvapa.
\v 31 Ipapo meso avo akasvinudzwa, vakamuziva; akanyangarika pameso avo.
\v 32 Vakataurirana, vachiti: Ko moyo yedu yakanga isingapisi mukati medu here achitaura nesu munzira, nokutizarurira magwaro here?
\v 33 Vakasimuka nenguva iyo, vakadzokera Jerusarema, vakawana vanegumi nomumwe vakavungana navaiva navo.
\v 34 Vachiti: Ishe wamuka zvirokwazvo; wavonekwa naSimoni.
\v 35 Vakarondedzera zvinhu \add zvakaitika\add* munzira, vuye kuti wakazikanwa navo sei pakumedura chingwa.
\v 36 Zvino vakati vachataura zvinhu izvozvi, Jesu amene akamira pakati pavo, akati kwavari: Rugare kwamuri!
\v 37 Asi vakavhunduka, vakatya kwazvo, vakafunga kuti zvimwe vavona mweya.
\v 38 Akati kwavari: Munomanikidzwa neiko? Mifungo inomukireiko mumoyo yenyu?
\v 39 Tarirai zvanza zvangu netsoka dzangu, kuti ndini ndimene. Ndibatei, muvone, nokuti mweya haunenyama namafupa, sezvamunondivona ndinazvo ini.
\v 40 wakati areva izvozvo, akavaratidza zvanza netsoka \add dzake\add*.
\v 41 Zvino vakati vachigere kutenda nokufara vachashamiswa, akati kwavari: Munezvokudya pano here?
\v 42 Vakamupa nhindi yehove yakagochwa nezinga rovuchi.
\v 43 Akatora, akadya pamberi pavo.
\v 44 Akati kwavari: Awa mashoko andakakuvudzai ndichiri nemwi, kuti zvose zvinofanira kuitika, zvakanyorwa pamusoro pangu pamurairo waMozisi, \add na\add*pavaporofita, \add na\add*paMapisarema.
\v 45 Ipapo akadzivura kunzwisisa kwavo, kuti vanzwisise magwaro.
\v 46 Akati kwavari: Ndizvo zvakanyorwa, vuye Kristu unofanira kutambudzika, agomuka kuvakafa nezuva retatu;
\v 47 kuti kutendevuka nokukangamwirwa zvivi kuparidzirwe marudzi ose muzita rake, vachitanga paJerusarema.
\v 48 Imi muri zvapupu zvezvinhu izvi.
\v 49 Tarirai, ndinotuma pamusoro penyu chipikirwa chaBaba vangu; asi imi garai muguta kusvikira mafukidzwa nesimba rinobva kumusoro.
\s Kukwira kwaJesu.
\s (Mar. 16. 19, 20; Mabasa 1. 9-11.)
\p
\v 50 Zvino akavatungamirira kunze kweguta kusvikira pakatarisana neBhetaniya, ndokutambanudza mavoko ake, akavaropafadza.
\v 51 Wakati achavaropafadza, akaparadzana navo, akakwidzwa kudenga.
\v 52 Ipapo vakamunamata, vakadzokera Jerusarema vanomufaro mukuru.
\v 53 Vakarambira mutembere, vachirumbidza Mwari.

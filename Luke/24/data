\c 24
\s Kumuka kwaJesu
\p
\v 1 Zvino ne\add mu\add*si wekutanga wevhiki, mambakwedza, vakauya kuguva, vakatakura zvinonhuhwira zvavakange vagadzirira nevamwe vanavo.
\v 2 Zvino vakawana ibwe rakakunguruswa kubva paguva.
\v 3 Vakabva vapinda ndokusawana mutumbi waIshe Jesu.
\v 4 Zvino zvikaitika vakakanganiswa nazvo, tarira, varume vaviri vakamira navo vane nguvo dzinopenya;
\v 5 zvino vachiri kutya, ndokukotamisa zviso pasi, \add vatumwa\add* vakati kwavari: Munotsvakirei mupenyu pevakafa?
\v 6 Haasi pano, asi wamuka; rangarirai kuti wakataura sei kwamuri achiri muGarirea,
\v 7 achiti: Mwanakomana wemunhu unofanira kukumikidzwa mumaoko evanhu vezvivi, nekurovererwa pamuchinjikwa, uye zuva retatu amukezve.
\v 8 Zvino vakarangarira mashoko ake.
\p
\v 9 Zvino vakadzoka vachibva guva, ndokuudza zvinhu izvi zvose kuvanegumi neumwe nekune vamwe vose.
\v 10 Vaiva Maria Magidharini naJohwana naMaria \add mai\add* vaJakobho, nevamwe vavaiva navo, vakaudza vaapositori zvinhu izvi.
\v 11 Zvino mashoko avo akaita sengano dzisina maturo kwavari; vakasaatenda.
\v 12 Asi Petro wakasimuka ndokumhanyira kuguva; ndokudongorera akakotama, akaona micheka yerineni yakaradzikwa yoga; ndokuenda, ashamisika mukati make nezvakange zvaitika.
\s Jesu unosangana nevaviri vanoenda Emausi
\p
\v 13 Zvino tarira, pazuva irero vamwe vaviri vavo vaifamba vachienda kumusha wainzi Emausi, wakange uri kure neJerusarema masitadhia* makumi matanhatu.
\v 14 Zvino vaitaurirana pamusoro pezvinhu zvose zvakange zvaitika.
\v 15 Zvino zvakaitika kuti vachitaurirana nekubvunzana, Jesu amene wakaswedera akafamba navo,
\v 16 asi meso avo akange abatwa kuti vasamuziva.
\v 17 Zvino wakati kwavari: Inhaurirano rudzii idzi dzamunadzo pakati penyu muchifamba, uye makasuruvara?
\v 18 Umwe, zita rake rainzi Kiriyopasi, ndokupindura akati kwaari: Ndiwe woga mutorwa muJerusarema, usati aziva zvakaitikamo mazuva ano here?
\v 19 Zvino akati kwavari: Zvinhui? Ndokuti kwaari: Maererano naJesu weNazareta, waiva muporofita une simba pachiito nepashoko pamberi paMwari nevanhu vose;
\v 20 uye kuti vapristi vakuru nevatongi vedu vakamukumikidza sei kuti atongerwe rufu, uye vakamuroverera pamuchinjikwa.
\v 21 Asi isu taivimba kuti ndiye waizodzikunura vaIsraeri. Uye pamusoro peizvi zvose, nhasi izuva retatu zvinhu izvi zvaitika.
\v 22 Asi vamwe vakadzi vekwedu vatishamisa, vanga vafumira kuguva;
\v 23 zvino vati vachishaiwa mutumbi wake, vauya vachiti vaona chiratidzo chevatumwa, vati mupenyu.
\v 24 Uye vamwe vevaiva nesu vaenda kuguva, vakawana sezvanga zvarehwa nevakadzi; asi iye havana kumuona.
\v 25 Zvino iye akati kwavari: Imwi vekusanzwisisa, uye mune moyo inononoka kutenda zvose vaporofita zvavakataura!
\v 26 Kristu wakange asingafaniri kutambudzika zvinhu izvi, ndokupinda pakubwinya kwake here?
\v 27 Ndokutanga kuna Mozisi nevaporofita vose, akadudzira kwavari mumagwaro ose zvinhu zviri maererano naye.
\p
\v 28 Zvino vakaswedera kumusha kwavakange vachienda; iye akaita sewopfuura.
\v 29 Asi vakamumanikidza, vachiti: Garai nesu, nekuti koda kuvira, uye zuva raenda. Ndokupinda kunogara navo.
\v 30 Zvino zvakaitika agere navo pakudya, wakatora chingwa akaropafadza, akamedura ndokupa kwavari.
\v 31 Zvino meso avo ndokuzarurwa, ndokumuziva; \add iye\add* ndokunyangarika pameso avo.
\v 32 Zvino vakataurirana \add vachiti\add*: Moyo yedu yanga isingapisi mukati medu here paanga achitaura nesu munzira, nepaanga achitizarurira magwaro?
\p
\v 33 Zvino vakasimuka neawa iroro, ndokudzokera Jerusarema, vakawana vanegumi neumwe vakaungana nevaiva navo,
\v 34 vachiti: Ishe wamuka zvirokwazvo; waonekwa naSimoni.
\v 35 Vakarondedzera zvinhu \add zvakaitika\add* munzira, uye kuti wakazikamwa navo sei pakumedura chingwa.
\p
\v 36 Zvino vakati vachataura zvinhu izvozvi, Jesu amene wakamira pakati pavo, akati kwavari: Rugare kwamuri.
\v 37 Asi vakavhunduswa, vakatya, vakafunga kuti vaona mweya.
\v 38 Zvino akati kwavari: Munotambudzikirei, uye mifungo inomukirei mumoyo yenyu?
\v 39 Tarirai maoko angu netsoka dzangu, kuti ndini ndomene. Ndibatei, muone, nekuti mweya hauna nyama nemafupa, sezvamunoona ndinazvo.
\v 40 Zvino wakati areva izvi akavaratidza zvanza netsoka \add dzake\add*.
\v 41 Zvino vakati vachigere kutenda nekuda kwekufara vachishamisika, akati kwavari: Mune chikafu pano here?
\v 42 Zvino vakamupa nhindi yehove yakagochwa nezinga reuchi.
\v 43 Ndokutora ndokudya pamberi pavo.
\p
\v 44 Zvino wakati kwavari: Awa mashoko andakataura kwamuri ndichiri nemwi, kuti zvinhu zvose zvinofanira kuzadziswa, zvakanyorwa pamurairo waMozisi, ne\add pa\add*vaporofita ne\add pa\add*Mapisarema maererano neni.
\v 45 Ipapo akazarura kunzwisisa kwavo, kuti vanzwisise magwaro.
\v 46 Ndokuti kwavari: Zvakanyorwa saizvozvi, uye zvakafanira Kristu kutambudzika, nekumuka kuvakafa zuva retatu,
\v 47 uye kuti kutendeuka nekangamwiro yezvivi zviparidzirwe marudzi ose muzita rake, kutanga paJerusarema.
\v 48 Uye imwi muri zvapupu zvezvinhu izvi.
\v 49 Zvino tarirai, ini ndinotuma chivimbiso chaBaba vangu pamusoro penyu; asi imwi garai muguta reJerusarema, kusvikira mafukidzwa nesimba rinobva kumusoro.
\s Kukwira kwaJesu
\p
\v 50 Zvino akavatungamirira kunze kusvikira Bhetaniya, ndokusimudza maoko ake akavaropafadza.
\v 51 Zvino zvakaitika achavaropafadza, akaparadzana navo, akakwidzwa kudenga.
\v 52 Zvino vakamufugamira, vakadzokera Jerusarema vane mufaro mukuru;
\v 53 uye vakarambira mutembere, vachirumbidza nekutenda Mwari.

\c 24
\s Kumuka kwaJesu
\p
\v 1 Zvino ne\add mu\add*si wekutanga wevhiki, mambakwedza, vakauya kuguva, vakatakura zvinonhuhwira zvavakange vagadzirira, nevamwe vanavo.
\v 2 Zvino vakawana ibwe rakakunguruswa kubva paguva.
\v 3 Vakabva vapinda vakasawana mutumbi waIshe Jesu.
\v 4 Zvino zvikaitika vakakanganiswa nazvo, zvino tarira, varume vaviri vakamira navo vakapfeka nguvo dzinopenya;
\v 5 zvino vachiri kutya, ndokukotamisa zviso pasi, \add varume\add* vakati kwavari: Munotsvakirei mupenyu pevakafa?
\v 6 Haasi pano, asi wamuka; rangarirai kuti wakataura sei kwamuri achiri muGarirea,
\v 7 achiti: Mwanakomana wemunhu unofanira kukumikidzwa mumaoko evanhu vezvivi, nekurovererwa pamuchinjikwa, uye pazuva retatu amukezve.
\v 8 Zvino vakarangarira mashoko ake.
\p
\v 9 Zvino vakadzoka vachibva guva, akaudza zvinhu izvi zvose kuvanegumi neumwe nekune vamwe vose.
\v 10 Vaiva Maria Magidharini naJohwana naMaria \add mai\add* vaJakobho, nevamwe vavaiva navo, vakaudza vaapositori zvinhu izvi.
\v 11 Zvino mashoko avo akaonekera sekutaura kusina maturo pamberi pavo, uye havana kuvatenda.
\v 12 Asi Petro wakasimuka akamhanyira kuguva; ndokukotama akadongorera, akaona micheka yerineni yakaradzikwa yoga; ndokuenda, ashamisika mukati make nezvakange zvaitika.
\s Jesu unosangana nevaviri vanoenda Emausi
\p
\v 13 Zvino tarira, pazuva irero vaviri vavo vaifamba vachienda kumusha wainzi Emausi, wakange uri masitadhia* makumi matanhatu kubva kuJerusarema.
\v 14 Zvino ivo vaitaurirana pamusoro pezvinhu izvi zvose zvakange zvaitika.
\v 15 Zvino zvakaitika kuti vachitaurirana nekubvunzana, Jesu amene wakaswedera akafamba navo,
\v 16 asi meso avo akange abatwa kuti vasamuziva.
\v 17 Zvino wakati kwavari: Mashoko ei awa amunokurukura muchifamba, uye makasuruvara?
\v 18 Umwe, zita rake rainzi Kiriyopasi, ndokupindura akati kwaari: Ndiwe woga mutorwa muJerusarema, usati aziva zvakaitikamo mumazuva ano here?
\v 19 Zvino akati kwavari: Zvinhui? Ivo vakati kwaari: Zviri maererano naJesu weNazareta, waiva murume muporofita une simba pachiito nepashoko pamberi paMwari nevanhu vose;
\v 20 uye kuti vapristi vakuru nevatongi vedu vakamukumikidza sei kuti atongerwe rufu, uye vakamuroverera pamuchinjikwa.
\v 21 Asi isu taivimba kuti ndiye waizodzikunura Israeri. Asiwo kunze kweizvi zvose, nhasi rino zuva retatu kubva zvaitika zvinhu izvi.
\v 22 Asi vamwewo vakadzi vekwedu vatishamisa, vanga vafumira kuguva;
\v 23 zvino vati vasingawani mutumbi wake, vauya vachiti vaona chiratidzo chevatumwawo, vati mupenyu.
\v 24 Uye vamwe vevaiva nesu vaenda kuguva, vakawanawo zvakadaro vakadzi sezvavakange vareva; asi iye havana kumuona.
\v 25 Zvino iye akati kwavari: Haiwa imwi vekusanzwisisa, uye mune moyo ine chinono kutenda zvose vaporofita zvavakataura!
\v 26 Ko Kristu wakange asingafaniri kutambudzika \add ne\add*zvinhu izvi, ndokupinda pakubwinya kwake here?
\v 27 Ndokutanga kuna Mozisi nekuvaporofita vose, akadudzira kwavari mumagwaro ose zvinhu zviri maererano naye.
\p
\v 28 Zvino vakaswedera kumusha kwavakange vachienda; iye ndokuita sewopfuurira.
\v 29 Asi vakamumanikidza, vachiti: Garai nesu, nekuti koda kuvira, uye zuva ranyura. Ndokupinda kunogara navo.
\v 30 Zvino zvakaitika agere navo pakudya, wakatora chingwa akaropafadza, akamedura ndokupa kwavari.
\v 31 Zvino meso avo ndokuzarurwa, ndokumuziva; iye ndokunyangarika kwavari.
\v 32 Zvino vakataurirana \add vachiti\add*: Moyo yedu yanga isingapisi mukati medu here paanga achitaura nesu munzira, nepaanga achitizarurira magwaro?
\p
\v 33 Zvino vakasimuka neawa iroro, vakadzokera kuJerusarema, vakawana vanegumi neumwe vakaungana nevaiva navo,
\v 34 vachiti: Ishe wamuka zvirokwazvo, waonekwa naSimoni.
\v 35 Ivo vakarondedzera zvinhu \add zvakaitika\add* munzira, uye kuti wakazikanwa navo sei pakumedura chingwa.
\p
\v 36 Zvino vakati vachataura zvinhu izvozvi, Jesu amene wakamira pakati pavo, akati kwavari: Rugare kwamuri.
\v 37 Asi vakavhunduswa, vakatya, vakafunga kuti vaona mweya.
\v 38 Zvino akati kwavari: Munotambudzikirei, uye mifungo inomukirei mumoyo yenyu?
\v 39 Tarirai maoko angu netsoka dzangu, kuti ndini ndomene. Ndibatei, muone, nekuti mweya hauna nyama nemafupa, sezvamunoona ndinazvo.
\v 40 Zvino wakati areva izvi akavaratidza maoko netsoka.
\v 41 Zvino vakati vachigere kutenda nekuda kwekufara vachishamisika, akati kwavari: Mune chinodyika pano here?
\v 42 Zvino vakamupa nhindi yehove yakagochwa neyezinga reuchi.
\v 43 Iye ndokutora akadya pamberi pavo.
\p
\v 44 Zvino wakati kwavari: Awa mashoko andakataura kwamuri ndichiri nemwi, kuti zvinhu zvose zvinofanira kuzadziswa, zvakanyorwa pamurairo waMozisi, ne\add pa\add*vaporofita ne\add pa\add*Mapisarema maererano neni.
\v 45 Ipapo akazarura kunzwisisa kwavo, kuti vanzwisise magwaro.
\v 46 Ndokuti kwavari: Zvakanyorwa saizvozvi, saizvozvo zvakafanira Kristu kutambudzika, nekumuka kuvakafa zuva retatu,
\v 47 uye kuti kutendeuka nekanganwiro yezvivi zviparidzirwe marudzi ose muzita rake, kutanga paJerusarema.
\v 48 Uye imwi muri zvapupu zvezvinhu izvi.
\v 49 Zvino tarirai, ini ndinotuma chivimbiso chaBaba vangu pamusoro penyu; asi imwi garai muguta reJerusarema, kusvikira mafukidzwa nesimba rinobva kumusoro.
\s Kukwira kwaJesu
\p
\v 50 Zvino akavatungamirira kunze kusvikira Bhetaniya, ndokusimudza maoko ake akavaropafadza.
\v 51 Zvino zvakaitika achavaropafadza, akaparadzana navo, akakwidzwa kudenga.
\v 52 Zvino vakamufugamira, vakadzokera kuJerusarema vane mufaro mukuru;
\v 53 uye vakagara nguva dzose mutembere, vachirumbidza nekutenda Mwari. Ameni

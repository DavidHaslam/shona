\c 24
\s Kumuka kwaJesu
\p
\v 1 Zvino ne\add mu\add*si wekutanga wevhiki, mambakwedza, vakauya kubwiro, vakabata zvinonhuhwira zvavakanga vagadzira nevamwe vanavo.
\v 2 Vakawana ibwe rakakunguruswa kubva pabwiro.
\v 3 vakapinda, vakasawana mutumbi waIshe Jesu.
\v 4 Zvino zvikaitika vachakakanganiswa nazvo, tarira, varume vaviri vakamira navo vane nguvo dzinopenya;
\v 5 zvino vachiri kutya vakakotamisa zviso, \add vatumwa\add* vakati kwavari: Munotsvakirei mupenyu pavakafa?
\v 6 Haapo pano, asi wamuka; rangarirai kuti wakataura sei kwamuri achiri muGarirea,
\v 7 achiti: Mwanakomana womunhu unofanira kukumikidzwa mumaoko avanhu vezvivi, nokurovererwa pamuchinjikwa, nezuva retatu agomukazve.
\v 8 Vakarangarira mashoko ake.
\p
\v 9 Vakadzoka vachibva kubwiro, vakaudza zvinhu izvi zvose vanegumi neumwe nevamwe vose.
\v 10 Vaiva Maria Magidharini naJohwana naMaria \add mai\add* vaJakobho, nevamwe vavaiva navo, vakaudza vaapositori izvi.
\v 11 Mashoko awa akaita sengano dzisina maturo kwavari; vakasaatenda.
\v 12 Zvino Petro akasimuka, akamhanyira kubwiro; akadongorera akakotama, akaona micheka yerineni yakaradzikwa yoga; ndokudzoka, ashamiswa mukati make nezvakanga zvaitika.
\s Jesu unosangana nevaviri vanoenda Emausi
\p
\v 13 Zvino tarira, pazuva irero vamwe vaviri vavo vakanga vachienda kumusha wainzi Emausi, wakanga uri kure neJerusarema masitadhia* makumi matanhatu;
\v 14 vakanga vachitaurirana pamusoro pezvinhu zvose zvakanga zvaitika.
\v 15 Zvino zvakaitika kuti vachitaurirana nokubvunzana, Jesu amene akaswedera, akafamba navo,
\v 16 asi meso avo akanga abatwa kuti vasamuziva.
\v 17 Akati kwavari: Inhaurirano dzei idzi dzamunadzo pakati penyu muchifamba makasuruvara?
\v 18 Umwe, zita rake rainzi Kiriyopasi, akapindura akati kwaari: Ndiwe woga mutorwa muJerusarema, usati aziva zvakaitikamo mazuva ano here?
\v 19 Akati kwavari: Zvinyi? Vakati kwaari: Maererano naJesu weNazareta, waiva muporofita une simba pabasa napashoko pamberi paMwari napavanhu vose;
\v 20 uye kuti vapristi vakuru navatongi vedu vakamukumikidza sei kuvatongi kuti atongerwe rufu, vakamuroverera pamuchinjikwa.
\v 21 Asi isu taivimba kuti ndiye waizodzikunura vaIsraeri. Asi pamusoro peizvi zvose, nhasi rava zuva retatu zvinhu izvi zvaitika.
\v 22 Asi vamwe vakadzi vokwedu vatishamisa, vanga vafumira kubwiro;
\v 23 zvino vati vachishaiwa muviri wake, vauya vachiti vaona chiratidzo chevatumwa, vakati mupenyu.
\v 24 Zvino vamwe vevaiva nesu, vaenda kubwiro, vakawana sezvanga zvarehwa navakadzi; asi iye havana kumuona.
\v 25 Zvino iye akati kwavari: Imwi vokusanzwisisa, mune moyo inononoka kutenda zvose zvakataurwa nevaporofita!
\v 26 Kristu wakanga asingafaniri kutambudzika zvinhu izvi, nokupinda pakubwinya kwake here?
\v 27 Ndokutanga kuna Mozisi navaporofita vose, akadudzira kwavari magwaro ose zvinhu zviri maererano naye.
\p
\v 28 Zvino vakaswedera pedo nemusha kwavakanga vachienda; iye akaita sewoda kupfuura.
\v 29 Asi vakamugombedzera, vachiti: Garai nesu, nekuti koda kuvira, zuva raenda. Ndokupinda kundogara navo.
\v 30 Zvino zvakaitika agere navo pakudya, akatora chingwa akaropafadza, akamedura ndokupa kwavari.
\v 31 Meso avo ndokuzaruka, vakamuziva; akanyangarika pameso avo.
\v 32 Vakataurirana \add vachiti\add*: Moyo yedu yanga isingapisi mukati medu paanga achitaura nesu munzira, nepaanga achitizarurira magwaro here?
\p
\v 33 Vakasimuka nenguva iyoyo, vakadzokera Jerusarema, vakawana vanegumi neumwe vakaungana pamwe nevaiva navo.
\v 34 Vachiti: Ishe wamuka zvirokwazvo; waonekwa naSimoni.
\v 35 Vakarondedzera zvinhu \add zvakaitika\add* munzira, uye kuti wakazikamwa navo sei pakumedura chingwa.
\p
\v 36 Zvino vakati vachataura zvinhu izvozvi, Jesu amene akamira pakati pavo, akati kwavari: Rugare kwamuri!
\v 37 Asi vakavhunduka, vakatya, vakafunga kuti zvimwe vaona mweya.
\v 38 Zvino akati kwavari: Munotambudzika sei, uye mifungo inomukirei mumoyo yenyu?
\v 39 Tarirai maoko angu netsoka dzangu, kuti ndini ndimene. Ndibatei, muone, nekuti mweya haunenyama namafupa, sezvamunoona ndinazvo.
\v 40 Zvino wakati areva izvi akavaratidza zvanza netsoka \add dzake\add*.
\v 41 Zvino vakati vachigere kutenda nokufara vachishamiswa, akati kwavari: Mune chikafu pano here?
\v 42 Vakamupa nhindi yehove yakagochwa nezinga reuchi.
\v 43 Akatora akadya pamberi pavo.
\p
\v 44 Akati kwavari: Awa mashoko andakataura kwamuri ndichiri nemwi, kuti zvinhu zvose zvinofanira kuzadziswa, zvakanyorwa pamurairo waMozisi, ne\add pa\add*vaporofita nepaMapisarema pamusoro pangu.
\v 45 Ipapo akadziura kunzwisisa kwavo, kuti vanzwisise magwaro.
\v 46 Akati kwavari: Ndizvo zvakanyorwa, uye Kristu unofanira kutambudzika, nekumuka kuvakafa zuva retatu;
\v 47 uye kuti kutendeuka nekangamwiro yezvivi zvinofanira kuparidzirwa marudzi ose muzita rake, kutanga paJerusarema.
\v 48 Uye imwi muri zvapupu zvezvinhu izvi.
\v 49 Zvino tarirai, ini ndinotuma chipikirwa chaBaba vangu pamusoro penyu; asi imwi garai muguta reJerusarema kusvikira mafukidzwa nesimba rinobva kumusoro.
\s Kukwira kwaJesu
\p
\v 50 Zvino akavatungamirira kunze kusvikira Bhetaniya, ndokusimudza maoko ake akavaropafadza.
\v 51 Zvino zvakaitika achavaropafadza, akaparadzana navo, akakwidzwa kudenga.
\v 52 Zvino vakamunamata, vakadzokera Jerusarema vane mufaro mukuru;
\v 53 vakarambira mutembere, vachirumbidza nokutenda Mwari.

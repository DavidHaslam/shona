\c 5
\s Kubatwa kwehove zhinji
\p
\v 1 Zvino, vanhu vazhinji vakati vachimumanikidza kuti vanzwe shoko raMwari, iye amire pagungwa reGenesareta;
\v 2 akavona zvikepe zviviri zvimire pagungwa, asi vabati vehove vakanga vabuda mazviri, vachisuka vutava hwavo.
\v 3 Akapinda mune chimwe chikepe chaiva chaSimoni, akakumbira kwaari kuti abve pamhenderekedzo zvishoma apinde mumvura. Zvino akagara, akadzidzisa vanhu vazhinji, ari mugwa.
\v 4 Wakati apedza kutaura, akati kunaSimoni: Pinda kwakadzika mukande vutava bwenyu kuti mubate.
\v 5 Simoni akapindura, akati kwaari: Tenzi, takatambura vusiku bwose, tisingabati chinhu, asi zvamadaro imi, ndichakanda vutava.
\v 6 Vakati vaita izvozvo, vakakomba hove zhinji; vutava hwavo hwukabvaruka.
\v 7 Vakaninira vamwe \add vavo\add* vakanga vari mune chimwe chikepe, kuti vavuye kuzovabatsira. Vakavuya, vakazadza magwa ose ari maviri, akanga onyura.
\v 8 Zvino, Simoni Petro wakati achivona, akazviwisira pasi pamabvi aJesu, akati: Ibvai kwandiri, nokuti ndiri mutadzi Ishe.
\v 9 Nokuti wakanga ashamiswa iye, navose vaakanga anavo nokuwanda kwehove dzavakanga vabata.
\v 10 Ndizvo zvanga zvaitavo Jakobho naJohwani, vanakomana vaZebedhi, vaiva pamwechete naSimoni. Ipapo Jesu akati kuna Simoni: Usatya, kubva zvino uchabata vanhu.
\v 11 Zvino, vakati vaisa zvikepe kunyika, vakasiya zvose vakamutevera.
\s Jesu unoporesa munhu unamaperembudzi
\p
\v 12 Zvino kwakati ari kune rimwe guta, tarira, murume wakanga anamaperembudzi pamuviri wose; wakati achivona Jesu akazviwisira pasi nechiso, ndokukumbira kwaari, achiti: Ishe, kana muchida, munogona kundinatsa.
\v 13 ipapo akatambanudza ruvoko, akamubata, achiti: Ndinoda, chinatswa! Pakarepo maperembudzi akabva kwaari.
\v 14 Akamuraira kuti asavudza munhu, \add akati\add*: Enda undozviratidza kumuprista, ubayire pamusoro pakunatswa kwako zvakarairwa naMozisi, chive chapupu kwavari.
\v 15 Asi mukurumbira wake wakapararira nokupfuvurisa; gurumwandira guru rakavungana kuzomunzwa, nokuporeswa matenda avo.
\v 16 Asi iye wakaenda kunzvimbo dzerenje, akandonyengetera.
\s Jesu unoporesa munhu wakafa mitezo
\p
\v 17 Zvino kwakati nerimwe ramazuva iwayo wakanga achidzidzisa; vaFarisi navadzidzisi vomurairo vakanga vagerepo, vaibva kumisha yose yeGariri neJudhiya neJerusarema; simba raShe rakanga riri\add po\add* kuvaporesa.
\v 18 Zvino, tarira, varume vakanga vakatakura munhu panhovo wakanga akafa mitezo, vakatsvaka kupinda naye, nokumuisa pamberi pake.
\v 19 Zvino, vakati vachishaiwa pavangamupinza napo, nokuda kwegurumwandira, vakakwira pamusoro peimba, vakamuburusira mukati nenhovo yake, pamapfuriro pakati, pamberi paJesu.
\v 20 Iye akati achivona kutenda kwavo, akati kwavari: Murume, wakangamwirwa zvivi zvako.
\v 21 Vanyori navaFarisi vakatanga kufunga, vachiti: Ndianiko uyu unotaura achimhura Mwari? Ndianiko ungakangamwira zvivi, asi Mwari oga?
\v 22 Zvino Jesu, zvaaiziva mifungo yavo, akapindura, akati kwavari: Munofungeiko mumoyo yenyu?
\v 23 Chinyiko chakareruka, kuti: Wakangamwirwa zvivi zvako, kana kuti: Simuka, ufambe?
\v 24 Asi kuti muzive kuti Mwanakomana womunhu unesimba panyika rokukanganwira zvivi, (akati kunowakafa mitezo Ndinoti kwauri: Simuka, utore nhovo yako, uende kumba kwako.
\v 25 Akasimuka pakarepo pamberi pavo, akatora chaakanga avete pamusoro pacho, akaenda kumba kwake, achirumbidza Mwari.
\v 26 Vakashamiswa vose, vakarumbidza Mwari, vakatya kwazvo, vachiti: Tavona madambi nhasi!
\s Kudamwa kwaRevhi?
\s (Mat. 9. 9-13; Mar. 2. 13-17.)
\p
\v 27 Shure kwaizvozvo, wakabuda, akavona muteresi, wainzi Revhi, agere panotereswa, akati kwaari: Nditevere!
\v 28 Iye akasiya zvose, akasimuka, akamutevera.
\v 29 Revhi akamuitira mutambo mukuru mumba make; kukavapo vazhinji-zhinji vavateresi navamwe, vakanga vagere navo pakudya.
\v 30 VaFarisi navanyori vavo vakanyunyutira vadzidzi vake, vachiti: Munodyireiko navateresi navatadzi, nokumwa navo?
\v 31 Jesu akapindura, akati kwavari: Vasingarwari havatsvaki chiremba, asi vanorwara.
\v 32 Handina kuvuya kuzodana vakarurama, asi vatadzi, kuti vatendevuke.
\s Kuzvinyima zvokudya.
\s (Mat. 9. 14-17; Mar. 2. 18-22.)
\p
\v 33 Zvino vakati kwaari: Vadzidzi vaJohwani vanozvinyimireiko zvokudya kazhinji, vachikumbira; navaFarisi vanodaro vo, asi venyu vanodya nokumwa.
\v 34 Jesu akati kwavari: Mungadzivisa shamwari dzechikomba kudya, chikomba chiri kwavari here?
\v 35 Asi mazuva achasvika; achabiswa chikomba kwavari: vachazvinyima zvokudya namazuva iwayo.
\v 36 Akataura navo nomufananidzo, akati: Hakunomunhu uchabvarura chiremo panguvo itsva, akachiisa panguvo yakasakara; nokuti uchabvarura nguvo itsva, vuye chiremo chenguvo itsva hachinganzwani neyakasakara.
\v 37 Hakunomunhu uchadira waini itsva muhombodo tsaru; nokuti waini itsva ichaparusa hombodo, ikatevuka, nehombodo dzikafa vo;
\v 38 asi waini itsva inofanira kudirwa muhombodo itsva zvose zvichengeteke.
\v 39 Hakuna munhu unoti kana amwa tsaru, pakarepo ungazoda itsva. Nokuti unoti: Tsaru ndiyo yakaisvonaka.

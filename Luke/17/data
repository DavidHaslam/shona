\c 17
\s Zvigumbuso nekukangamwirana
\p
\v 1 Zvino wakati kuvadzidzi: Hazvigoneki kuti zvigumbuso zvisauya; asi une nhamo wazvinouya kubudikidza naye.
\v 2 Zvaiva nani kwaari kuti guyo rinorema riremberedzwe kupoteredza mutsipa wake, agokandirwa mugungwa, pakuti agumbuse umwe wavaduku ava.
\v 3 Muzvichenjerere: kana hama yako ikakutadzira, mudzore; uye kana akatendeuka, mukangamwire.
\v 4 Uye kana akutadzira kanomwe pazuva, akadzokerazve kwauri kanomwe, achiti: Ndatendeuka; uchamukangamwira.
\s Simba rekutenda; varanda pasina
\p
\v 5 Zvino vaapositori vakati kuna Ishe: Wedzerai kwatiri rutendo.
\v 6 Ishe ndokuti: Kana maiva nerutendo \add rwakaita\add* setsanga yemasitadha, maiti kumuhabhurosi uyu: Dzurwa, usimwe mugungwa, uye waikuteererai.
\p
\v 7 Asi ndeupi kwamuri une muranda unorima kana kufudza mombe, uchati kwaari apinda achibva kumunda: Swedera ugare pakudya.
\v 8 Asi ungarega here kuti kwaari: Gadzira zvandingadya, uzvisunge chiuno, undipakurire, kusvikira ndadya, ndikamwa; mushure udye nekumwa?
\v 9 Unotenda muranda, nekuti wakaita zvarairwa here? Handifungi.
\v 10 Saka saizvozvo imwi, kana maita zvose zvamakarairwa, muti: Tiri varanda pasina, taita zvataifanira kuita.
\s Jesu unoporesa vanamaperembudzi vanegumi
\p
\v 11 Zvino zvakaitika pakuenda kwake Jerusarema, kuti wakapfuura nepakati peSamaria neGarirea.
\p
\v 12 Zvino wakati achipinda mune umwe musha, akasongana nevarume gumi vaiva nemaperembudzi, vamire kure.
\v 13 Vakasimudza inzwi, vachiti: Jesu, Tenzi, tinzwirei ngoni!
\v 14 Zvino wakati achi\add va\add*ona, akati kwavari: Endai munozviratidza kuvapristi. Zvino zvakaitika kuti pavaienda, vakanatswa.
\v 15 Zvino umwe wavo wakati aona kuti waporeswa, akadzoka, achikudza Mwari nenzwi guru;
\v 16 ndokuwira pasi nechiso patsoka dzake, achimuvonga; zvino iye wakange ari muSamaria.
\v 17 Asi Jesu akapindura akati: Vanga vasiri vanegumi here vaporeswa? Vapfumbamwe varipi?
\v 18 Hapana kuwanikwa vadzokera kuzopa Mwari rukudzo, kunze kouyu mutorwa.
\v 19 Ipapo akati kwaari: Simuka uende; rutendo rwako rwakuponesa.
\s Ushe hwaMwari nekudzoka kwaShe
\p
\v 20 Zvino wakati achibvunzwa nevaFarisi kuti ushe hwaMwari hwunosvika rinhi, akavapindura, akati: Ushe hwaMwari hahwuuyi nekuonekwa.
\v 21 Uye havangati: Tarirai pano, Kana: Tarira uko. Nekuti tarirai, ushe hwaMwari hwuri mukati menyu.
\p
\v 22 Zvino wakati kuvadzidzi: Mazuva achasvika amuchashuva kuona rimwe ramazuva eMwanakomana wemunhu, asi hamunga\add ri\add*oni.
\v 23 Zvino vachati kwamuri: Tarirai pano, kana: Tarirai uko; Regai kuenda, kana kutevera.
\v 24 Nekuti semheni inopenya, ichibva kune rumwe \add rutivi\add* pasi pedenga ichivhenekera kusvikira kune rumwe \add rutivi\add* pasi pedenga, saizvozvo zvichaitawo Mwanakomana wemunhuwo nezuva rake.
\v 25 Asi kutanga unofanira kutambudzika zvizhinji, nekurashwa nezera iri.
\v 26 Zvino sezvazvakanga zvakaita nemazuva aNowa, ndizvo zvazvichaitawo mazuva emwanakomana wemunhu.
\v 27 Vaidya, vaimwa, vaiwana, vachiwaniswa, kusvikira zuva iro Nowa raakapinda naro muareka, mafashame akasvika, akavaparadza vese.
\v 28 Saizvozvowo sezvazvakanga zvakaitavo nemazuva aRoti; vaidya, vaimwa, vaitenga, vaitengesa, vaidzvara, vaivaka;
\v 29 asi nemusi uyo Roti waakabuda muSodoma, kwakanaya moto nesarufa zvichibva kudenga, zvikaparadza vese.
\v 30 Ndizvo zvazvichaitawo nezuva iro, Mwanakomana wemunhu raachabudiswa pachena naro.
\v 31 Nezuva iro, uyo unenge ari pamusoro peimba, nenhumbi dzake dziri mumba, ngaarege kuburuka ku\add ndo\add*dzitora; neuri kumunda ngaarege kudzokera shure.
\v 32 Rangarirai mukadzi waRoti.
\v 33 Ani nani unotsvaka kuponesa upenyu hwake ucharashikirwa nahwo, uye ani nani unorashikirwa nahwo uchahwuchengetedza.
\v 34 Ndinoti kwamuri: Neusiku uhwo vaviri vachava panhovo imwe, umwe uchatorwa, uye umwe uchasiiwa.
\v 35 Vakadzi vaviri vachakuya pamwe, umwe uchatorwa, uye umwe asiiwe.
\v 36 Vaviri vachava mumunda; umwe uchatorwa, uye umwe asiiwe.
\v 37 Vakabva vapindura vakati kwaari: Kupi Ishe? Ndokuti kwavari: Pane mutumbi, ndipo panounganira magora.

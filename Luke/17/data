\c 17
\s Zvigumbuso nokukangamwirana
\p
\v 1 Zvino wakati kuvadzidzi: Hazvingaitiki kuti zvigumbuso zvisavuya; asi vurombo \add kune\add* wazvinovuya naye.
\v 2 Zvaiva nani kwaari kuti guyo rinorema riremberedzwe pamutsipa wake, akandirwe mugungwa, pakuti agumbuse mumwe wavaduku ava.
\v 3 Muzvichenjerere: kana hama yako ikakutadzira, umudzore; kana akatendevuka, umukangamwire.
\v 4 Kunyange akutadzira kanomwe pazuva, akadzokerazve kwauri kanomwe, achiti: Ndatendevuka; umukangamwire.
\s Simba rokutenda; varanda pasina
\p
\v 5 Zvino vapositora vakati kunaShe: Wedzerai kwatiri kutenda.
\v 6 Ishe akati: Kana maiva nokutenda kwakaita setsanga yemasitadha, maiti kumuhabhurosi uyu: Dzurwa, usimwe mugungwa, ukakuteererai.
\v 7 Asi ndiani kwamuri ungava nomuranda unorima kana kufudza mombe, ungati kwaari achangopinda achibva kumunda: Swedera ugare pakudya.
\v 8 Asi ungarega here kuti kwaari: Ndigadzirire zvandingadya, uzvisunge chivuno, undipakurire, kusvikira ini ndadya, ndikamwa; mushure iwe ugozodya nokumwa?
\v 9 Ko ungatenda muranda, nokuti wakaita zvakanga zvarairwa here? Handifungi.
\v 10 Saka saizvozvo imwi, kana maita zvose zvamakarairwa, muti: Tiri varanda pasina, taita sezvataifanira kuita.
\s Jesu unoporesa vanamaperembudzi vanegumi
\p
\p
\v 11 Zvino zvakaitia pakuenda kwake Jerusarema, kuti wakapfuvura napakati peSamaria neGariri.
\v 12 Zvino wakati achipinda munomumwe musha, akasongana navarume vanegumi vaiva namaperembudzi, vamire kure.
\v 13 Vakasimudza inzwi, vachiti: Jesu, Tenzi, tinzwirei ngoni!
\v 14 Zvino wakati achi\add va\add*vona, akati kwavari: Endai mundozviratidza kuvapristi. Zvino zvakaitika kuti pavaienda, vakanatswa.
\v 15 Zvino mumwe wavo wakati avona kuti waporeswa, akadzoka, achikudza Mwari nenzwi guru;
\v 16 ndokuwira pasi nechiso patsoka dzake, achimuvonga; zvino iye wakanga ari muSamaria.
\v 17 Ipapo Jesu akapindura akati: Vanga vasiri vanegumi here vaporeswa? Vapfumbamwe varipiko?
\v 18 Hapana kuwanikwa wadzokera kuzopa Mwari rukudzo, kunze kouyu mutorwa.
\v 19 Ipapo akati kwaari: Simuka uende; kutenda kwako kwakuponesa.
\s ushe bwaMwari nokudzoka kwaShe
\p
\v 20 Zvino wakati achibvunzwa navaFarisi kuti ushe bwaMwari bwunosvika rinhi, akapindura, akati: Ushe bwaMwari habwuvuyi bwuchivonekwa.
\v 21 Uye havangati: Tarirai pano, Kana: Tarira uko. Nokuti tarirai, ushe bwaMwari bwuri mukati menyu.
\v 22 Zvino wakati kuvadzidzi: Mazuva achasvika amuchashuva kuvona rimwe ramazuva oMwanakomana womunhu, asi hamunga\add ri\add*voni.
\v 23 Zvino vachati kwamuri: Tarirai pano, kana: Tarirai uko; Regai kuenda, kana kutevera;
\v 24 nokuti semheni inopenya, ichibva kunorumwe \add rutivi\add* pasi pedenga ichivhenekera kusvikira kunorumwe \add rutivi\add* pasi pedenga, ndizvo zvichaitavo Mwanakomana womunhuvo nezuva rake.
\v 25 Asi kutanga unofanira kumbotambudzika zvizhinji, nokurashwa nezera iri.
\v 26 Zvino sezvazvakanga zvakaita namazuva aNowa, ndizvo zvazvichaitavo namazuva omwanakomana womunhu.
\v 27 Vaidya, vaimwa vaiwana, vachiwaniswa, kusvikira zuva iro Nowa raakapinda naro muareka, mafashame akasvika, akavaparadza vose.
\v 28 Saizvozvovo sezvazvakanga zvakaitavo namazuva aRoti; vaidya, vaimwa, vaitenga, vaitengesa, vaidzvara, vachivaka;
\v 29 asi nomusi uyo wakabuda Roti muSodoma, kwakanaya moto nesarufa zvichibva kudenga, zvikaparadza vose.
\v 30 Ndizvo zvazvichaitavo nezuva iro, Mwanakomana womunhu raachabudiswa pachena naro.
\v 31 Nezuva iro, unenge ari pamusoro peimba, nhumbi dzake dziri mumba, ngaarege kuburuka ku\add ndo\add*dzitora; nouri kumunda ngaarege kudzokera shure.
\v 32 Rangarirai mukadzi waRoti.
\v 33 Ani nani unotsvaka kuponesa upenyu bwake, ucharashikirwa nabwo, uye ani nani unorashikirwa nabwo uchabwuchengetedza.
\v 34 Ndinoti kwamuri: Novusiku ubwo vaviri vachava panhovo imwe, mumwe uchatorwa, mumwe uchasiiwa.
\v 35 Vakadzi vaviri vachakuya pamwe chete, mumwe uchatorwa, mumwe asiiwe.
\v 36 Vaviri vachava mumunda; mumwe uchatorwa, mumwe asiiwe.
\v 37 Ipapo vakapindura vakati kwaari: Kupiko Ishe? Akati kwavari: Panomutumbi, ndipo panovunganira magora.

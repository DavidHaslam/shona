\c 17
\s Zvigumbuso nokukangamwirana
\p
\v 1 Zvino wakati kuvadzidzi: Hazvingaitiki kuti zvigumbuso zvisauya; asi une nhamo \add* wazvinouya naye.
\v 2 Zvaiva nani kwaari kuti guyo rinorema riremberedzwe pamutsipa wake, akandirwe mugungwa, pakuti agumbuse umwe wavaduku ava.
\v 3 Muzvichenjerere: kana hama yako ikakutadzira, umudzore; kana akatendeuka, umukangamwire.
\v 4 Kunyange akutadzira kanomwe pazuva, akadzokerazve kwauri kanomwe, achiti: Ndatendeuka; umukangamwire.
\s Simba rokutenda; varanda pasina
\p
\v 5 Zvino vaapositori vakati kunaShe: Wedzerai kwatiri kutenda.
\v 6 Ishe akati: Kana maiva nokutenda kwakaita setsanga yemasitadha, maiti kumuhabhurosi uyu: Dzurwa, usimwe mugungwa, ukakuteererai.
\p
\v 7 Asi ndiani kwamuri ungava nomuranda unorima kana kufudza mombe, ungati kwaari achangopinda achibva kumunda: Swedera ugare pakudya.
\v 8 Asi ungarega here kuti kwaari: Ndigadzirire zvandingadya, uzvisunge chiuno, undipakurire, kusvikira ini ndadya, ndikamwa; mushure iwe ugozodya nokumwa?
\v 9 Ko ungatenda muranda, nokuti wakaita zvakanga zvarairwa here? Handifungi.
\v 10 Saka saizvozvo imwi, kana maita zvose zvamakarairwa, muti: Tiri varanda pasina, taita sezvataifanira kuita.
\s Jesu unoporesa vanamaperembudzi vanegumi
\p
\v 11 Zvino zvakaitika pakuenda kwake Jerusarema, kuti wakapfuura napakati peSamaria neGarirea.
\p
\v 12 Zvino wakati achipinda munomumwe musha, akasongana navarume vanegumi vaiva namaperembudzi, vamire kure.
\v 13 Vakasimudza inzwi, vachiti: Jesu, Tenzi, tinzwirei ngoni!
\v 14 Zvino wakati achi\add va\add*ona, akati kwavari: Endai mundozviratidza kuvapristi. Zvino zvakaitika kuti pavaienda, vakanatswa.
\v 15 Zvino umwe wavo wakati aona kuti waporeswa, akadzoka, achikudza Mwari nenzwi guru;
\v 16 ndokuwira pasi nechiso patsoka dzake, achimuvonga; zvino iye wakanga ari muSamaria.
\v 17 Ipapo Jesu akapindura akati: Vanga vasiri vanegumi here vaporeswa? Vapfumbamwe varipi?
\v 18 Hapana kuwanikwa wadzokera kuzopa Mwari rukudzo, kunze kouyu mutorwa.
\v 19 Ipapo akati kwaari: Simuka uende; kutenda kwako kwakuponesa.
\s ushe hwaMwari nokudzoka kwaShe
\p
\v 20 Zvino wakati achibvunzwa navaFarisi kuti ushe hwaMwari hwunosvika rinhi, akapindura, akati: Ushe hwaMwari hahwuuyi hwuchionekwa.
\v 21 Uye havangati: Tarirai pano, Kana: Tarira uko. Nokuti tarirai, ushe hwaMwari hwuri mukati menyu.
\p
\v 22 Zvino wakati kuvadzidzi: Mazuva achasvika amuchashuva kuona rimwe ramazuva oMwanakomana womunhu, asi hamunga\add ri\add*oni.
\v 23 Zvino vachati kwamuri: Tarirai pano, kana: Tarirai uko; Regai kuenda, kana kutevera;
\v 24 nokuti semheni inopenya, ichibva kunorumwe \add rutivi\add* pasi pedenga ichivhenekera kusvikira kunorumwe \add rutivi\add* pasi pedenga, ndizvo zvichaitavo Mwanakomana womunhuvo nezuva rake.
\v 25 Asi kutanga unofanira kumbotambudzika zvizhinji, nokurashwa nezera iri.
\v 26 Zvino sezvazvakanga zvakaita namazuva aNowa, ndizvo zvazvichaitavo namazuva omwanakomana womunhu.
\v 27 Vaidya, vaimwa vaiwana, vachiwaniswa, kusvikira zuva iro Nowa raakapinda naro muareka, mafashame akasvika, akavaparadza vose.
\v 28 Saizvozvovo sezvazvakanga zvakaitavo namazuva aRoti; vaidya, vaimwa, vaitenga, vaitengesa, vaidzvara, vachivaka;
\v 29 asi nomusi uyo wakabuda Roti muSodoma, kwakanaya moto nesarufa zvichibva kudenga, zvikaparadza vose.
\v 30 Ndizvo zvazvichaitavo nezuva iro, Mwanakomana womunhu raachabudiswa pachena naro.
\v 31 Nezuva iro, unenge ari pamusoro peimba, nhumbi dzake dziri mumba, ngaarege kuburuka ku\add ndo\add*dzitora; nouri kumunda ngaarege kudzokera shure.
\v 32 Rangarirai mukadzi waRoti.
\v 33 Ani nani unotsvaka kuponesa upenyu hwake, ucharashikirwa nahwo, uye ani nani unorashikirwa nahwo uchahwuchengetedza.
\v 34 Ndinoti kwamuri: Nousiku uhwo vaviri vachava panhovo imwe, umwe uchatorwa, umwe uchasiiwa.
\v 35 Vakadzi vaviri vachakuya pamwechete, umwe uchatorwa, umwe asiiwe.
\v 36 Vaviri vachava mumunda; umwe uchatorwa, umwe asiiwe.
\v 37 Ipapo vakapindura vakati kwaari: Kupiko Ishe? Akati kwavari: Panomutumbi, ndipo panounganira magora.

\c 17
\s Zvigumbuso nokukangamwirana
\p
\v 1 Zvino wakati kuvadzidzi: Hazvingaitiki kuti zvigumbuso zvisavuya. Asi unenhamo wazvinovuya naye.
\v 2 Zvaiva nani kwaari kuti guyo risungirirwe pamutsipa wake, akandirwe mugungwa, pakuti agumbuse mumwe wavaduku ava.
\v 3 Muzvihenjerere: kana hama yako ikakutadzira, umudzive; kana akatendevuka, umukangamwire.
\v 4 Kunyange akutadzira kanomwe nezuva rimwe, akadzokerazve kwauri kanomwe, achiti: Ndatendevuka; umukangamwire.
\s Simba rokutenda. Varanda pasina.
\p
\v 5 Zvino vapositora vakati kunaShe: Tiwedzerei kutenda kwedu.
\v 6 Ishe akati: Kana maiva nokutenda kwakaita setsanga yemasitadha, maiti kumuhabhurosi: Dzurwa, usimwe mugungwa, uchakuteererai.
\v 7 Asi ndiani kwamuri ungava nomuranda unorima, kana unofudza mombe, akati kwaari, achibva kumunda: Vuya, ugare pakudya.
\v 8 Handiti ungadoti kwaari: Ndigadzirire zvandingadya, uzvisunge chivuno, undipakurire, kusvikira ini ndadya, ndikamwa; mushure iwe ugozodya, nokumwa?
\v 9 Ko ungatenda muranda, zvaaita zvakanga zvarairwa here? Handifungi.
\v 10 Saizvozvo nemwivo, kana maita zvose zvamarairwa, muti: Tiri varanda pasina, takaita sezvataifanira kuita.
\s Jesu unoporesa vanamaperembudzi vanegumi
\p
\p
\v 11 Zvino wakati achienda Jerusarema, akapfuvura napaSamaria neGariri.
\v 12 Zvino wakati achipinda munomumwe musha, akasongana navarume vanegumi vaiva namaperembudzi, vamire kure.
\v 13 Vakasimudza manzwi, vachiti: Jesu, Tenzi, tinzwirei ngoni!
\v 14 Zvino wakati achi\add va\add*vona, akati kwavari: Endai mundozviratidza kuvaprista, Vakati vachienda, vakapora.
\v 15 Zvino mumwe wavo, wakati avona kuti ndaporeswa, akadzoka, achikudza Mwari nenzwi guru;
\v 16 ndokuwira pasi nechiso patsoka dzake, akamuvonga. Zvino iye wakanga ari muSamaria.
\v 17 Ipapo Jesu akapindura akati: Havana kuporeswa vanegumi here? Vapfumbamwe varipiko?
\v 18 Hapana kuwanikwa wadzokera kuzokudza Mwari, asi uyu mutorwa.
\v 19 Ipapo akati kwaari: Simuka, uende; kutenda kwako kwakuponesa.
\s Vushe bwaMwari, nokudzoka kwaShe
\p
\v 20 Zvino wakati achibvunzwa navaFarisi kuti vushe bwaMwari bwunosvika rinhi, akapindura, akati: Vushe bwaMwari habwuvuyi bwuchivonekwa.
\v 21 Vuye havangati: Tarirai pano, Kana: Tarira uko. Nokuti tarirai, vushe bwaMwari bwuri mukati menyu.
\v 22 Akati kuvadzidzi vake: Mazuva achasvika amuchatsvaka kuvona rimwe ramazuva oMwanakomana womunhu, asi hamunga\add ri\add*voni.
\v 23 Vachati kwamuri: Tarirai pano! Tarirai uko! Regai kuenda, kana kutevera;
\v 24 nokuti semheni inopenya, ichibva kunorumwe \add rutivi\add* pasi pedenga ichivhenekera kusvikira kunorumwe \add rutivi\add* pasi pedenga, ndizvo zvichaita Mwanakomana womunhuvo nezuva rake.
\v 25 Asi unofanira kumbotambudzika zvizhinji, nokurashwa nezera iri.
\v 26 Zvino sezvazvakanga zvakaita namazuva aNowa, ndizvo zvazvichaitavo namazuva omwanakomana womunhu.
\v 27 Vaidya, vaimwa vaiwana, vachiwaniswa, kusvikira zuva rakapinda Nowa muareka, mapopoma akasvika, ikaparadza vose.
\v 28 Sezvazva kanga zvakaita vo namazuva aRoti; vaidya, nokumwa, nokutenga, nokutengesa, nokusima, nokuvaka;
\v 29 asinomusi wakabuda Roti muSodoma, moto nesarufa zvakanaya. Zvichibva kudenga, zvikavaparadza vose.
\v 30 Ndizvo zvazvichaita vo nezuva iro, Mwanakomana womunhu raachavonekwa naro.
\v 31 Nezuva iro, uri pamusoro peimba, nhumbi dzake dziri mumba, ngaarege kuburuka kundodzitora; saizvozvo vo, uri kumunda ngaarege kudzokera kunezviri shure.
\v 32 Rangarirai mukadzi waRoti.
\v 33 Aninani unotsvaka kungwarira vupenyu bwake, ucharashikirwa nabwo, vuye aninani unorashikirwa nabwo, uchabwuraramisa.
\v 34 Ndinoti kwamuri: Vusiku ubwo varume vaviri vachava panhovo imwe, mumwe uchatorwa, mumwe uchasiyiwa.
\v 35 Vakadzi vaviri vachakuya pamwe chete, mumwe uchatorwa, mumwe uchasiyiwa.
\v 36 Vaviri vachava kumunda, mumwe uchatorwa, mumwe uchasiyiwa.
\v 37 Ipapo vakapindura, vakati, kwaari: Ipiko, Ishe? Akati kwavari: Apo panomutumbu, ndipo panovunganiravo magora.

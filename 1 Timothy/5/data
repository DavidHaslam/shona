\c 5
\s Ukama nevatana nechirikadzi
\p
\v 1 Usajinyura mukuru, asi umugamuchire sababa, vaduku savanun'una,
\v 2 vakadzi vakuru sanamai, vaduku sehanzvadzi neutsvene hwose.
\v 3 Kudza chirikadzi dziri chirikadzi zvirokwazvo.
\v 4 Asi kana chero chirikadzi ipi ine vana kana vazukuru, ngavatange ivo kudzidza rukudzo paimba yavo, vadzosere zvakafanira kuvabereki vavo nekuti ndizvo zvakanaka zvinogamuchirwa pamberi paMwari.
\v 5 Zvino uyo uri chirikadzi zvirokwazvo yakasiyiwa yoga, inovimba naMwari, inogara pamikumbiro neminyengetero siku nesikati.
\v 6 Asi iyo inoraramira kuzvifadza yakafa ichiri mhenyu.
\v 7 Uye raira zvinhu izvi, kuti varege kuva nechavangapomerwa.
\v 8 Asi kana munhu asingachengeti vokwake, zvikuru veimba \add yake\add*, waramba kutenda, wakaipa kukunda usingatendi.
\v 9 Chirikadzi ngairege kuverengwa iri pasi pemakore makumi matanhatu, yaiva mukadzi womurume mumwe chete,
\v 10 inopupurirwa mabasa akanaka, kana yakarera vana, kana yaigamuchira vaeni, kana yaishambidza tsoka dzavatsvene, kana yaibatsira vari mumatambudziko, kana yaichenjerera mabasa ose akanaka.
\v 11 Asi urambe chirikadzi duku, nekuti kana dzochiva zvinopesana naKristu, dzotsvaka kuwanikwa;
\v 12 dzava nemhosva, nekuti dzarasa rutendo rwekutanga;
\v 13 uye ipapo dzinodzidza usimbe dzichipotedza dzimba; uye hadzizi simbe chete, asi vaitiwo vamakuhwa, vashereketi, vachitaura zvavasingafaniri.
\v 14 Naizvozvo ndinoda kuti \add chirikadzi\add* duku dziwanikwe, dzibereke vana, dzichengete dzimba \add dzadzo\add*, dzirege kutongopa muvengi mukana wokupomera nawo.
\v 15 Nekuti vamwe vatotsauka vachitevera Satani.
\v 16 Kana murume upi noupi kana mukadzi unotenda ane chirikadzi, ngaadzibatsire, kereke irege kuremedzwa, kuti igobatsira chirikadzi chaidzo.
\s Vakuru vanobata navanodzidzisa
\p
\v 17 Vatariri vanobata zvakanaka ngavaverengerwe savanofanirwa nokukudzwa kwakapetwa kaviri, zvikuru avo vanobata pashoko napakudzidzisa.
\v 18 Nekuti rugwaro runoti: Usasunga muromo wenzombe inopura; uye: Mubati wakafanirwa nomubairo wake.
\v 19 Usangogamuchira mhaka inopomerwa mutariri, kunze kwemberi kwezvapupu zviviri kana zvitatu.
\v 20 Vanotadza uvatsiure pamberi pavose, kuti vamwewo vave nokutya.
\v 21 Ndino\add ku\add*raira kwazvo pamberi paMwari, naIshe Jesu Kristu, navatumwa vakasanangurwa, kuti uchengete zvinhu izvi usingagari watotonga, kana kuita chinhu uchitsaura vanhu.
\v 22 Usakurumidza kuisa maoko pamusoro pomunhu, kana kugovana pazvivi zvavamwe; uzvichengete uri mutsvene.
\v 23 Usachiramba uchingomwa mvura, asi ushandise waini shoma nekuda komudumbu mako noundonda hwako hwekazhinji.
\v 24 Zvivi zvavamwe vanhu zvinogara zvaonekwa pachena, zvinotungamirira kukutongwa zvavamwe zvichitevera,
\v 25 Saizvozvowo mabasa akanaka anogara aonekwa pachena, naasina kudaro haangavanzwi.

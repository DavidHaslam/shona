\c 1
\s Kwaziso
\p
\v 1 Pauro, muapositori waShe Jesu Kristu nokuraira kwaMwari Muponesi wedu, nokwaShe Jesu Kristu, tariro yedu;
\v 2 kuna Timotio mwana \add wangu\add* chaiye pakutenda: Nyasha, ngoni, \add no\add*rugare zvinobva kuna Mwari Baba vedu naJesu Kristu Ishe wedu.
\s Timotio ngaaraire vadzidzisi venhema
\p
\v 3 Sezvandakakukurudzira kuti ugare paEfeso, ndichienda Makedhonia kuti uraire vamwe kuti varege kudzidzisa dzimwe dzidziso,
\v 4 kana kurangarira ngano nenhoroondo dzamazita amadzibaba dzisingaperi, zvinongomutsa nharo pane kutsigisa kwaMwari kuri mukutenda.
\v 5 Asi chinangwa chomurairo ndirwo rudo runobva pamoyo wakachena nehana yakanaka nokutenda kusinganyengeri;
\v 6 pana izvozvi vamwe vakabva vakatsaukira kukutaura kusina maturo;
\v 7 vachishuva kuva vadzidzisi vomurairo, vasingazivi zvavanoreva kana zvavanosimbisa.
\v 8 Asi tinoziva kuti murairo wakanaka kana munhu achiushandisa zviri pamurairo,
\v 9 achiziva izvi, kuti murairo hauna kuitirwa munhu wakarurama, asi vasina murairo navasingateereri, vasingadi Mwari navatadzi, vasiri vatsvene, navasingatendi, nemhondi dzamadzibaba, nemhondi dzanamai, vanoshinja vanhu;
\v 10 mhombwe, ngochani, navanopamba vanhu, varevi venhema, vaputsi vemhiko, uye kana chimwe chiriko chinopesana nedzidziso mhenyu;
\v 11 sezvinoreva evhangeri yokubwinya kwaMwari wakaropafadzwa, yakakumikidzwa kwandiri.
\s Pauro unovonga kuti Mwari wakamuisa pabasa rake
\p
\v 12 Ndinomuvongawo iye Kristu Jesu Ishe wedu wakandigonesa, nokuti wakati ndakatendeka, akandiisa pakushumira,
\v 13 \add Ini\add* ndaimbova mumhuri waMwari nomutambudzi nomutuki; asi ndakawana ngoni nokuti ndakaita nokusaziva pakusatenda;
\v 14 asi nyasha dzaShe wedu dzakawedzeresa nokutenda norudo ruri munaKristu Jesu.
\v 15 Ishoko rakatendeka rinofanira kugamuchirwa kwazvo, kuti Kristu Jesu wakavuya munyika kuzoponesa vatadzi, avo vandiri mukuru wavo;
\v 16 asi nokuda kwaizvozvi ndakagamuchira ngoni, kuti mandiri ini mukuru Jesu Kristu aratidze moyo murefu wose, kuti ndive muenzaniso kuna vanozotenda kwaari, paupenyu hwusingaperi.
\v 17 Zvino kuna iye Ishe wokusingaperi, usingafi, usingavonekwi, Mwari woga wakachenjera \add ngakuve\add* nokukudzwa nokubwinya kusvikira rinhi narinhi. Ameni.
\s Pauro unopa Timotio basa rake
\p
\v 18 Murairo uyu ndinokumikidza kwauri, Timotio mwana \add wangu\add*, sezviporofita zvakatanga kuitika pamusoro pako, kuti nazvo urwe kurwa kwakanaka;
\v 19 wakabata kutenda nehana yakanaka; iyo vamwe vakati vairasa zvichienderana nokutenda vakaputsikirwa nechikepe;
\v 20 \add vamwe\add* vavo ndiHimenio naArekizandro, vandakakumikidza kuna Satani, kuti vadzidze kusamhura Mwari.

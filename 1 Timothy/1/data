\c 1
\s Kwaziso
\p
\v 1 Pauro, muapositori waJesu Kristu nekuraira kwaMwari Muponesi wedu, nekwaIshe Jesu Kristu, tariro yedu,
\v 2 kuna Timotio mwana \add wangu\add* chaiye parutendo: Nyasha, ngoni, \add ne\add*rugare zvinobva kuna Mwari Baba vedu naJesu Kristu Ishe wedu.
\s Timotio ngaaraire vadzidzisi venhema
\p
\v 3 Sezvandakakukurudzira kuti ugare paEfeso, ndichienda Makedhonia, kuti uraire vamwe kuti varege kudzidzisa dzimwe dzidziso,
\v 4 kana kurangarira ngano nenhoroondo dzamazita emadzibaba dzisingaperi, zvinomutsa gakava pane kutsigisa kwaMwari kuri murutendo.
\v 5 Asi chinangwa chemurairo rudo rwunobva pamoyo wakachena nehana yakanaka nerutendo rwusinganyepedzeri;
\v 6 pane izvozvi vamwe vakatsvedza vakatsaukira kukutaura kusina maturo;
\v 7 vachishuva kuva vadzidzisi vemurairo, vasingazivi zvavanoreva kana zvavanosimbisa.
\v 8 Asi tinoziva kuti murairo wakanaka, kana munhu achiushandisa zviri pamurairo,
\v 9 achiziva izvi, kuti murairo hauna kuitirwa munhu wakarurama, asi vasina murairo nevasingateereri, vasingadi Mwari nevatadzi, vasiri vatsvene, nevasingatendi, nemhondi dzemadzibaba, nemhondi dzana amai, vanoponda vanhu;
\v 10 mhombwe, ngochani, nevanopamba vanhu, varevi venhema, vaputsi vemhiko, uye kana chimwe chiriko chinopesana nedzidziso mhenyu;
\v 11 sezvinoreva evhangeri yekubwinya kwaMwari wakaropafadzwa, yakakumikidzwa kwandiri.
\s Pauro unovonga kuti Mwari wakamuisa pabasa rake
\p
\v 12 Uye ndinomuvonga Kristu Jesu Ishe wedu wakandigonesa, nekuti wakati ndakatendeka, akandiisa paushumiri,
\v 13 \add Ini\add* ndaimbova munyombii nemushushi nemutuki; asi ndakawana ngoni nekuti ndakaita nekusaziva pakusatenda;
\v 14 asi nyasha dzaIshe wedu dzakawedzeresa nerutendo, nerudo rwuri muna Kristu Jesu.
\v 15 Ishoko rakatendeka rinofanira kugamuchirwa chose, kuti Kristu Jesu wakavuya munyika kuzoponesa vatadzi, avo vandiri mukuru wavo;
\v 16 asi nekuda kwaizvozvi ndakawana ngoni, kuti mandiri ini mukuru Jesu Kristu aratidze moyo murefu wose, uve muenzaniso kuna vanozotenda kwaari, paupenyu hwusingaperi.
\v 17 Zvino kuna iye Ishe wekusingaperi, usingafi, usingavonekwi, Mwari woga wakachenjera \add ngakuve\add* nekukudzwa nekubwinya kusvikira rinhi narinhi. Ameni.
\s Pauro unopa Timotio basa rake
\p
\v 18 Murairo uyu ndinokumikidza kwauri, Timotio mwana \add wangu\add*, sezviporofita zvakatanga kuitika pamusoro pako, kuti nazvo urwe kurwa kwakanaka;
\v 19 wakabata rutendo nehana yakanaka, iyo vamwe vakati vairasa zvichienderana nerutendo vakaputsikirwa nechikepe;
\v 20 \add vamwe\add* vavo ndiHimenio naArekizandro, vandakakumikidza kuna Satani, kuti vadzidze kusanyomba.

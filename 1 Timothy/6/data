\c 6
\s Varanda navatenzi
\p
\v 1 Vose vari varanda pasi pejoko ngavaverenge vatenzi vavo savanofanirwa nokukudzwa kose, kuti zita raMwari nedzidziso zvirege kumhurwa.
\v 2 Avo vana vatenzi vanotenda, ngavarege ku\add va\add*zvidza zvadziri hama, asi zvikuru ngavavashandire, nokuti vakatendeka uye vanodikamwa vagovani vemibairo. Dzidzisa zvinhu izvi ukurudzire.
\s Kuraira kokupedzisira
\p
\v 3 Kana kunomunhu unodzidzisa zvinopesana \add nezvizvi\add*, asingabvumiri mashoko awa mapenyu, mashoko aShe wedu Jesu Kristu, nekudzidziso inofambirana nokunamata Mwari,
\v 4 unongozvikudza asingazivi chinhu, asi unongokarira mibvunzo nenharo dzemashoko panobva gakava, kutuka, kufungidzira kwakaipa,
\v 5 nokukakavadzana kwavanhu vanomurangariro wakaodzwa, vakarasikirwa nechokwadi, vachiti kunamata Mwari ndizvo zvinofumisa. Zviparadzanise nezvakadaro.
\v 6 Asi uMwari nokugutsikana ndiwo mubairo mukuru;
\v 7 nokuti hatina kuvuya nechinhu panyika, zviri pachena \add kuti\add* hatigoniwo kubuda nechinhu.
\v 8 asi kana tine zvokudya nezvokufuka tichagutsikana naizvozvi.
\v 9 Asi vanoshuva kufuma vanowira mukuidzwa nomumusungo, nomukuchiva koupenzi kuzhinji kunokuvadza, zvinonyudza vanhu mukuparadzwa nokuputswa,
\v 10 nokuti kuda mari ndiwo mudzi wezvakaipa zvose; uyo vamwe vakati vachishuva vakatsauswa pakutenda, vakazvibaya neshungu zhinji.
\v 11 Asi iwe, haiwa munhu waMwari, tiza zvinhu izvi; utevere kururama, uMwari, kutenda, rudo, moyo murefu, \add no\add*unyoro.
\v 12 Irwa kurwa kwakanaka kokutenda, ubatisise upenyu hwusingaperi, hwawakadanirwawo kwahwuri, ukapupura kupupura kwakanaka pamberi pezvapupu zvizhinji.
\v 13 Ndinokuraira pachiso chaMwari, unoraramisa zvinhu zvose naKristu Jesu, wakapupura kupupura kwakanaka pamberi paPontio Pirato;
\v 14 kuti uchengete murairo usina gwapa, usina chaungapomerwa, kusvikira pakuonekwa kwaShe wedu Jesu Kristu;
\v 15 kwaachazoratidza panguva dzake, iye oga Wakaropafadzwa noWamasimbaose, Mambo wamadzimambo naIshe wamadzishe;
\v 16 iye oga usingafi, ugere pachiedza chisingasvikiki; usina kumboonekwa nomunhu, kana kugona kuona; kukudzwa nesimba risingaperi \add zviri\add* kwaari. Ameni.
\v 17 Raira vakafuma panyika ino, kuti varege kuzvikudza, kana kuvimba nefuma isingavimbiki, asi naMwari mupenyu, unotipa zvinhu zvose achiwanza kuti tifare \add nazvo\add*;
\v 18 kuti vaite zvakanaka, kuti vave vafumi pamabasa akanaka, vagadzirire kupa, vachishuva kudyidzana;
\v 19 vazvirongedzere nheyo yakanaka yenguva inovuya, kuti vabatisise upenyu hwusingaperi.
\v 20 Haiwa, Timotio, chengetedza icho chawakakumikidzwa, ufuratire kutaura kusina maturo nokupikisa kwezvinonzi ruzivo rwusati rwuri ruzivo;
\v 21 irwo vamwe vakati vachipupura vakazorashika pakutenda. Nyasha \add ngadzive\add* newe. Ameni.

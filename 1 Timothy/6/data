\c 6
\s Varanda navatenzi
\p
\v 1 Vese vari varanda pasi pejoko, ngavaverenge vatenzi vavo sevanofanirwa nerukudzo rwose, kuti zita raMwari nedzidziso zvirege kunyombwa.
\v 2 Nevane vatenzi vanotenda ngavarege ku\add va\add*zvidza, zvadziri hama, asi zvikuru ngava\add va\add*shandire, nokuti vakatendeka uye vanodikanwa vagovani vemubairo. Dzidzisa zvinhu izvi ukurudzire.
\s Kuraira kwekupedzisira
\p
\v 3 Kana munhu achidzidzisa zvakasiyana \add nezvizvi\add*, uye asingabvumiri mashoko awa mapenyu, aIshe wedu Jesu Kristu, nekudzidziso inoenderana nekunamata Mwari,
\v 4 unongozvikudza, asingazivi chinhu, asi unongokarira mibvunzo nenharo dzemashoko, panobva godo, gakava, kutuka, kufungidzira kwakaipa,
\v 5 kukakavadzana kwevanhu vane murangariro wakaodzwa, vakarasikirwa nechokwadi, vachiti kunamata Mwari ndizvo zvinofumisa. Zviparadzanise nevakadaro.
\v 6 Asi kunamata Mwari nekugutsikana ndizvo zvinofumisa kwazvo;
\v 7 Nokuti hatina kuuya nechinhu panyika, zviri pachena kuti hatigoni kubuda nechinhu;
\v 8 asi kana tine kudya nezvekufuka tichagutsikana neizvozvi.
\v 9 Asi vanoshuva kufuma vanowira mumuedzo ne\add mu\add*musungo, ne\add mu\add*kuchiva kweupenzi kuzhinji kunokuvadza, zvinonyudza vanhu mukuparadzwa nekuputswa;
\v 10 Nokuti kuda mari ndiwo mudzi wezvakaipa zvese; uyo vamwe vakati vachishuva vakatsauswa parutendo, vakazvibaya neshungu zhinji.
\v 11 Asi iwe, haiwa munhu waMwari, tiza zvinhu izvi; utevere kururama, kunamata Mwari, rutendo, rudo, moyo murefu, \add ne\add*unyoro.
\v 12 Irwa kurwa kwakanaka kwerutendo, batisisa upenyu hwusingaperi, hwawakadanirwawo kwahwuri, ukabvumawo kubvuma kwakanaka pamberi pezvapupu zvizhinji.
\v 13 Ndinokuraira pamberi paMwari, unoraramisa zvinhu zvese, naKristu Jesu, wakapupura kupupura kwakanaka pamberi paPondiyo Pirato,
\v 14 kuti uchengete murairo usina gwapa, usina chaungapomerwa, kusvikira pakuonekwa kwaIshe wedu Jesu Kristu,
\v 15 kwaacharatidza panguva dzake, iye Wakaropafadzwa neWemasimbaose oga, Mambo wemadzimambo naIshe wemadzishe,
\v 16 iye ega une kusafa, ugere pachiedza chisingasvikiki, hakuna umwe wevanhu wakambomuona, kana kugona kuona; kukudzwa nesimba risingaperi \add zviri\add* kwaari. Ameni.
\v 17 Raira vakafuma panyika ino, kuti varege kuzvikudza, kana kuvimba nefuma isingavimbiki, asi muna Mwari mupenyu, unotipa zvinhu zvese achiwanza kuti kufara;
\v 18 vaite zvakanaka, kuti vave vafumi pamabasa akanaka, vagadzirire kupa, \add ne\add*kugovana;
\v 19 vazvirongedzere nheyo yakanaka yenguva inouya, kuti vabatisise upenyu hwusingaperi.
\v 20 Haiwa, Timotio, chengetedza icho chawakabatiswa, ufuratire kutaura kusina maturo nekupikisa kwezvinonzi ruzivo rwusati rwuri irwo;
\v 21 irwo vamwe vakati vachibvuma vakarasika maererano nerutendo. Nyasha \add ngadzive\add* newe. Ameni.

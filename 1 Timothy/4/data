\c 4
\s Kutsauka panguva yekupedzisira
\p
\v 1 Zvino Mweya unoreva zvakajeka kuti panguva dzokupedzisira vamwe vachatsauka pakutenda, vachiteerera mweya inonyengera nedzidziso dzemweya yetsvina,
\v 2 pakunyengera kwavarevi venhema, vakapiswa pahana dzavo nedare rinopisa,
\v 3 vachidzivisa kuwanana, kurega \add chimwe\add* chikafu chakasikwa naMwari kuti chigamuchirwe nokuvonga navanotenda vanoziva chokwadi.
\v 4 Nekuti chose chisikwa chaMwari chakanaka, uye hakuna chingafanira kurashwa kana chichigamuchirwa nokuvonga;
\v 5 Nekuti chinoitwa chitsvene neshoko raMwari nemunyengetero.
\s Timotio ave wakatendeka pabasa raMwari
\p
\v 6 Kana uchiyevudzira hama zvinhu izvi, uchava mushumiri wakanaka waJesu Kristu, wakafundwa namashoko okutenda needzidziso yakanaka, yawakatevera nokuchenjerera.
\v 7 Asi urambe ngano dzakaipa nedzechembere. Uzvirovedze pauMwari.
\v 8 Nekuti kurovedza muviri kunobatsira zvishoma, asi uMwari hunobatsira pazvinhu zvose, zvahune chivimbiso cheupenyu hwazvino nehwunouya.
\v 9 \add I\add*shoko rakatendeka, rinofanira kugamuchirwa kose.
\v 10 Nekuti naizvozvo isu tose tinoshanda nesimba, nokushorwa, nekuti tinovimba naMwari mupenyu, unova Muponesi wavanhu vose, zvikuru waavo vanotenda.
\v 11 Raira zvinhu izvi udzidzise:
\v 12 Kusava nomunhu unozvidza uduku hwako, asi uve muenzaniso wavanotenda, pashoko pamufambiro, parudo, paMweya, pakutenda, \add na\add*pautsvene.
\v 13 Kusvikira ndasvika, ngwarira pakurava, pakuraira \add na\add*pakudzidzisa.
\v 14 Usashaya hanya nechipo chiri mauri, chawakapiwa nechiporofita, nokuiswa maoko outariri.
\v 15 Funganya pamusoro pezvinhu izvi, uzvipe nomoyo wose kwazviri, kuti kupfuurira mberi kwako kuonekwe kuna vose.
\v 16 Uzvichenjerere iwe nedzidziso. Urambire pazviri, nekuti mukuita izvi, uchazviponesa iwe navanokunzwa.

\c 4
\s Kutsauka panguva yekupedzisira
\p
\v 1 Zvino Mweya unoreva zvakajeka, kuti panguva dzekupedzisira vamwe vachatsauka parutendo, vachiteerera mweya inonyengera nedzidziso dzemadhimoni,
\v 2 paunyepedzeri hwevanoreva nhema, vakapiswa pahana dzavo pachavo nedare rinopisa,
\v 3 vachidzivisa kuwanana \add uye\add* kurega kudya Mwari kwaakasika kuti chigamuchirwe nekuvonga nevanotenda uye vanoziva chokwadi.
\v 4 Nekuti chose chisikwa chaMwari chakanaka, uye hakuna chingafanira kurashwa kana chichigamuchirwa nekuvonga;
\v 5 Nekuti chinoitwa chitsvene neShoko raMwari nemunyengetero.
\s Timotio ave wakatendeka pabasa raMwari
\p
\v 6 Kana uchiraira hama zvinhu izvi, uchava mushumiri wakanaka waJesu Kristu, wakafundwa nemashoko erutendo needzidziso yakanaka, yaunonyatsotevera.
\v 7 Asi urambe ngano dzakaipa nedzechembere. Uzvirovedze pauMwari;
\v 8 nekuti kurovedza muviri kunobatsira zvishoma; asi uMwari hunobatsira pazvinhu zvose, zvahune chivimbiso cheupenyu hwazvino nehwunouya.
\v 9 Shoko iri rakatendeka uye rinofanirwa nekugamuchirwa kose.
\v 10 Nekuti naizvozvo nesu tinoshanda nesimba, nekushorwa, nekuti tinovimba naMwari mupenyu, unova Muponesi wevanhu vose, zvikuru weavo vanotenda.
\v 11 Raira zvinhu izvi udzidzise.
\v 12 Kusava nemunhu unozvidza uduku hwako, asi uve muenzaniso wevanotenda pashoko, pamufambiro, parudo, paMweya, parutendo, \add ne\add*pautsvene.
\v 13 Kusvikira ndasvika, ngwarira pakuverenga, pakuraira, \add ne\add*padzidziso.
\v 14 Usashaya hanya nechipo chiri mauri, chawakapiwa kubudikidza nechiporofita pamwe nekuiswa maoko eutariri.
\v 15 Funganya pamusoro pezvinhu izvi, uve pazvinhu izvi, kuti kupfuurira mberi kwako kuonekwe kune vose.
\v 16 Uzvichenjerere iwe nedzidziso. Urambire pazviri, nekuti mukuita izvi, uchazviponesa iwe pamwe nevanokunzwa.

\c 2
\s Mirairo yokushumira pamwe
\p
\v 1 Naizvozvo pakutanga kwezvose ndinokurudzira \add kuti\add* mikumbiro, minyengetero, kureverera \add ne\add*kupa kuvonga zviitirwe vanhu vose;
\v 2 Nekuti madzimambo navose vane masimba kuti tigare upenyu hwerugare nerunyararo pauMwari hwose nerukudzo.
\v 3 Nekuti izvi zvakanaka uye zvinogamuchirwa pamberi paMwari Muponesi wedu,
\v 4 uyo unoda kuti vanhu vose vaponeswe, uye vasvike pakuziva chokwadi.
\v 5 Nekuti \add kuna\add* Mwari mumwe chete, nomurevereri mumwe chete pakati paMwari navanhu, \add ndiye\add* munhu Kristu Jesu,
\v 6 wakazvipa amene \add kuva\add* rudzikunuro rwavose, \add chive\add* chapupu panguva dzakafanira,
\v 7 icho chandagadzirwa \add kuva\add* muparidzi nomuapositori (ndinoreva zvirokwazvo, muna Kristu, handirevi nhema), mudzidzisi wavahedheni pakutenda nechokwadi.
\s Zvinofanira kuita vakadzi
\p
\v 8 Naizvozvo ndinoda kuti varume vanyengetere panzvimbo dzose, vachisimudza maoko matsvene, vasina kutsamwa nekupikisana.
\v 9 Saizvozvowo, kuti vakadzi vazvishongedze zvakafanira, vanokunyara nokuzvidzora; kete nevhudzi rakarukwa, kana ndarama, kana maparera*, kana nguvo dzinodhura;
\v 10 asi zvakafanira vakadzi vanoti tinoshumira Mwari nemabasa akanaka.
\v 11 Mukadzi ngaadzidze mukunyarara nokuzviisa pasi kose.
\v 12 Asi handitenderi mukadzi kuti adzidzise, kana kuti ave nesimba pamusoro pomurume, asi ave mukunyarara.
\v 13 Nekuti Adhamu wakatanga kuvumbwa, tevere Evha;
\v 14 naAdhamu haana kunyengerwa, asi mukadzi anyengerwa wakava mukudarika,
\v 15 asi vachaponeswa kubudikidza nokubereka vana, kana vachirambira mukutenda norudo, noutsvene nekuzvidzora.

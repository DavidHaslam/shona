\c 2
\s Mirairo yekushumira pamwe
\p
\v 1 Naizvozvo pakutanga kwezvose ndinokurudzira \add kuti\add* mikumbiro, minyengetero, kureverera \add ne\add*kupa kuvonga zviitirwe vanhu vose;
\v 2 Nekuti madzimambo nevose vari panzvimbo dzakakwirira kuti tigare upenyu hwerugare nerunyararo pauMwari hwose nerukudzo;
\v 3 nekuti izvi zvakanaka uye zvinogamuchirwa pamberi paMwari Muponesi wedu,
\v 4 uyo unoda kuti vanhu vose vaponeswe, uye vasvike pakuziva chokwadi.
\v 5 Nekuti \add kuna\add* Mwari umwe, nemurevereri umwe pakati paMwari navanhu, \add ndiye\add* munhu Kristu Jesu,
\v 6 wakazvipa amene \add kuva\add* rudzikunuro rwevose, \add chive\add* chapupu panguva dzakafanira,
\v 7 icho chandagadzirwa \add kuva\add* muparidzi nemuapositori (ndinoreva zvirokwazvo, muna Kristu, handirevi nhema), mudzidzisi wevahedheni parutendo nechokwadi.
\s Zvinofanira kuita vakadzi
\p
\v 8 Naizvozvo ndinoda kuti varume vanyengetere panzvimbo dzose, vachisimudza maoko matsvene, vasina kutsamwa nekupikisana.
\v 9 Saizvozvowo, kuti vakadzi vazvishongedze nezvipfeko zvakafanira, vane kunyara nekuzvidzora, kwete nevhudzi rakarukwa, kana ndarama, kana maparera*, kana nguvo dzinodhura,
\v 10 asi zvakafanira vakadzi vanoti vanoshumira Mwari nemabasa akanaka.
\v 11 Mukadzi ngaadzidze mukunyarara nekuzviisa pasi kose.
\v 12 Asi handitenderi mukadzi kuti adzidzise, kana kuti ave nesimba pamusoro pemurume, asi ave mukunyarara.
\v 13 Nekuti Adhamu wakatanga kuumbwa, tevere Evha;
\v 14 naAdhamu haana kunyengerwa, asi mukadzi anyengerwa wakava mukudarika,
\v 15 asi vachaponeswa kubudikidza nekubereka vana, kana vachirambira murutendo nerudo, neutsvene nekuzvidzora.

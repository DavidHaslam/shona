\c 3
\s Utariri hwekereke
\p
\v 1 \add I\add*shoko rakatendeka \add rekuti:\add* Kana munhu achishuva basa reutariri, unoshuva basa rakanaka.
\v 2 Naizvozvo mutariri unofanira kuva usina chaangapomerwa, murume wemukadzi umwe, wakangwara, wakasvinura, unozvibata, unoitira vaeni rudo, nyanzvi pakudzidzisa,
\v 3 usiri chidhakwa, usingafariri kurwa, usingakariri mibairo yakaipa, asi wakadzikama, usina gakava, usingakariri mari;
\v 4 unobata imba yake pachake zvakanaka, une vana vanozviisa pasi nekukudza kose,
\v 5 nekuti kana munhu asingazivi kubata imba yake pachake, uchachengeta sei kereke yaMwari?
\v 6 Asava mutendi mutsva, kuti zvimwe nekukudzwa angawira mukupiwa mhosva kwadhiabhorosi.
\v 7 Uyezve unofanira kuva neuchapupu hwakanaka kubva kune vari kunze, kuti zvimwe arege kuwira mukumhurwa ne\add mu\add*musungo wadhiabhorosi.
\v 8 Saizvozvo vadhikoni* \add ngavave\add* vanokudzwa, vasina manzwi maviri, vasingadi waini zhinji, vasingakariri fuma yakaipa,
\v 9 vanochengeta chakavanzika cherutendo muhana yakachena.
\v 10 Naivava ngavatange kuidzwawo, ipapo vangashumire, vasina chavangapomerwa.
\v 11 Saizvozvo vakadzi \add vavo ngavave\add* vanokudzwa, kwete vacheri, vakasvinura, vakatendeka pazvose.
\v 12 Vadhikoni ngavave varume vane mukadzi umwe, vanobata vana vavo nedzimba dzavo pachavo zvakanaka.
\v 13 Nekuti avo vakashumira zvakanaka, vanozviwanira chimiro chakanaka, nekutsunga kukuru parutendo rwuri muna Kristu Jesu.
\v 14 Zvinhu izvi ndinokunyorera, ndichitarisira kuuya kwauri nekukurumidza;
\v 15 asi kana ndikanonoka, kuti uzive kuti unofanira kufamba sei mumba maMwari, inova kereke yaMwari mupenyu, mbiru nehwaro hwechokwadi.
\v 16 Zvinotendekawo \add kuti\add* chakavanzika chekunamata Mwari chikuru; Mwari wakaratidzwa panyama, wakanzi wakarurama pamweya, wakaonekwa nevatumwa, akaparidzwa kuvahedheni, akatendwa panyika, akakwidzwa mukubwinya.

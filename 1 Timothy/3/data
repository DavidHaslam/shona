\c 3
\s Utariri hwekereke
\p
\v 1 \add I\add*shoko rakatendeka \add rokuti:\add* Kana munhu achishuva basa routariri, unoshuva basa rakanaka.
\v 2 Naizvozvo mutariri unofanira kuva usina chaangapomerwa, murume womukadzi mumwe, wakangwara, wakasvinura, unozvibata, unoitira vaeni rudo, unoziva kudzidzisa,
\v 3 usiri chidhakwa, usingafariri kurwa, usingakariri mibairo yakaipa; asi wakadzikama, usina gakava, usingakariri mari;
\v 4 unobata imba yake zvakanaka, une vana vanozviisa pasi nokukudza kose;
\v 5 Nekuti kana munhu asingazivi kubata imba yake, ungachengeta seiko kereke yaMwari?
\v 6 Asava mutendi mutsva, kuti zvimwe nokukudzwa angawira mukutongwa kumwe nadhiabhorosi
\v 7 Uyezve unofanira kupupurirwa zvakanaka navari kunze, kuti zvimwe arege kuwira mukumhurwa nemumusungo wadhiabhorosi.
\v 8 Saizvozvo vadhikoni* \add ngavave\add* vanokudzwa, vasina manzwi maviri, vasingadi waini zhinji, vasingakariri fuma yakaipa;
\v 9 vanochengeta chakavanzika chokutenda muhana yakachena.
\v 10 Naivava ngavatange kuidzwawo, ipapo vashumire kana vasina chavangapomerwa.
\v 11 Saizvozvowo vakadzi \add vavo ngavave\add* vanokudzwa, kwete vacheri, vakasvinura, vakatendeka pazvose.
\v 12 Vadhikoni ngavave varume vanomukadzi mumwe, vanobata vana vavo nedzimba dzavo zvakanaka.
\v 13 Nekuti avo vakashumira zvakanaka, vanozviwanira chimiro chakanaka nokutsunga kukuru pakutenda kuri muna Kristu Jesu.
\v 14 Zvinhu izvi ndinokunyorera, ndichitarisira kuuya kwauri nokukurumidza;
\v 15 zvino kana ndikanonoka, \add ndinoda\add* kuti uzive kuti unofanira kufamba sei mumba maMwari, inova kereke yaMwari mupenyu, mbiru nehwaro hwechokwadi.
\v 16 Hazvipikiswi \add kuti\add* chakavanzika chokunamata Mwari chikuru kwazvo; Mwari wakaratidzwa panyama, wakanzi wakarurama pamweya, wakaonekwa navatumwa, akaparidzwa pakati pavahedheni, akatendwa panyika, akakwidzwa mukubwinya.

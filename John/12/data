\c 12
\s Maria unozodza tsoka dzaJesu nemafuta
\p
\v 1 Zvino mazuva matanhatu pasika ichigere kusvika, Jesu wakasvika Bhetaniya, paiva naRazaro wakange afa, waakamutsa kuvakafa.
\v 2 Ipapo vakamuitira chirayiro, Marita aka\add va\add*shandira; naRazaro wakange ari umwe wevakange vagere naye pakudya.
\v 3 Zvino Maria akatora paundi* yamafuta enadhi*, anomutengo mukuru, akazodza tsoka dzaJesu, akapusika tsoka dzake nevhudzi rake; imba ikazadzwa nekunhuhwira kwamafuta.
\v 4 Ipapo umwe wevadzidzi vake, Judhasi Isikariyoti waSimoni wakange achazomutengesa, akati:
\v 5 Mafuta awa aregerei kutengeswa nemadhenari* mazana matatu, akapiwa varombo?
\v 6 Wakareva izvi kwete kuti wakava nehanya nevarombo, asi nekuti waiva mbavha; waigara nechikwama, achitakura zvaiiswamo.
\v 7 Jesu ndokuti: Muregei; wamachengetera zuva rekuvigwa kwangu.
\v 8 Nekuti varombo munavo nguva dzose, asi ini hamuneni nguva dzose.
\v 9 Naizvozvo chaunga chikuru chavaJudha chakaziva kuti uripo; ndokuuya kwete nekuda kwaJesu chete, asi kuti vaone Razarowo, waakange amutsa kuvakafa.
\v 10 Asi vapristi vakuru vakatora zano kuti vauraye naRazarovo;
\v 11 nekuti nekuda kwake vazhinji vevaJudha vaibva, vachitenda kuna Jesu.
\s Jesu unogamuchirwa paJerusarema
\p
\v 12 Mangwana chaunga chikuru chakange chauya kumutambo, chakati chanzwa kuti Jesu wouya Jerusarema,
\v 13 vakatora matavi emichindwe, vakabuda kunomuchingamidza, vakadanidzira, \add vachiti\add*: Hosana*! Wakaropafadzwa unouya muzita raShe, Mambo wevaIsraeri.
\v 14 Jesu ndokuti awana dhongwana, akagara pamusoro paro, sezvazvakanyorwa, \add zvichinzi\add*:
\v 15 Usatya, mukunda weZiyoni; tarira, Mambo wako unouya, agere pamusoro pedhongwana redhongi.
\v 16 Vadzidzi vake havana kunzwisisa zvinhu izvi pakutanga; asi Jesu wakati akudzwa, vakazorangarira kuti zvinhu izvi zvakange zvakanyorwa pamusoro pake, uye vakange vamuitira zvinhu izvi.
\v 17 Naizvozvo chaunga chaiva naye paakadana Razaro kuti abude mubwiro, nekumumutsa kuvakafa, chakapupura.
\v 18 Saka chaunga chakamuchingamidzavo, nekuti vakange vanzwa kuti wakaita chishamiso ichochi.
\v 19 Naizvozvo vaFarisi vakataurirana, \add vachiti\add*: Munoona henyu kuti hamubatsiri chinhu; tarirai nyika inomutevera.
\s Jesu unovaudza zvorufu rwake nekukudzwa kwake
\p
\v 20 Zvino kwaiva nevamwe vaGiriki pakati pavakange vakwira kunoshumira kumutambo;
\v 21 ndivo vakauya kuna Firipi weBhetisaidha reGarirea, vakamukumbira vachiti: Ishe, tinoda kuona Jesu.
\v 22 Firipi akasvika akaudza Andiriyasi; uye Andiriyasi naFiripi vakaudza Jesu.
\v 23 Jesu ndokuvapindura achiti: Nguva yasvika yekuti Mwanakomana wemunhu akudzwe.
\v 24 Zvirokwazvo, zvirokwazvo, ndinoti kwamuri: Kunze kwekuti tsanga yezviyo yawira muvhu ikafa, inogara iri yoga; asi kana ikafa, inobereka zvibereko zvizhinji.
\v 25 Uyo unoda upenyu hwake ucharashikirwa nahwo; neunovenga upenyu hwake panyika ino uchahwuchengeta kusvikira kuupenyu hwusingaperi.
\v 26 Kana munhu achindishandira, ngaanditevere; nepandinenge ndiri ini, muranda wangu uchavapovo. Kana munhu achindishandira, Baba vachamukudza.
\v 27 Ikozvino mweya wangu unotambudzika; ndichatiyi? Baba, ndiponesei panguva ino. Asi ndizvo zvandauyira panguva ino.
\v 28 Baba, rumbidzai zita renyu. Ipapo inzwi rakauya richibva kudenga, \add richiti\add*: Ndatorikudza, uye ndicharikudzazve.
\v 29 Zvino chaunga chakange chimire chichi\add zvi\add*nzwa chakati: Kwatinhira. Vamwe vakati: Mutumwa wataura naye.
\v 30 Jesu akapindura akati: Inzwi iri harina kuuya nekuda kwangu, asi nekuda kwenyu.
\v 31 Zvino ndiko kutongwa kwenyika ino; zvino mutungamiriri wenyika ino uchadzingirwa panze.
\v 32 Neni, kana ndasimudzwa panyika, ndichakwevera vese kwandiri.
\v 33 Wakareva izvozvi achiratidza kufa kwaaizofa nako.
\v 34 Chaunga chakamupindura, \add chichiti\add*: Isu takanzwa pamurairo kuti Kristu uchagara nekusingaperi; zvino moreva sei imwi, kuti: Mwanakomana wemunhu unofanira kusimudzwa? Ndiani uyu Mwanakomana wemunhu?
\v 35 Jesu Ndokuti kwavari: Chiedza chichinemwi chinguva chiduku. Fambai muchine chiedza, zvimwe rima ringakukundai; unofamba murima haazivi kwaanoenda,
\v 36 Muchine chiedza, tendai kuchiedza, kuti muve vana vechiedza. Jesu wakareva zvinhu izvi, akabva, akazvivanza kwavari.
\v 37 Asi kunyange akange aita zvishamiso zvizhinji pamberi pavo, havana kutenda kwaari;
\v 38 kuti shoko raIsaya muporofita rizadzisike, raakareva \add achiti\add*: Ishe, ndiani wakatenda zvatakaparidza? Neruoko rwaShe rwakaratidzwa kuna ani?
\v 39 Naizvozvo vakange vasingagoni kutenda, nekuti Isaya wakatizve:
\v 40 Wakapofumadza meso avo, akawomesa moyo wavo; kuti varege kuona nemeso kana kunzwisisa nemoyo, vagotendeuka ndigovaporesa.
\v 41 Isaya wakareva zvinhu izvozvi, paakaona kubwinya kwake, akareva iye.
\v 42 Asi kunyange zvakadaro, pakati pevatongi, vazhinji vakatenda kwaari; asi nekuda kwevaFarisi vakange vasingamupupuri, kuti varege kudzingwa musinagoge;
\v 43 nekuti vakange vachida rukodzo rwavanhu kupfuura rukudza rwaMwari.
\v 44 Zvino Jesu wakadanidzira akati: Unotenda kwandiri, haatendi kwandiri, asi kune wakandituma.
\v 45 neunondiona, unoona wakandituma.
\v 46 Ini ndakauya ndiri chiedza panyika, kuti ani nani unotenda kwandiri arege kugara murima.
\v 47 Uye kana ani nani achinzwa mashoko angu akasatenda, handimutongi ini; nekuti handina kuuya kuzotonga nyika, asi kuzoponesa nyika.
\v 48 Uyo unondiramba asingagamuchiri mashoko angu une umwe unomutonga; shoko randakareva ndiro richamutonga nezuva rekupedzisira.
\v 49 Nekuti handina kureva zvemusoro wangu, asi Baba vakandituma, ndivo vakandipa murairo, zvandichareva nezvandichataura.
\v 50 Uye ndinoziva kuti murairo wavo upenyu hwusingaperi; naizvozvo zvose zvandinotaura, ndinotaura sezvandakaudzwa naBaba.

\c 12
\s Maria anozodza tsoka dzaJesu nemafuta
\p
\v 1 Zvino mazuva matanhatu pasika isati \add yasvika\add* Jesu wakasvika Bhetaniya, paiva naRazaro wakange afa, waakamutsa kubva kuvakafa.
\v 2 Naizvozvo vakamuitira chirairo ipapo, uye Marita waishandira; naRazaro wakange ari umwe wevakange vagere naye pakudya.
\v 3 Zvino Maria akatora paundi* yemafuta enadhi* omene, ane mutengo mukuru, akazodza tsoka dzaJesu, akapusika tsoka dzake nevhudzi rake; imba ikazadzwa nekunhuhwira kwemafuta.
\v 4 Naizvozvo umwe wevadzidzi vake, Judhasi Isikariyoti waSimoni wakange achazomutengesa, akati:
\v 5 Mafuta awa aregerei kutengeswa nemadhenario* mazana matatu, akapiwa varombo?
\v 6 Wakarevawo izvi, kwete kuti wakava nehanya nevarombo, asi nokuti waiva mbavha, uye waiva nechikwama, achitakura zvaiiswa\add mo\add*.
\v 7 Naizvozvo Jesu wakati: Muregei; wamachengetedzera zuva rekuvigwa kwangu.
\v 8 Nokuti varombo munavo nguva dzose, asi ini hamuneni nguva dzose.
\v 9 Naizvozvo chaunga chikuru chevaJudha chakaziva kuti aripo; ndokuuya kwete nekuda kwaJesu chete, asi kuti vaonewo Razaro, waakange amutsa kubva kuvakafa.
\v 10 Asi vapristi vakuru vakarangana kuti vauraye Razarowo;
\v 11 nokuti nekuda kwake vazhinji vevaJudha vaibva, vachitenda kuna Jesu.
\s Jesu anogamuchirwa paJerusarema
\p
\v 12 Chifume chaunga chikuru chakange chauya kumutambo, chakati chanzwa kuti Jesu anouya kuJerusarema,
\v 13 vakatora matavi emichindwe, vakabuda ku\add no\add*muchingamidza, vakadanidzira \add vachiti\add*: Hosana*! Wakaropafadzwa anouya muzita raIshe, Mambo waIsraeri.
\v 14 Zvino Jesu awana dhongwana, akagara pamusoro paro, sezvazvakanyorwa \add zvichinzi\add*:
\v 15 Usatya, mukunda weZiyoni; tarira, Mambo wako anouya, agere pamusoro pedhongwana rembongoro.
\v 16 Vadzidzi vake havana kunzwisisa zvinhu izvi pakutanga; asi Jesu wakati akudzwa, ipapo vakazorangarira kuti zvinhu izvi zvakange zvakanyorwa pamusoro pake, uye vakange vamuitira zvinhu izvi.
\v 17 Naizvozvo chaunga chaiva naye paakadana Razaro kuti abude muguva, nekumumutsa kubva kuvakafa, chakapupura.
\v 18 Saka chaunga chakamuchingamidzavo, nokuti vakange vanzwa kuti wakaita chiratidzo ichochi.
\v 19 Naizvozvo vaFarisi vakataurirana, \add vachiti\add*: Munoona kuti hamubatsiri chinhu; tarirai nyika inomutevera.
\s Jesu anovaudza zvorufu rwake nekukudzwa kwake
\p
\v 20 Zvino kwaiva nevamwe vaGiriki pakati pevakange vakwira kuti vanonamata kumutambo;
\v 21 ava ndokuuya kuna Firipi weBhetisaidha reGarirea, vakamukumbira vachiti: Ishe, tinoda kuona Jesu.
\v 22 Firipi akasvika akaudza Andiriyasi; uye Andiriyasi naFiripi vakaudzazve Jesu.
\v 23 Jesu ndokuvapindura achiti: Awa rasvika rekuti Mwanakomana wemunhu akudzwe.
\v 24 Zvirokwazvo, zvirokwazvo, ndinoti kwamuri: Kunze kwekuti tsanga yegorosi yawira muvhu ikafa, iyo inogara iri yoga; asi kana ikafa, inobereka chibereko chakawanda.
\v 25 Anoda upenyu hwake acharasikirwa nahwo; neanovenga upenyu hwake panyika ino achahwuchengetedza kusvikira kuupenyu hwusingaperi.
\v 26 Kana munhu achindishandira, ngaanditevere; nepandiri ini, achavapowo muranda wangu. Uye kana munhu achindishandira, Baba vachamukudza.
\v 27 Ikozvino mweya wangu unotambudzika; zvino ndichatiyi? Baba, ndiponesei paawa rino. Asi nekuda kweizvi ndasvika paawa rino.
\v 28 Baba, rumbidzai zita renyu. Naizvozvo inzwi rakauya richibva kudenga, \add richiti\add*: Nda\add ri\add*kudzawo, uye ndicharikudzazve.
\v 29 Naizvozvo chaunga chakange chimire chichi\add zvi\add*nzwa chakati: Kwatinhira. Vamwe vakati: Mutumwa wataura naye.
\v 30 Jesu akapindura akati: Inzwi iri harina kuuya nekuda kwangu, asi nekuda kwenyu.
\v 31 Ikozvino pane mutongo wenyika ino; ikozvino mutungamiriri wenyika ino achadzingirwa panze.
\v 32 Neni, kana ndasimudzwa panyika, ndichakwevera vese kwandiri.
\v 33 Wakarevawo izvi achiratidza kuti waizofa nerufu rwakadini.
\v 34 Chaunga chakamupindura \add chichiti\add*: Isu takanzwa pamurairo kuti Kristu achagara nekusingaperi; zvino imwi moreva sei kuti: Mwanakomana wemunhu anofanira kusimudzwa? Ndiani uyu Mwanakomana wemunhu?
\v 35 Naizvozvo Jesu wakati kwavari: Pachine chinguvana chiedza chichinemwi. Fambai muchine chiedza, zvimwe rima ringakukundai; uye anofamba murima haazivi kwaanoenda.
\v 36 Muchine chiedza, tendai kuchiedza, kuti muve vana vechiedza. Jesu wakareva zvinhu izvi, akabva, akazvivanza kwavari.
\v 37 Kunyange akange aita zviratidzo zvizhinji kudai pamberi pavo, havana kutenda kwaari;
\v 38 kuti shoko raIsaya muporofita rizadziswe, raakareva \add achiti\add*: Ishe, ndiani wakatenda mharidzo yedu? Neruoko rwaIshe rwakazarurirwa kuna ani?
\v 39 Naizvozvo vakange vasingagoni kutenda, nokuti Isaya wakatizve:
\v 40 Wakapofumadza meso avo, akawomesa moyo wavo; kuti varege kuona nemeso kana kunzwisisa nemoyo, vagotendeuka, ndigovaporesa.
\v 41 Isaya wakareva zvinhu izvi, paakaona kubwinya kwake, ndokutaura pamusoro pake.
\v 42 Asi kunyange zvakadaro, vazhinji vevatongiwo vakatenda kwaari; asi nekuda kwevaFarisi vakange vasingabvumi, kuti varege kubudiswa musinagoge;
\v 43 nokuti vakada rukudzo rwevanhu kupfuura rukudzo rwaMwari.
\v 44 Zvino Jesu wakadanidzira akati: Anotenda kwandiri, haatendi kwandiri, asi kune wakandituma.
\v 45 Neanoona ini, anoona wakandituma.
\v 46 Ini ndakauya ndiri chiedza panyika, kuti ani nani anotenda kwandiri arege kugara murima.
\v 47 Uye kana ani nani achinzwa mashoko angu akasatenda, handimutongi ini; nokuti handina kuuya kuti nditonge nyika, asi kuti ndiponese nyika.
\v 48 Uyo anondiramba asingagamuchiri mashoko angu, ane anomutonga; shoko randakareva, ndiro richamutonga nezuva rekupedzisira.
\v 49 Nokuti ini handina kureva zvemusoro wangu, asi Baba vakandituma, ndivo vakandipa murairo, zvandichareva nezvandichataura.
\v 50 Uye ndinoziva kuti murairo wavo upenyu hwusingaperi; naizvozvo ini zvandinotaura, saBaba zvavakataura kwandiri, saizvozvo ndinotaura.

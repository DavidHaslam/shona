\c 12
\s Maria unozodza tsoka dzaJesu namafuta
\p
\v 1 Zvino mazuva matanhatu paseka ichigere kusvika, Jesu wakasvika Bhetaniya, paiva naRazaro wakanga afa, waakamutsa kuvakafa.
\v 2 Ipapo vakamuitira chirayiro, Marita aka\add va\add*shandira; naRazaro wakanga ari mumwe wavakanga vagere naye pakudya.
\v 3 Zvino Maria akatora paundi yamafuta enadhi*, anomutengo mukuru, akazodza tsoka dzaJesu, akapusika tsoka dzake nevhudzi rake; imba ikazadzwa nokunhuhwira kwamafuta.
\v 4 Ipapo mumwe wavadzidzi vake, Judhasi Isikariyoti waSimoni wakanga achazomutengesa, akati:
\v 5 Mafuta awa aregereiko kutengeswa namadhenari* mazana matatu, akapiwa varombo?
\v 6 Wakareva izvozvi kwete kuti wakarangarira varombo, asi nokuti waiva mbavha; waigara nechikwama, achitakura zvaiiswamo.
\v 7 Asi Jesu wakati: Muregei akadaro; wachengetera zuva rokuvigwa kwangu.
\v 8 Nokuti varombo munavo nguva dzose, asi ini hamuneni nguva dzose.
\v 9 Naizvozvo chaunga chikuru chavaJudha chakaziva kuti uripo; vakauya, asi kwete nokuda kwaJesu chete, asi kuti vaone Razarowo, waakanga amutsa kuvakafa.
\v 10 Asi vapristi vakuru vakarangana kuti vauraye naRazarovo;
\v 11 nokuti nokuda kwake vaJudha vazhinji vaibva, vachitenda kunaJesu.
\s Jesu unogamuchirwa paJerusarema
\p
\v 12 Zvino ava mangwana chaunga chikuru chakanga chauya kumutambo, chakati chanzwa kuti Jesu wouya Jerusarema,
\v 13 vakatora matavi emichindwe, vakabuda kundomuchingamidza, vakadanidzira, \add vachiti\add*: Hosana*! Wakaropafadzwa unouya muzita raShe, Mambo wavaIsraeri.
\v 14 Zvino Jesu wakati awana dhongwana, akagara pamusoro paro, sezvazvakanyorwa, \add zvichinzi\add*:
\v 15 Usatya, mukunda weZiyoni; tarira, Mambo wako unouya, agere pamusoro pedhongwana.
\v 16 Vadzidzi vake havana kunzwisisa zvinhu izvozvi pakutanga; asi Jesu wakati akudzwa, vakazorangarira kuti zvinhu izvozvi zvakanga zvakanyorwa pamusoro pake, uye vakanga vamuitira zvinhu izvozvi.
\v 17 Naizvozvo chaunga chaiva naye paakadana Razaro kuti abude muhwiro, nokumumutsa kuvakafa, chakapupura.
\v 18 Saka chaunga chakamuchingamidzavo, nokuti vakanga vanzwa kuti wakaita chishamiso ichochi.
\v 19 Naizvozvo vaFarisi vakataurirana, \add vachiti\add*: Munoona henyu kuti hamubatsiri chinhu; tarirai nyika inomutevera.
\s Jesu unovaudza zvorufu rwake nokukudzwa kwake
\p
\v 20 Zvino kwaiva navamwe vaGiriki pakati pavakanga vakwira kunoshumira kumutambo;
\v 21 ndivo vakauya kunaFiripi weBhetisaidha reGarirea, vakamukumbira vachiti: Ishe, tinoda kuona Jesu.
\v 22 Firipi akasvika akaudza Andiriyasi; zvinovo Andiriyasi naFiripi vakaudza Jesu.
\v 23 Jesu akavapindura achiti: Nguva yasvika yokuti Mwanakomana womunhu akudzwe.
\v 24 Zvirokwazvo, zvirokwazvo, ndinoti kwamuri: Kunze kokuti tsanga yezviyo yawira muvhu ikafa, inogara iri yoga; asi kana ikafa, inobereka zvibereko zvizhinji.
\v 25 Uyo unoda upenyu hwake ucharashikirwa nahwo; nounovenga upenyu hwake panyika ino uchahwuchengeta kusvikira kuupenyu hwusingaperi.
\v 26 Kana munhu achindishumira, ngaanditevere; napandinenge ndiri ini, nomuranda wangu uchavapovo. Kana munhu achindishumira, Baba vachamukudza.
\v 27 Zvino mweya wangu unotambudzika; ndichatiyiko? Baba, ndiponesei panguva ino. Asi ndizvo zvandauyira panguva ino.
\v 28 Baba, kudzai zita renyu. Ipapo inzwi rakauya richibva kudenga, \add richiti\add*: Ndatorikudza, ndicharikudzazve.
\v 29 Zvino chaunga chakanga chimirepo chichi\add zvi\add*nzwa chikati: Kwatinhira. Vamwe vakati: Mutumwa wataura naye.
\v 30 Jesu akapindura akati: Inzwi iri harina kuuya nokuda kwangu, asi nokuda kwenyu.
\v 31 Zvino ndiko kutongwa kwenyika ino; zvino muchinda wenyika ino uchadzingirwa panze.
\v 32 Neni, kana ndasimudzwa panyika, ndichakwevera vose kwandiri.
\v 33 Wakareva izvozvi achiratidza kufa kwaaizofa nako.
\v 34 Zvino chaunga chakamupindura, \add chichiti\add*: Isu takanzwa pamurairo kuti Kristu uchagara nokusingaperi; zvino moreva seiko imwi, kuti Mwanakomana womunhu unofanira kusimudzwa? Ndianiko uyu Mwanakomana womunhu?
\v 35 Ipapo Jesu akati kwavari: Chiedza chichinemwi chinguva chiduku. Fambai muchine chiedza, zvimwe rima ringakukundai; unofamba murima haazivi kwaanoenda,
\v 36 Muchine chiedza, tendai kuchiedza, kuti muve vana vechiedza. Jesu wakareva izvozvi, akabva, akazvivanza kwavari.
\v 37 Asi kunyange akanga aita zvishamiso zvizhinji pamberi pavo, havana kutenda kwaari;
\v 38 kuti shoko raIsaya muporofita rizadzisike, raakareva \add achiti\add*: Ishe, ndianiko wakatenda zvatakaparidza? Noruvoko rwaShe rwakaratidzwa kunaniko?
\v 39 Naizvozvo vakanga vasingagoni kutenda, nokuti Isaya wakatizve:
\v 40 Wakapofumadza meso avo, akawomesa moyo wavo; kuti varege kuona nameso kana kunzwisisa nemoyo, vatendeuke ndigovaporesa.
\v 41 Isaya wakareva zvinhu izvozvi, paakaona kubwinya kwake, akamureva iye.
\v 42 Asi kunyange zvakadaro, pakati pavatongi, vazhinji vakatenda kwaari; asi nokuda kwavaFarisi vakanga vasingamupupuri, kuti varege kubudiswa musinagoge;
\v 43 nokuti vakanga vachida kukudza kwavanhu kupfuura kukudza kwaMwari.
\v 44 Zvino Jesu wakadanidzira akati: Unotenda kwandiri, haatendi kwandiri, asi kunowakandituma.
\v 45 nounondiona, unoona wakandituma.
\v 46 Ini ndakauya ndiri chiedza panyika, kuti ani nani unotenda kwandiri arege kugara murima.
\v 47 Zvino kana ani nani achinzwa mashoko angu, akasatenda, handimutongi ini; nokuti handina kuuya kuzotonga nyika, asi kuzoponesa nyika.
\v 48 Uyo unondiramba asingagamuchiri mashoko angu unomumwe unomutonga; shoko randakareva ndiro richamutonga nezuva rokupedzisira.
\v 49 Nokuti handina kureva zvomusoro wangu, asi Baba vakandituma, ndivo vakandipa murairo, zvandichareva nezvandichataura.
\v 50 Uye ndinoziva kuti murairo wavo upenyu hwusingaperi; naizvozvo zvose zvandinotaura, ndinotaura sezvandakaudzwa naBaba.

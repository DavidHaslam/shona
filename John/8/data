\c 8
\s Mukadzi wakabatwa achifeva
\p
\v 1 Asi Jesu wakaenda kugomo reMiorivhi.
\v 2 Zvino mangwanani-ngwanani akadzokazve kutembere, vanhu vese vakauya kwaari; akagara pasi akavadzidzisa.
\v 3 Zvino vanyori nevaFarisi vakauya kwaari nemukadzi wakabatwa achifeva, vakati vamumisa pakati,
\v 4 vakati kwaari: Mudzidzisi, mukadzi uyu wakabatwa achifeva, panzvimbo pomene.
\v 5 Zvino Mozisi pamurairo wakatiraira kuti vakadaro vatakwe nemahwe; zvino imwi munoti kudini?
\v 6 Asi izvozvi vakareva vachimuidza, kuti vawane chavangamupomera. Asi Jesu wakakotama, akanyora pasi nemumwe susina kuvanzwa.
\v 7 Zvino ivo vakati vachiramba vachimubvunza, akatasamuka akati kwavari: Usine chivi pakati penyu, ngaatange kukanda ibwe kwaari.
\v 8 Zvino akakotamazve, akanyora pasi.
\v 9 Zvino avo vakanzwa, vachipiwa mhosva nehana \add dzavo\add*, vakabuda umwe-umwe, kutanga vakuru kusvikira kuno wokupedzisira; Jesu akasara ari oga, nemukadzi amire pakati.
\v 10 Jesu wakati atasamuka akasaona munhu asi mukadzi oga, akati kwaari: Mai, varipi vapomeri vako? Hakuna wakupa mhosva here?
\v 11 Iye akati: Hakuna, Ishe. Jesu akati kwaari: Neni handikupi mhosva. Enda hako, usachitadzazve.
\s Jesu chiedza chenyika
\p
\v 12 Naizvozvo Jesu wakataurazve kwavari, achiti: Ini ndiri chiedza chenyika; unonditevera haangafambi murima, asi uchava nechiedza cheupenyu.
\v 13 Naizvozvo vaFarisi vakati kwaari: Iwe unozvipupurira; kupupura kwako hakuna chokwadi.
\v 14 Jesu akapindura akati kwavari: Kunyange ndichizvipupurira ini, uchapupu hwangu ndohwechokwadi; nekuti ndinoziva kwandakabva, uye kwandinoenda; asi imwi hamuzivi kwandakabva, uye kwandinoenda.
\v 15 Imwi munotonga nenyama; ini handitongi munhu.
\v 16 Asi kunyange ndichitonga, kutonga kwangu ndokwechokwadi; nekuti handizi ndoga, asi ini naBaba vakandituma.
\v 17 Uye mumurairo wenyu makanyorwa kuti uchapupu hwevanhu vaviri ndohwechokwadi.
\v 18 Ndini ndinozvipupurira, naBaba vakandituma vanondipupurira.
\v 19 Zvino ivo vakati kwaari: Baba vako varipi? Jesu akapindura, \add akati\add*: Hamundizivi ini, kana Baba vangu; dai maindiziva ini, mungadai maiziva naBaba vanguwo.
\v 20 Jesu wakataura mashoko awa muimba yezvipo, achidzidzisa mutembere; asi hakuna munhu wakaisa ruoko kwaari, nekuti nguva yake yakange isati yasvika.
\p
\v 21 Naizvozvo Jesu wakatizve kwavari: Ini ndinoenda, uye muchanditsvaka, mukafira muzvivi zvenyu; pandinoenda, imwi hamungauyipo.
\v 22 Naizvozvo vaJudha vakati: Uchazviuraya kanhi? Nekuti unoti: Pandinoenda, imwi hamungauyipo?
\v 23 Akati kwavari: Imwi munobva pasi, ini ndinobva kumusoro; imwi muri venyika ino, ini handizi wenyika ino.
\v 24 Naizvozvo ndati kwamuri: Muchafira muzvivi zvenyu; nekuti kana musinganditendi kuti ndini \add iye\add*, muchafira muzvivi zvenyu.
\v 25 Naizvozvo vakati kwaari: Ndiwe ani? Jesu akati kwavari: Ndizvo zvandakuudzai kubva pakutanga.
\v 26 Ndine zvinhu zvizhinji zvokutaura nekutonga pamusoro penyu; asi wakandituma ndewechokwadi, izvo zvandakanzwa kwaari ndizvo zvandinotaura kunyika.
\v 27 Havana kunzwisisa kuti unotaura kwavari zvaBaba.
\v 28 Naizvozvo Jesu wakati kwavari: Kana masimudza Mwanakomana wemunhu, ipapo muchaziva kuti ndini \add iye\add*, uye handiiti chinhu chemusoro wangu, asi sezvandakadzidziswa naBaba vangu, ndinotaura zvinhu izvi.
\v 29 Zvino iye wakandituma uneni; Baba havana kundisiya ndoga, nekuti ini ndinoita nguva dzose zvinomufadza.
\p
\v 30 Wakati achareva izvozvi, vazhinji vakatenda kwaari.
\v 31 Zvino Jesu wakati kuvaJudha avo vakatenda kaari: Kana imwi muchirambira mushoko rangu, muri vadzidzi vangu zvirokwazvo;
\v 32 muchaziva chokwadi, uye chokwadi chichakusunungurai.
\v 33 Vakamupindura \add vakati\add*: Tiri mbeu yaAbhurahamu isu, hatina kutongova varanda vemunhu chero nguva ipi zvayo; zvino iwe ungareva sei \add kuti\add* muchasunungurwa?
\v 34 Jesu akavapindura \add akati\add*: Zvirokwazvo, zvirokwazvo, ndinoti kwamuri: Ani nani unoita chivi muranda wechivi.
\v 35 Muranda haagari mumba nekusingaperi; mwanakomana unogara nekusingaperi.
\v 36 Naizvozvo kana Mwanakomana achikusunugurai, muchava vakasununguka zvirokwazvo.
\p
\v 37 Ndinoziva kuti muri mbeu yaAbhurahamu; asi munotsvaka kundiuraya, nekuti shoko rangu harina nzvimbo mamuri.
\v 38 Ini ndinotaura izvo zvandakaona kuna Baba vangu; imwi munoita izvo zvamakaona kuna baba venyu.
\v 39 Vakapindura, vakati kwaari: Baba vedu ndiAbhurahamu. Jesu akati kwavari: Dai maiva vana vaAbhurahamu, maiita mabasa aAbhurahamu.
\v 40 Asi zvino munotsvaka kundiuraya, munhu wakakuudzai chokwadi, chandakanzwa kuna Mwari; izvo Abhurahamu haana kuzviita.
\v 41 Imwi munoita mabasa ababa venyu. Zvino vakati kwaari: Hatina kuberekwa neupombwe isu; tina baba vamwe, Mwari.
\v 42 Jesu akati kwavari: Dai Mwari aiva baba venyu, maindida; nekuti ini ndakabuda ndichibva kuna Mwari; uye handina kuzviuyira, asi iye wakandituma.
\v 43 Sei musinganzwisisi nhaurwa yangu? Nekuti hamugoni kunzwa shoko rangu.
\v 44 Imwi muri vababa \add venyu\add* dhiabhorosi, munoda kuita zvishuvo zvababa venyu. Iye wakange ari muurai kubva pakutanga, asingagari muchokwadi, nekuti maari hamuna chokwadi. Kana achireva nhema, unoreva zvemusoro wake nekuti ndiye murevi wenhema uye baba vadzo.
\v 45 Asi nekuti ini ndinoreva chokwadi, hamunditendi.
\v 46 Ndiani kwamuri ungandipomera chivi? Uye kana ndichireva chokwadi, imwi munoregerei kunditenda?
\v 47 Uyo uri waMwari unonzwa mashoko aMwari; naizvozvo imwi hamunzwi nemhaka iyi, nekuti hamuzati muri vaMwari.
\p
\v 48 Naizvozvo vaJudha vakapindura vakati kwaari: Hatina kureva kwazvo here kuti iwe uri muSamaria, uye une dhimoni?
\v 49 Jesu akapindura, \add akati\add*: Handina dhimoni, asi ndinokudza baba vangu; asi imwi mondizvidza.
\v 50 Asi ini handitsvaki kurumbidzwa kwangu; uriko umwe unotsvaka nekutonga.
\v 51 Zvirokwazvo, zvirokwazvo, ndinoti kwamuri: Kana munhu akachengeta shoko rangu, haangatongooni rufu nekusingaperi.
\v 52 Naizvozvo vaJudha vakati kwaari: Zvino toziva kuti une dhimoni; Abhurahamu wakafa, nevaporofita, asi iwe unoti: Kana munhu akachengeta shoko rangu haangatongoraviri rufu.
\v 53 Iwe uri mukuru kuna Baba vedu Abhurahamu vakafa nevaporofita vakafa here? Unozviita ani?
\v 54 Jesu akapindura \add akati\add*: Kana ini ndichizvikudza, kuzvikudza kwangu hakuna maturo; ndiBaba vangu vanondikudza, avo vamunoti ndiMwari wenyu.
\v 55 Asi imwi hamuna kuvaziva; asi ini ndinovaziva, uye kana ini ndikati handivazivi, ndichava murevi wenhema semwi; asi ndinovaziva, ndinochengeta shoko ravo.
\v 56 Abhurahamu baba venyu vakafara kuona zuva rangu; uye vaka\add ri\add*ona vakafara.
\v 57 Ipapo vaJudha vakati kwaari: Iwe ugere kusvika makore makumi mashanu, uye wakaona Abhurahamu here?
\v 58 Jesu akati kwavari: Zvirokwazvo, zvirokwazvo, ndinoti kwamuri: Abhurahamu asati avapo, ini ndiripo.
\v 59 Ipapo vakanonga mabwe kuti vaposhere kwaari; asi Jesu wakazvivanza, akabuda mutembere achipinda nepakati pavo, akapfuura saizvozvo.

\c 9
\s Jesu unoporesa munhu wakaberekwa riri bofu
\p
\v 1 Wakati achipfuura, akaona munhu wakange ari bofu kubva pakuberekwa.
\v 2 Vadzidzi vake vakamubvunza, vachiti: Rabhi*, ndiani wakatadza, uyu kana vabereki vake, zvaakazvarwa ari bofu?
\v 3 Jesu akapindura \add akati\add*: Uyu haana kutadza, kunyange nevabereki vake; asi kuti mabasa aMwari aratidzwe maari.
\v 4 Ndinofanira kushanda mabasa owakandituma achiri masikati; usiku hwunouya, apo pasina munhu angagona kushanda.
\v 5 Kana ndiri panyika, ndiri chiedza chenyika.
\v 6 Wakati areva izvozvo, akapfira pasi, akaita dope nemate, akazodza meso ebofu nedope;
\v 7 akati kwaari: Enda \add uno\add*shamba mudziva reSiroami, (zvinoshandurwa \add kuti\add*: Wakatumwa) Naizvozvo wakaenda akashamba, akadzoka achiona.
\p
\v 8 Naizvozvo vavakidzani nevaimuona pakutanga kuti wakange ari bofu, vakati: Haazi iye uyu waigara achipemha here?
\v 9 Vamwe vakati: Uyu ndiye; asi vamwe \add vakati\add*: Wakaita saiye. Iye akati: Ndini.
\v 10 Naizvozvo vakati kwaari: Meso ako akazarurwa sei?
\v 11 Akapindura akati: Munhu unonzi Jesu wakaita dope, akazodza meso angu, akati kwandiri: Enda kudziva reSiroami undoshamba. Zvino ndikaenda ndikashamba, ndikaonazve.
\v 12 Ipapo vakati kwaari: Iye uripi? Akati: Handizivi.
\p
\v 13 Vakamuisa kuvaFarisi, iye waimbova bofu.
\v 14 Zvino raiva resabata apo Jesu akaita dope, akazarura meso ake.
\v 15 Ipapo zvekare vaFarisi vakamubvunzawo, kuti wakaonazve sei. Akati kwavari: Waisa dope pameso angu ndikandoshamba, zvino ndoona.
\v 16 Naizvozvo vamwe vevaFarisi vakati: Munhu uyu haabvi kuna Mwari, nekuti haachengeti sabata. Vamwe vakati: Munhu uri mutadzi ungaita sei zvishamiso zvakadai? Kukava nekupesana pakati pavo.
\v 17 Vakatizve kubofu: Iwe unoti kudini pamusoro pake, sezvo asvinudza meso ako? Akati: Muporofita.
\p
\v 18 Zvino vaJudha havana kutenda pamusoro pake, kuti wakange ari bofu, akaonazve, kusvikira vadana vabereki vewakaoneswa,
\v 19 vakavabvunza, vachiti: Uyu mwanakomana wenyu wamunoti wakaberekwa ari bofu here? Zvino woona sei?
\v 20 Vabereki vake vakavapindura vakati: Tinoziva kuti uyu mwanakomana wedu, uye kuti wakaberekwa ari bofu;
\v 21 asi kuti ikozvino woona sei, hatizivi; kana wazarura meso ake, isu hatizivi; iye wayaruka, mubvunzei, iye pachake uchazvitaurira.
\v 22 Vabereki vake vakareva izvozvo, nekuti vaitya vaJudha; nekuti vaJudha vakange vatotenderana kare kuti ani nani unopupura kuti ndiye Kristu, abudiswe musinagoge.
\v 23 Naizvozvo vabereki vake vakati: Wayaruka, mubvunzei.
\p
\v 24 Naizvozvo vakadanazve rwechipri iye munhu wakange ari bofu, vakati kwaari: Ipa Mwari rumbidzo; isu tinoziva kuti munhu uyu mutadzi.
\v 25 Iye akapindura achiti: Kunyange ari mutadzi ini handizivi; chinhu chimwe chandinoziva, kuti ndaiva bofu, ikozvino ndoona.
\v 26 Zvino vakati kwaarizve: Wakaitei kwauri? Wakazarura meso ako sei?
\v 27 Akavapindura, \add akati\add*: ndadokuudzai, mukasanzwa, munodirei kunzwa zvekare? Nemwi munoda kuva vadzidzi vake kanhi?
\v 28 Naizvozvo vakamutuka, vakati: Iwe ndiwe mudzidzi wake; asi isu tiri vadzidzi vaMozisi.
\v 29 Tinoziva kuti Mwari wakataura kuna Mozisi; asi uyu hatizivi kwaakabva.
\v 30 Munhu akapindura akati kwavari: Nekuti pachinhu ichi pane chinoshamisa, kuti imwi hamuzivi kwaanobva, asi wasvinudza meso angu.
\v 31 Zvino toziva kuti Mwari haanzwi vatadzi; asi kana munhu ari mushumiri waMwari, achiita kuda kwake, unomunzwa iye.
\v 32 Kubvira rinhi hakuna kumbonzwika kuti umwe wakasvinudza meso emunhu wakaberekwa ari bofu.
\v 33 Dai uyu anga asingabvi kuna Mwari, haazaigona kuita chinhu.
\v 34 Vakapindura vakati kwaari: Iwe zvachose wakaberekerwa muzvivi, zvino iwe wotidzidzisa here? Vakamudzingira kunze.
\p
\v 35 Jesu akanzwa kuti vamudzingira kunze; akati amuwana, akati kwaari: Iwe unotenda kuMwanakomana waMwari here?
\v 36 Akapindura akati: Iye ndiani, Ishe, kuti nditende kwaari?
\v 37 Jesu akati kwaari: Iwe wamuona, uye ndiye unotaura newe.
\v 38 Zvino akati: Ishe ndinotenda; akamunamata.
\p
\v 39 Jesu akati: Kutonga ndiko kwandakauyira panyika ino, kuti vasingaoni vaone; nevanoona vave mapofu.
\v 40 uye avo vevaFarisi vaiva naye vakanzwa zvinhu izvi, vakati kwaari: Isu tiri mapofu here?
\v 41 Jesu akati kwavari: Dai maiva mapofu, mungadai musina chivi. Asi ikozvino munoti: Tinoona; naizvozvo zvivi zvenyu zvinoramba zviripo.

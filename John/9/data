\c 9
\s Jesu unoporesa munhu wakaberekwa riri bofu
\p
\v 1 Wakati achipfuura, akaona munhu wakanga ari bofu kubva pakuberekwa.
\v 2 Vadzidzi vake vakamubvunza, vachiti: Mudzidzisi, ndianiko wakatadza, uyu munhu kana vabereki vake, zvaakazvarwa ari bofu?
\v 3 Jesu akapindura \add akati\add*: Uyu haana kutadza, kunyange navabereki vake; asi \add izvi zvakaitwa \add*kuti mabasa aMwari aratidzwe maari.
\v 4 Ndinofanira kushanda mabasa owakandituma achiri masikati; usiku hwunouya, apo pasina munhu angagona kushanda.
\v 5 Kana ndichingori panyika chete, ndiri chiedza chenyika.
\v 6 Wakati areva izvozvo, akapfira pasi, akakanya dope namate, akazodza meso ebofu nedope;
\v 7 akati kwaari: Enda \add undo\add*shamba mudziva reSiroami, (ndokuti, kana zvichishandurwa: Wakatumwa) Naizvozvo wakaenda akandoshamba, akadzoka achiona.
\p
\v 8 Naizvozvo vavakidzani navaisimbomuona kuti wakanga ari bofu, vakati: Ko uyu haazi iye waigara achipemha here?
\v 9 Vamwe vakati: Uyu ndiye; vamwe \add vakati\add*: Wakatodzana naye. Iye akati: Ndini.
\v 10 Naizvozvo ivo vakati kwaari: Meso ako akasvinudzwa seiko?
\v 11 Akapindura akati: Munhu unonzi Jesu wakanya dope, akazodza meso angu, akati kwandiri: Enda kudziva reSiroami undoshamba. Zvino ndikaenda ndikashamba, ndikaonazve.
\v 12 Ipapo vakati kwaari: Iye uripiko? Akati: Handizivi.
\p
\v 13 Vakamuisa kuvaFarisi, iye waimbova bofu.
\v 14 Zvino raiva zuva resabata apo Jesu akakanya dope, akasvinudza meso ake.
\v 15 Ipapo zvekare vaFarisi vakamubvunzavo, kuti wakaonazve sei. Akati kwavari: Waisa dope pameso angu ndikandoshamba, zvino ndoona.
\v 16 Naizvozvo vamwe vavaFarisi vakati: Munhu uyu haabvi kunaMwari, nokuti haachengeti sabata. Vamwe vakati: Ko munhu uri mutadzi ungaita seiko zvishamiso zvakadai? Kukava nokupesana pakati pavo.
\v 17 Vakatizve kubofu: Iwe unoti kudiniko pamusoro pake, sezvo asvinudza meso ako? Akati: Muporofita.
\p
\v 18 Naizvozvo vaJudha havana kutenda pamusoro pake, kuti wakanga ari bofu, akaonazve, kusvikira vadana vabereki vowakaoneswa,
\v 19 vakavabvunza, vachiti: Uyu mwanakomana wenyu wamunoti wakaberekwa riri bofu here? Zvino unogoona seiko?
\v 20 Vabereki vake vakavapindura vakati: Tinoziva kuti uyu mwanakomana wedu, uye kuti wakaberekwa ari bofu;
\v 21 asi kuti zvino woona sei, hatizivi; nowakasvinudza meso ake, hatizivi; wayaruka, mubvunzei, iye pachake uchazvitaurira.
\v 22 Vabereki vake vakareva izvozvo, nokuti vaitya vaJudha; nokuti vaJudha vakanga vatotenderana kare kuti ani nani unopupura kuti ndiye Kristu, abudiswe musinagoge.
\v 23 Naizvozvo vabereki vake vakati: Wayaruka, mubvunzei.
\p
\v 24 Zvino vakadanazve rwechipri iye munhu wakanga ari bofu, vakati kwaari: Ipa Mwari rumbidzo; isu tinoziva kuti munhu uyu mutadzi.
\v 25 Iye akapindura achiti: Kunyange ari mutadzi ini handizivi; chinhu chimwe chandinoziva, kuti ndaiva bofu, zvino ndoona.
\v 26 Ipapo vakati kwaarizve: Wakaiteiko kwauri? Wakasvinudza meso ako sei?
\v 27 Akavapindura, \add akati\add*: ndakuudzai kare, mukasanzwa, munodireiko kunzwa zvekare? Nemwi munoda kuva vadzidzi vakevo kanhi?
\v 28 Naizvozvo vakamutuka, vachiti: Iwe ndiwe mudzidzi wake, asi isu tiri vadzidzi vaMozisi.
\v 29 Tinoziva kuti Mwari wakataura naMozisi; asi uyu hatizivi kwaakabva.
\v 30 Munhu akapindura akati kwavari: Nyambera chinhu ichi chinoshamisa, kuti imwi hamuzivi kwaanobva, asi wasvinudza meso angu.
\v 31 Zvino toziva kuti Mwari haanzwi vatadzi; asi kana munhu ari mushumiri waMwari, achiita kuda kwake, unomunzwa iye.
\v 32 Kubvira rinhi hakuna kumbonzwika kuti umwe wakasvinudza meso omunhu wakaberekwa ari bofu.
\v 33 Dai uyu anga asingabvi kunaMwari, haazaigona kuita chinhu.
\v 34 Vakapindura vakati kwaari: Iwe chigariro wakaberekerwa muzvivi, zvino iwe wotidzidzisa here? Vakamudzingira kunze.
\p
\v 35 Jesu akanzwa kuti vamudzingira kunze; akati amuwana, akati kwaari: Iwe unotenda kuMwanakomana waMwari here?
\v 36 Akapindura akati: Iye ndianiko, Ishe, kuti nditende kwaari?
\v 37 Jesu akati kwaari: Iwe wamuona, uye ndiye unotaura newe.
\v 38 Ipapo akati: Ishe ndinotenda; akamunamata.
\p
\v 39 Jesu akati: Kutonga ndiko kwandakauyira panyika ino, kuti vasingaoni vaone; navanoona vave mapofu.
\v 40 Avo vavaFarisi vaiva naye vakanzwa zvinhu izvi, vakati kwaari: Ko nesuwo tiri mapofu here?
\v 41 Jesu akati kwavari: dai maiva mapofu, hamuzaiva nezvivi. Asi zvino munoti: Tinoona; naizvozvo zvivi zvenyu zvinoramba zviripo.

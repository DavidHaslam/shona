\c 17
\s Munyengetero mukuru waJesu.
\p
\v 1 Jesu wakataura izvozvi, akatarira kudenga, akati: Baba, nguva yasvika; kudzai Mwanakomana wenyu, kuti Mwanakomana akukudzei imi,
\v 2 sezvamakamupa simba pamusoro penyama yose, kuti vose vamakamupa, avape vupenyu bwusingaperi.
\v 3 Zvino ubwu ndibwo vupenyu bwusingaperi, kuti vakuzivei imwi, Mwari woga wazvokwadi, naJesu Kristu, wamakatuma.
\v 4 Ndakakukudzai panyika; ndapedza basa ramakandipa kuti ndiriite;
\v 5 vuye zvino imwi baba, mundikudzei pamberi penyu nokukudzwa kwandaiva nako nemwi, nyika isati yavapo.
\v 6 Ndakaratidza zita renyu kuvanhu vamakandipa kubva panyika. Vakanga vari venyu, makandipa ivo, vakachengeta shoko renyu.
\v 7 Zvino vanoziva kuti zvose-zvose, zvamakandipa, zvinobva kwamuri.
\v 8 Nokuti ndakavapa kwavari mashoko amakandipa; vakaagamuchira, vakaziva zvirokwazvo kuti ndakabva kwamuri kwamuri, vakatenda kuti makandituma.
\v 9 Ndinovanyengeterera ivo; handinyengetereri nyika, asi avo vamakandipa, nokuti ndivo venyu.
\v 10 zvino zvose zvangu ndezvenyu, nezvenyu ndezvangu; ndakakudzwa mavari.
\v 11 Vuye zvino ini handichiri munyika, asi ivo vari munyika; ini ndinovuya kwamuri Baba vatsvene, muvachengete muzita renyu, vamakapa kwandiri, kuti vave vamwe, sesu.
\v 12 Zvino ndichiri navo panyika, ini ndaivachengeta muzita renyu, avo vamakandipa; ndikachengeta panyika, hapanomumwe wavo wakarashika, asi mwanakomana wokurashwa, kuti rugwaro ruitike.
\v 13 Asi zvino ndovuya kwamuri; vuye ndinotaura izvi panyika, kuti vave nomufaro wangu, wakazadzika mavari.
\v 14 Ini ndakapa kwavari shoko renyu, nyika ikavavenga, nokuti havazi venyika, seni ndisi wenyika.
\v 15 Handinyengeteri kuti muvabvise panyika, asi kuti muvachengete kuno wakaipa
\v 16 Havazi venyika, seni ndisi wenyika,
\v 17 Vanatsei muzvokwadi yenyu; shoko renyu izvokwadi.
\v 18 Sezvamakandituma panyika imi, saizvozvo nenivo ndakavatuma panyika.
\v 19 Ndinozviita mutsvene nokuda kwavo, kuti naivovo vaitwe vatsvene muzvokwadi.
\v 20 Vuye handinyengetereri ava chete, asi naivo vachatendavo kwandiri neshoko ravo;
\v 21 kuti vose vave vamwe; semwi Baba mandiri, neni mamuri; kuti naivovo vave mumwe matiri, kuti nyika itende kuti makandituma.
\v 22 Nokubwinya kwamakandipaeni ndakavapa kubwinya kwamakandipa; kuti vave vamwe, nesu tiri vamwe;
\v 23 ini mavari, nemwi mandiri, vakwaniswe kuva vamwe; kuti nyika izive kuti makandituma, vuye kuti makavada, sezvamakandida ini.
\v 24 Baba, ndinoda kuti avo vamakandipa, vavevo neni apo pandiri, kuti vavone kubwinya kwangu, kwamakandipa, nokuti makandida nyika isati yavambwa.
\v 25 Baba vakarurama, nyika haina kukuzivai; asi ini ndakakuzivai; naivava vakaziva kuti makandituma.
\v 26 Ndakavazivisa zita renyu, vuye ndicharizivisa, kuti rudo, rwamakandida narwo, ruve mavari, neni ndive mavari.

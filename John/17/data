\c 17
\s Munyengetero waJesu
\p
\v 1 Jesu wakataura zvinhu izvi, ndokusimudzira meso ake kudenga, akati: Baba, awa rasvika; kudzai Mwanakomana wenyu, kuti Mwanakomana wenyuwo akukudzei;
\v 2 sezvamakamupa simba pamusoro penyama yose, kuti vose vamakamupa, avape upenyu hwusingaperi.
\v 3 Zvino uhwu ndihwo upenyu hwusingaperi, kuti vakuzivei imwi Mwari woga wechokwadi, naJesu Kristu wamakatuma.
\v 4 Ini ndakakukudzai panyika; ndapedza basa ramakandipa kuti ndiite;
\v 5 uye ikozvino baba, ndikudzei imwi pamberi penyu nekukudzwa kwandaiva nako nemwi nyika isati yavapo.
\v 6 Ndaratidza zita renyu kuvanhu vamakandipa kubva munyika; vakange vari venyu, uye makavapa ini, vakachengeta shoko renyu.
\v 7 Zvino vanoziva kuti zvose-zvose, zvamakandipa zvinobva kwamuri;
\v 8 nekuti ndakapa kwavari mashoko amakandipa; vakaagamuchira, vakaziva zvirokwazvo kuti ndakabuda kwamuri, vakatenda kuti makandituma.
\v 9 Ini ndinovanyengeterera ivo; handinyengetereri nyika, asi avo vamakandipa, nekuti ndivo venyu.
\v 10 Uye zvose zvangu ndezvenyu, nezvenyu ndezvangu; uye ndakakudzwa mavari.
\v 11 Uye zvino handichisiri munyika, asi ava vari munyika; ini ndinouya kwamuri. Baba Vatsvene, vachengetei muzita renyu avo vamakandipa, kuti vave vamwe, sesu.
\v 12 Pandaiva navo munyika, ini ndaivachengeta muzita renyu, avo vamakandipa; ndikachengeta, hapana umwe wavo wakarasika, asi mwanakomana wokurashwa, kuti rugwaro ruzadzisike.
\v 13 Asi ikozvino ndinouya kwamuri, uye ndinotaura zvinhu izvi munyika, kuti vave nemufaro wangu, wakazadziswa mavari.
\v 14 Ini ndakavapa shoko renyu, nyika ikavavenga, nekuti havazi venyika, seni ndisiri wenyika.
\v 15 Handikumbiri kuti muvabvise panyika, asi kuti muvachengete kune zvakaipa.
\v 16 Havazi venyika, seni ndisiri wenyika,
\v 17 Vaitei vatsvene muchokwadi chenyu; shoko renyu ichokwadi.
\v 18 Sezvamakandituma panyika, saizvozvo neniwo ndakavatuma panyika.
\v 19 Ndinozvitsaura nekuda kwavo, kuti naivowo vatsaurwe muchokwadi.
\v 20 Uye handikumbiriri ava chete, asi naivo vachatendawo kwandiri neshoko ravo;
\v 21 kuti vose vave vamwe; semwi Baba mandiri, neni mamuri; kuti naivowo vave umwe matiri, kuti nyika itende kuti makandituma.
\v 22 Nekubwinya kwamakandipa, ndakavapa, kuti vave umwe, sesu tiri umwe.
\v 23 Ini mavari, nemwi mandiri, kuti vazadziswe vave umwe; uye kuti nyika izive kuti makandituma, uye makavada, sezvamakandida.
\v 24 Baba, ndinoda kuti naivowo vamakandipa, vave neni apo pandiri, kuti vaone kubwinya kwangu, kwamakandipa, nekuti makandida nyika isati yavambwa.
\v 25 Baba Vakarurama, nyika haina kukuzivai, asi ini ndakakuzivai, neivava vakaziva kuti makandituma;
\v 26 uye ndakazivisa kwavari zita renyu, uye ndicha\add ri\add*zivisa, kuti rudo rwamakandida narwo ruve mavari, neni mavari.

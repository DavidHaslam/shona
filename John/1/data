\c 1
\s Jesu ndiye Shoko
\p
\v 1 Pakutanga Shoko wakanga aripo, iye Shoko wakanga anaMwari, Shoko wakanga ari Mwari.
\v 2 Iyeyu wakanga anaMwari pakutanga.
\v 3 Zvinhu zvose zvakaitwa kubudikidza naye, uye kunze kwake hakuna kuitwa kunyange chinhu chimwe chezvakaitwa.
\v 4 Maari maiva noupenyu: upenyu bwaiva chiedza chavanhu,
\v 5 nechiedza chinovhenekera murima; asi rima harina kuchigamuchira.
\v 6 Kwakanga kunomunhu wakatumwa kubva kunaMwari, zita rake \add richinzi\add* Johwani.
\v 7 Iye wakavuyira vuchapupu, ape vuchapupu bwechiedza, kuti vose vatende kubudikidza naye.
\v 8 Iye wakanga asati ari icho chiedza, asi \add wakatumwa\add* kuzopupura pamusoro pechiedza.
\v 9 Ichi chaiva chiedza chechokwadi, chinovhenekera munhu mumwe nomumwe chinovuya panyika.
\v 10 Wakanga ari munyika nenyika yakaitwa naye, asi nyika haina kumuziva.
\v 11 Wakavuya kune zvake, asi vokwake havana kumugamuchira.
\v 12 Asi vose vakamugamuchira, kwavari wakapa iye kodzero kuti vave vana vaMwari, kuna ivo vanotenda kuzita rake;
\v 13 avo vakaberekwa kwete neropa, kana nokuda kwenyama. Kana nokuda komurume, asi naMwari.
\v 14 Shoko wakazova nyama, akagara pakati pedu, tikavona kubwinya kwake, kubwinya sokowakaberekwa mumwe chete wababa, azere nenyasha nechokwadi.
\v 15 Johwani akamupupurira, akadanidzira achiti: Uyu ndiye wandaireva \add ndichiti\add*; uyu unouya shure kwangu wakavapo mberi kwangu; nokuti wakanditangira.
\v 16 Nokuti pakuzara kwake isu tose takagamuchira nyasha pamusoro penyasha.
\v 17 Nokuti murairo wakapiwa naMozisi, nyasha nechokwadi zvakavuya naJesu Kristu.
\v 18 Hakunomunhu wakatongovona Mwari chero nguva ipi, mwanakomana wakaberekwa mumwe woga, ari pachifuva chaBaba, ndiye wakamuzivisa.
\s Kupupura kwaJohwani Mubhabhatidzi
\p
\v 19 Ubwu ndibwo vuchapupu bwaJohwani, apo vaJudha vakatuma vapristi navaRevhi, kubva Jerusarema kundomubvunza \add kuti\add*: Iwe ndiwe aniko?
\v 20 Iye akatenda, haana kuramba, akatenda pachena, \add achiti\add*: Handizi Kristu.
\v 21 Vakamubvunza \add vachiti\add*: Asi kudiniko? Ndiwe Eria here? Akati: Handizi. Ko uri uya muporofita here? Akapindura \add akati\add*: Kwete,
\v 22 Zvino vakati kwaari: Ndiwe aniko? Kuti tigondopa mhinduro vakatituma; unozviti aniko?
\v 23 Akati: Ini \add ndini\add* inzwi rounodanidzira murenje: Ruramisai nzira yaShe; sezvakarehwa nomuporofita Isaya.
\v 24 Ava vakanga vatumwa vaiva vavaFarisi,
\v 25 Vakamubvunza vakati kwaari: Unogobhabhatidzireiko zvino kana iwe usi Kristu, kana Eria, kana muporofita uya?
\v 26 Johwani akavapindura achiti: Ini ndinobhabhatidza nemvura; asi pakati penyu pamire mumwe wamusingazivi;
\v 27 ndiye unovuya shure kwangu, \add asi\add* uri mberi kwangu, wandisina kufanira ini kuti ndisunungure rukanda rweshangu yake.
\v 28 Izvozvi zvakaitika paBhetaniya, mhiri kwaJoridhani, kwaibhabhatidza Johwani.
\v 29 Ava mangwana Johwani wakavona Jesu achivuya kwaari, akati: Tarirai, gwayana raMwari, rinobvisa rotakura chivi chenyika.
\v 30 Uyu ndiye wandaitaura nezvake \add ndichiti\add*: Shure kwangu kunovuya murume, wakavapo mberi kwangu, nokuti wakanditangira.
\v 31 Neni ndakanga ndisingamuzivi; asi kuti aziviswe kunaIsraeri, ndizvo zvandakavuyira ndichibhabhatidza nemvura.
\v 32 Johwani akapupura, achiti: Ndakavona Mweya achiburuka kudenga senjiva, akagara pamusoro pake.
\v 33 Neni ndakanga ndisingamuzivi; asi uyo wakandituma kubhabhatidza nemvura, ndiye wakati kwandiri: Uyo waunovona Mweya achiburuka pamusoro pake, nokugara pamusoro pake, ndiye unobhabhatidza noMweya Mutsvene.
\v 34 Ini ndakavona ndikapupura kuti uyu ndiye Mwanakomana waMwari.
\s Vadzidzi vokutanga
\p
\v 35 Ava mangwanazve Johwani wakanga amire nevaviri vevadzidzi vake;
\v 36 akatarisisa Jesu achifamba, akati: Tarirai, gwayana raMwari.
\v 37 Vadzidzi vaviri, vakamunzwa achitaura, vakatevera Jesu.
\v 38 Ipapo Jesu akatendevuka akavavona vachitevera, akati kwavari: Munotswakeiko? Ivo Vakati kwaari: Rabhi (ndokuti Mudzidzisi, kana zvichishandurwa), munogarepiko?
\v 39 Akati kwavari: Vuyai, muvone. Vakaenda vakandovona kwaaigara, vakagara naye zuva iroro; yakanga iri nguva inenge yegumi.
\v 40 Mumwe wavaviri, vakanga vanzwa Johwani vakamutevera, vaiva Andiriyasi munununa waSimoni Petro.
\v 41 Akatanga kuwana mukoma wake Simoni, akati kwaari: Tawana Mesiasi (ndokuti Kristu, kana zvichishandurwa,)
\v 42 Akamuisa kunaJesu. Jesu akati amutarira, akati: Ndiwe Simoni, mwanakomana waJona, uchanzi Kefasi (ndiko kuti dombo kana zvichishandurwa.)
\v 43 Ava mangwana Jesu akada kuenda Gariri, akawana Firipi, akati kwaari: Nditevere.
\v 44 Zvino Firipi wakanga ari weBhetisaidha, guta raAndiriyasi naPetro.
\v 45 Firipi akawana Nataniyeri, akati kwaari: Tamuwana iye, wakanyorwa zvake naMozisi pamurairo navaporofita, Jesu weNazareta, mwanakomana waJosefa.
\v 46 Nataniyeri akati kwaari: Kune chinhu chakanaka chingabuda muNazareta here? Firipi akati kwaari: Vuya uvone.
\v 47 Jesu akavona Nataniyeri achivuya kwaari, akati pamusoro pake: Tarirai, muIsraeri wechokwadi, usinokunyengera maari.
\v 48 Nataniyeri akati kwaari: Mandizivirepiko? Jesu akapindura, akati kwaari: Firipi asati akudana, pawanga uri munyasi momuvonde, ndakakuvona.
\v 49 Nataniyeri akapindura, akati kwaari: Mudzidzisi, ndimwi Mwanakomana waMwari, ndimwi Ishe waIsraeri.
\v 50 Jesu akapindura, akati kwaari: Unotenda nokuti ndati kwauri, ndakakuvona munyasi momuvonde here? Uchavona zvinhu zvikuru kunaizvozvi.
\v 51 Akati kwaari: Zvirokwazvo, zvirokwazvo, ndinoti kwamuri: Kubva zvino muchavona kudenga kwazarurwa, navatumwa vaMwari vachikwira, nokuburukira pamusoro poMwanakomana womunhu.

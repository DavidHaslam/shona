\c 1
\s Jesu ndiye Shoko
\p
\v 1 Pakutanga wakange aripo Shoko, uye Shoko wakange ana Mwari, uye Shoko wakange ari Mwari.
\v 2 Iyeyu wakange ana Mwari pakutanga.
\v 3 Zvinhu zvose zvakaitwa kubudikidza naye, uye kunze kwake hakuna kuitwa chinhu chimwe chakaitwa.
\v 4 Maari maiva neupenyu, uye upenyu hwaiva chiedza chevanhu,
\v 5 nechiedza chinovhenekera murima, asi rima harina kuchigamuchira.
\p
\v 6 Kwakauya munhu wakatumwa kubva kuna Mwari, zita rake riri Johwani.
\v 7 Iye wakauyira uchapupu, kuti apupure zvechiedza, kuti vose vatende kubudikidza naye.
\v 8 Iye wakange asiri icho chiedza, asi \add wakatumwa\add* kuti apupure pamusoro pechiedza.
\p
\v 9 Chaiva chiedza chechokwadi, chinovhenekera munhu umwe neumwe unouya panyika.
\v 10 Wakange ari munyika, nenyika yakaitwa naye, asi nyika haina kumuziva.
\v 11 Wakauya kune zvake, asi vake havana kumugamuchira.
\v 12 Asi vose vakamugamuchira, kwavari wakapa kodzero, kuti vave vana vaMwari, ivo vanotenda kuzita rake;
\v 13 vakaberekwa kwete neropa, kana nechido chenyama. Kana nechido chemurume, asi naMwari.
\p
\v 14 Shoko ndokuzova nyama, akagara pakati pedu, tikaona kubwinya kwake, kubwinya sekwewakaberekwa umwe chete wababa, azere nenyasha nechokwadi.
\v 15 Johwani wakamupupurira, akadanidzira achiti: Uyu ndiye wandaireva \add ndichiti:\add* Uyu unouya shure kwangu wakanditangira; nekuti wakange aripo mberi kwangu.
\v 16 Nekuti pakuzara kwake isu tose takagamuchira, uye nyasha nenyasha.
\v 17 Nekuti murairo wakapiwa kubudikidza naMozisi, nyasha nechokwadi zvakauya naJesu Kristu.
\v 18 Hakuna wakatongoona Mwari; Mwanakomana wakaberekwa umwe woga uri pachifuva chaBaba, ndiye waka\add mu\add*zivisa.
\s Uchapupu hwaJohwani Mubhabhatidzi
\p
\v 19 Uye uhwu ndihwo uchapupu hwaJohwani, apo vaJudha vakatuma vapristi nevaRevhi kubva kuJerusarema kunomubvunza \add kuti\add*: Iwe ndiwe ani?
\v 20 Akatenda, uye haana kuramba; ndokutenda \add achiti\add*: Handisi Kristu.
\v 21 Zvino vakamubvunza \add vachiti\add*: Asi kudini? Iwe uri Erija here? Akati: Handisi. Ko uri uya muporofita here? Akapindura \add akati\add*: Kwete.
\v 22 Ivo ndokuti kwaari: Ndiwe ani? Kuti tipe mhinduro vatituma; unoti kudini pamusoro pako?
\v 23 Akati: Ini \add ndini\add* inzwi reunodanidzira murenje: Ruramisai nzira yaIshe; sezvakareva muporofita Isaya.
\p
\v 24 Ava vakange vatumwa vaibva kuvaFarisi.
\v 25 Zvino vakamubvunza, vakati kwaari: Unogobhabhatidzirei, kana iwe usiri Kristu, kana Eria, kana muporofita uya?
\v 26 Johwani akavapindura, achiti: Ini ndinobhabhatidza nemvura; asi pakati penyu pamire umwe imwi wamusingazivi;
\v 27 ndiye unouya shure kwangu, uri mberi kwangu, wandisina kufanira ini kuti ndisunungure rukanda rweshangu yake.
\v 28 Izvozvi zvakaitika paBhetabhara, mhiri kwaJoridhani, kwaibhabhatidza Johwani.
\p
\v 29 Ava mangwana Johwani wakaona Jesu achiuya kwaari, akati: Tarirai, gwayana raMwari, rinobvisa rotakura chivi chenyika.
\v 30 Uyu ndiye wandaitaura nezvake \add ndichiti\add*: Shure kwangu kunouya murume, wakanditangira, nekuti wakange ariko mberi kwangu.
\v 31 Neni ndakange ndisingamuzivi; asi kuti aziviswe kuna Israeri, ndizvo zvandakauyira ndichibhabhatidza nemvura.
\v 32 Johwani akapupura, achiti: Ndakaona Mweya achiburuka kudenga senjiva, akagara pamusoro pake.
\v 33 Neni ndakange ndisingamuzivi; asi uyo wakandituma kubhabhatidza nemvura, ndiye wakati kwandiri: Uyo waunoona Mweya achiburuka pamusoro pake, nekugara paari, ndiye unobhabhatidza neMweya Mutsvene.
\v 34 Ini ndakaona ndikapupura kuti uyu ndiye Mwanakomana waMwari.
\s Vadzidzi vekutanga
\p
\v 35 Ava mangwanazve Johwani wakange amire, nevaviri vevadzidzi vake;
\v 36 akatarisa Jesu achifamba, akati: Tarirai gwayana raMwari.
\v 37 Vadzidzi vaviri vakamunzwa achitaura, ndokutevera Jesu.
\v 38 Ipapo Jesu akatendeuka akavaona vachitevera, akati kwavari: Munotsvakei? Vakati kwaari: Rabhi* (ndokuti Mudzidzisi, kana zvichishandurwa) munogarepi?
\v 39 Akati kwavari: Uyai muone. Vakauya vakaona paaigara, vakagara naye zuva iroro; yakange iri nguva inenge yegumi.
\v 40 Andiriya munun'una waSimoni Petro waiva umwe wevaviri vakange vanzwa naJohwani vakamutevera.
\p
\v 41 Akatanga kuwana mukoma wake Simoni akati kwaari: Tawana Mesiasi; ndokuti Kristu, kana zvichishandurwa,
\v 42 Akamuisa kuna Jesu. Jesu akati amutarira, akati: Iwe uri Simoni mwanakomana waJona, uchanzi Kefasi (zvinoshandurwa kunzi Petro).
\p
\v 43 Ava mangwana Jesu akada kubva aende Garirea, akawana Firipi, akati kwaari: Nditevere.
\v 44 Zvino Firipi wakange ari weBhetisaidha, guta raAndiriyasi naPetro.
\v 45 Firipi akawana Nataniyeri, akati kwaari: Tamuwana iye wakanyorwa nezvake naMozisi pamurairo nevaporofita, Jesu weNazareta, mwanakomana waJosefa.
\v 46 Nataniyeri akati kwaari: Kune chinhu chakanaka chingabva muNazareta here? Firipi akati kwaari: Uya uone.
\v 47 Jesu akaona Nataniyeri achiuya kwaari akati pamusoro pake: Tarirai muIsraeri wechokwadi, musina kunyengera maari.
\v 48 Nataniyeri akati kwaari: Mandizivirepi? Jesu akapindura, akati kwaari: Firipi asati akudana, pawanga uri munyasi momuonde, ndakakuona.
\v 49 Nataniyeri akapindura, akati kwaari: Rabhi, imwi muri Mwanakomana waMwari, imwi muri Mambo waIsraeri.
\v 50 Jesu akapindura akati kwaari: Unotenda nekuti ndati kwauri, ndakuona munyasi momuonde here? Uchaona zvinhu zvikuru kuna izvozvi.
\v 51 Ndokubva ati kwaari: Zvirokwazvo, zvirokwazvo, ndinoti kwamuri: Kubva zvino muchaona denga razaruka, nevatumwa vaMwari vachikwira nekuburukira pamusoro peMwanakomana wemunhu.

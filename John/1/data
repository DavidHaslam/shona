\c 1
\s Jesu ndiye Shoko
\p
\v 1 Pakutanga wakange aripo Shoko, uye Shoko wakange ana Mwari, uye Shoko wakange ari Mwari.
\v 2 Iye uyu wakange ana Mwari pakutanga.
\v 3 Zvinhu zvese zvakaitwa naye, uye kunze kwake hakuna kuitwa chinhu chimwe chakaitwa.
\v 4 Maari maiva neupenyu, uye upenyu hwaiva chiedza chevanhu,
\v 5 uye chiedza chinovhenekera murima, asi rima harina kuchigamuchira.
\p
\v 6 Kwakauya munhu wakatumwa kubva kuna Mwari, zita rake riri Johwani.
\v 7 Iye wakauyira uchapupu, kuti apupure zvechiedza, kuti vose vatende naye.
\v 8 Iye wakange asiri icho chiedza, asi \add wakatumwa\add* kuti apupure pamusoro pechiedza.
\p
\v 9 Chaiva chiedza chechokwadi, chinovhenekera munhu umwe neumwe anouya panyika.
\v 10 Wakange ari munyika, nenyika yakaitwa naye, asi nyika haina kumuziva.
\v 11 Wakauya kune zvake, asi vake havana kumugamuchira.
\v 12 Asi vose vakamugamuchira, wakavapa kodzero kuti vave vana vaMwari, ivo vanotenda kuzita rake;
\v 13 vakaberekwa kwete neropa, kana nechido chenyama, kana nechido chemurume, asi naMwari.
\p
\v 14 Shoko ndokuzova nyama, akagara pakati pedu, uye takaona kubwinya kwake, kubwinya sekwewakaberekwa umwe woga waBaba, azere nenyasha nechokwadi.
\v 15 Johwani wakapupura pamusoro pake, akadanidzira achiti: Uyu ndiye wandaireva \add ndichiti:\add* Uyu anouya shure kwangu wakanditangira; nekuti wakange aripo mberi kwangu.
\v 16 Nepakuzara kwake isu tose takagamuchira, uye nyasha nenyasha.
\v 17 Nekuti murairo wakapiwa naMozisi, nyasha nechokwadi zvakauya naJesu Kristu.
\v 18 Hakuna wakatongoona Mwari; Mwanakomana wakaberekwa umwe woga, ari pachifuva chaBaba, ndiye waka\add mu\add*zivisa.
\s Uchapupu hwaJohwani Mubhabhatidzi
\p
\v 19 Uye uhwu ndihwo uchapupu hwaJohwani, apo vaJudha vakatuma vapristi nevaRevhi kubva kuJerusarema kuti vanomubvunza \add kuti\add*: Iwe ndiwe ani?
\v 20 Akabvuma, uye haana kuramba; ndokubvuma achiti: Ini handisi Kristu.
\v 21 Zvino vakamubvunza \add vachiti\add*: Saka kudini? Iwe uri Erija here? Akati: Handisi. Iwe uri uya muporofita here? Akapindura \add akati\add*: Kwete.
\v 22 Naizvozvo vakati kwaari: Ndiwe ani? Kuti tipe mhinduro vatituma; unoti kudini pamusoro pako?
\v 23 Akati: Ini ndini inzwi reanodanidzira murenje: Ruramisai nzira yaIshe; sezvakareva Isaya muporofita.
\p
\v 24 Ava vakange vatumwa vaibva kuvaFarisi.
\v 25 Zvino vakamubvunza, vakati kwaari: Unogobhabhatidzirei, kana iwe usiri Kristu, kana Eria, kana muporofita uya?
\v 26 Johwani akavapindura, achiti: Ini ndinobhabhatidza nemvura; asi pakati penyu pamire wamusingazivi imwi;
\v 27 ndiye anouya shure kwangu, ari mberi kwangu, wandisina kufanira ini kuti ndisunungure rukanda rweshangu yake.
\v 28 Izvozvi zvakaitika paBhetabhara, mhiri kwaJoridhani, kwaibhabhatidza Johwani.
\p
\v 29 Ava mangwana Johwani wakaona Jesu achiuya kwaari, akati: Tarirai, gwayana raMwari, rinobvisa rotakura chivi chenyika.
\v 30 Uyu ndiye ini wandaitaura nezvake \add ndichiti\add*: Shure kwangu kunouya murume, wakanditangira, nekuti wakange ariko mberi kwangu.
\v 31 Neni ndakange ndisingamuzivi; asi kuti aziviswe kuna Israeri, nekuda kweizvozvo ini ndakauya ndichibhabhatidza nemvura.
\v 32 Johwani ndokupupura, achiti: Ndakaona Mweya achiburuka kudenga senjiva, akagara pamusoro pake.
\v 33 Neni ndakange ndisingamuzivi; asi wakandituma kubhabhatidza nemvura, ndiye wakati kwandiri: Uyo waunoona Mweya achiburukira pamusoro pake nekugara pamusoro pake, ndiye anobhabhatidza neMweya Mutsvene.
\v 34 Zvino ini ndakaona ndikapupura kuti uyu Mwanakomana waMwari.
\s Vadzidzi vekutanga
\p
\v 35 Ava mangwanazve Johwani wakange amire, nevaviri vevadzidzi vake;
\v 36 zvino wakatarisa Jesu achifamba-famba, akati: Tarirai Gwayana raMwari.
\v 37 Vadzidzi vaviri ndokumunzwa achitaura, ndokutevera Jesu.
\v 38 Zvino Jesu atendeuka wakavaona vachitevera, akati kwavari: Munotsvakei? Vakati kwaari: Rabhi* (ndokuti kana zvichishandurwa, Mudzidzisi) munogarepi?
\v 39 Akati kwavari: Uyai muone. Vakauya vakaona paaigara; ndokugara naye zuva iroro; rakange riri awa rinenge regumi.
\v 40 Andiriya munin'ina waSimoni Petro waiva umwe wevaviri vakange va\add zvi\add*nzwa naJohwani vakamutevera.
\p
\v 41 Iye wakatanga kuwana mukoma wake chaiye Simoni akati kwaari: Tamuwana Mesiasi; ndiko kuti kana zvichishandurwa, Kristu.
\v 42 Zvino akamuisa kuna Jesu. Jesu ndokuti amutarira akati: Iwe uri Simoni mwanakomana waJona; iwe uchanzi Kefasi (zvinoshandurwa \add kunzi\add* Petro).
\p
\v 43 Ava mangwana Jesu akada kubuda aende Garirea, ndokuwana Firipi, ndokuti kwaari: Nditevere.
\v 44 Zvino Firipi wakange ari weBhetisaidha, muguta raAndiriyasi naPetro.
\v 45 Firipi akawana Nataniyeri, ndokuti kwaari: Tamuwana Mozisi waakanyora nezvake pamurairo nevaporofita, Jesu weNazareta, mwanakomana waJosefa.
\v 46 Nataniyeri ndokuti kwaari: Chinhu chakanaka chinogona kubva muNazareta here? Firipi akati kwaari: Uya uone.
\v 47 Jesu wakaona Nataniyeri achiuya kwaari, ndokuti pamusoro pake: Tarirai muIsraeri wechokwadi, musina kunyengera maari.
\v 48 Nataniyeri akati kwaari: Mandizivirepi? Jesu akapindura, akati kwaari: Firipi asati akudana, pawanga uri munyasi momuonde, ndakuona.
\v 49 Nataniyeri akapindura ndokuti kwaari: Rabhi, imwi muri Mwanakomana waMwari, imwi muri Mambo waIsraeri.
\v 50 Jesu akapindura ndokuti kwaari: Unotenda nekuti ndati kwauri, ndakuona munyasi momuonde. Uchaona zvinhu zvikuru kune izvi.
\v 51 Zvino akati kwaari: Zvirokwazvo, zvirokwazvo, ndinoti kwamuri: Kubva ikozvino muchaona denga razaruka, nevatumwa vaMwari vachikwira nekuburukira pamusoro peMwanakomana wemunhu.

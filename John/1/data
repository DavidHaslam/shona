\c 1
\s Shoko rakava nyama.
\p
\v 1 Pakutanga Shoko rakanga riripo, Shoko rakanga rinaMwari, Shoko rakanga riri Mwari.
\v 2 Ireri pakutanga rakanga rinaMwari.
\v 3 Zvinhu zvose zvakaitwa naye; kunze kwake hakuna kuitwa kunyange chinhu chimwe chakaitwa.
\v 4 Vupenyu bwaiva maari: vupenyu bwaiva chiedza chavanhu.
\v 5 Chiedza chinovhenekera murima; asi rima harina kuchigamuchira.
\v 6 Kwakanga kunomunhu wakatumwa naMwari, zita rake \add rainzi\add* Johwani.
\v 7 Ndiye wakavuya kuzopupura, ape vuchapupu bwechiedza, kuti vose vatende naye.
\v 8 Uyo wakanga asati ari icho chiedza, \add asi\add* wakatumwa kuzopupura pamusoro pechiedza.
\v 9 Ichi chaiva chiedza chazvokwadi, chinovhenekera munhu mumwe nomumwe unovuya panyika.
\v 10 Wakanga ari munyika nenyika yakaitwa naye, asi nyika haina kumuziva.
\v 11 Wakavuya kunezvake, asi vokwake havana kumugamuchira.
\v 12 Asi vose vakamugamuchira, wakavapa simba kuti vave vana vaMwari, kuna ivo vanotenda kuzita rake;
\v 13 avo vakaberekwa kwete neropa, kana nokuda kwenyama. Kana nokuda komurume, asi naMwari.
\v 14 Shoko rakazova nyama, rikagara pakati pedu, (tikavona kubwinya kwake, kubwinya soko wakaberekwa mumwe chete wababa,) azere nenyasha nezvokwadi.
\v 15 Johwani akamupupurira, akadanidzira, achiti: Uyu ndiye wandaireva ndichiti; uyu unouya shure kwangu wakavapo mberi kwangu; nokuti wakanditangira.
\v 16 Nokuti pakuzara kwake isu tose takagamuchira nyasha pamusoro penyasha.
\v 17 Nokuti murairo wakapiwa naMozisi, nyasha nezvokwadi zvakavuya naJesu Kristu.
\v 18 Hakunomunhu wakatongovona Mwari; chero nguva ipi; mwanakomana wakaberekwa mumwe woga, ari pachifuva chaBaba, ndiye wakamuzivisa.
\s Kupupura kwaJohwani Mubhabhatidzi
\p
\v 19 Uku ndiko kupupura kwaJohwani, apo vaJudha vakatumira kwaari vaprista navaRevhi, vachibva Jerusarema, kundomubvunza, kuti: Iwe ndiwe aniko?
\v 20 Akatenda pachena, haana kuramba, akatenda pachena, \add achiti\add*: Handizi Kristu.
\v 21 Vakamubvunza, \add vachiti\add*: Asi kudiniko? Ndiwe Eria here? Akati: Handizi iye. Ko uri uya muporofita here? Akapindura, \add akati\add*: Kwete,
\v 22 Zvino vakati kwaari: Ndiwe aniko? Tigondopindura vakatituma; unozviti aniko?
\v 23 Akati: Ndini inzwi rounodana murenje: Ruramisai nzira yaShe; sezvakarebwa nomuporofita Isaya.
\v 24 Ava vakanga vatumwa vaiva vavaFarisi,
\v 25 Vakamubvunza, vakati kwaari: Unogobhabhatidzireiko kana iwe usi Kristu, kana Eria, kana muporofita uya?
\v 26 Johwani akapindura achiti: Ini ndinobhabhatidza nemvura; asi pakati penyu pamire mumwe wamusingazivi;
\v 27 ndiye unovuya shure kwangu, asi uri mberi kwangu wandisina kufanira ini kuti ndisunungure rukanda rweshangu yake.
\v 28 Izvozvi zvakaitika paBhetaniya, mhiri kwaJoridhani, kwaibhabhatidza Johwani.
\v 29 Ava mangwana wakavona Jesu achivuya kwaari, akati: Tarirai, gwayana raMwari, rinobvisa rotakura zvivi zvenyika.
\v 30 Uyu ndiye wandaiti: Shure kwangu kunovuya murume, wakavapo mberi kwangu, nokuti wakanditangira.
\v 31 Neni ndakanga ndisingamuzivi, asi ndizvo zvandakavuyira, ndichibhabhatidza nemvura, kuti avoneswe kuvaIsraeri.
\v 32 Johwani akapupura, akati: Ndakavona Mweya achiburuka kudenga senjiva, akagara pamusoro pake.
\v 33 Neni ndakanga ndisingamuzivi; asi wakandituma kubhabhatidza nemvura, ndiye wakati kwandiri: Uyo waunovona Mweya achiburuka pamusoro pake, akagara pamusoro pake, ndiye unobhabhatidza noMweya Mutsvene.
\v 34 Ini ndikavona, ndikapupura kuti uyu ndiye Mwanakomana waMwari.
\s Vadzidzi vokutanga.
\p
\v 35 Ava mangwanazve Johwani wakanga amire navadzidzi vake vaviri;
\v 36 akatarisisa Jesu achifamba, akati: Tarirai, gwayana raMwari!
\v 37 Ivavo vadzidzi vaviri, vakamunzwa achitaura, vakatevera Jesu.
\v 38 Jesu akatendevuka akavavona vachitevera, akati kwavari: munotswakeiko ivo Vakati kwaari Rabhi (ndokuti Mudzidzisi, kana zvichishandurwa, munogarepiko?
\v 39 Akati kwavari: Vuyai, muvone. Vakaenda, vakandovona kwaaigara, vakagara naye zuva iro; yakanga iri nguva inenge yegumi.
\v 40 Mumwe waivavo vaviri, vakanga vanzwa Johwani, vakamutevera, vaiva Andiriyasi, munun'una waSimoni Petro.
\v 41 Iye akatanga kuwana Simoni, mukoma wake, akati kwaari: Tawana Mesiasi (ndokuti Kristu, kana zvichishandurwa, )
\v 42 Akamuisa kunaJesu. Jesu akamutarira, akati: Ndiwe Simoni, mwanakomana waJona, uchanzi Kefasi (ndiko kuti dombo kana zvichishandurwa.)
\v 43 Ava mangwana akada kuenda Gariri, akawana Firipi; Jesu akati kwaari: Nditevere.
\v 44 Firipi wakanga ari weBhetisaidha, guta raAndiriyasi naPetro.
\v 45 Firipi akawana Nataniyeri, akati kwaari: Tamuwana iye, wakanyorwa zvake naMozisi pamurairo navaporofita, iye Jesu weNazareta, mwanakomana waJosefa.
\v 46 Nataniyeri akati kwaari: Kune chinhu chakanaka chingabva Nazareta here? Firipi akati kwaari: Vuya uvone.
\v 47 Jesu akavona Nataniyeri achivuya kwaari, akamuti: Tarirai, muIsraeri wazvokwadi, usinokunyengera maari.
\v 48 Nataniyeri akati kwaari: Mandizivirepiko? Jesu akapindura, akati kwaari: Firipi asati akudana, uri munyasi momuvonde, ndakakuvona.
\v 49 Nataniyeri akamupindura, akati: Mudzidzisi, ndimi Mwanakomana waMwari, ndimi Ishe waIsraeri.
\v 50 Jesu akapindura, akati kwaari: Unotenda iwe, nokuti ndakati kwauri, ndakakuvona munyasi momuvonde here? Uchazovona zvikuru kunaizvozvi.
\v 51 Akati kwaari: Zvirokwazvo, zvirokwazvo, ndinoti kwamuri: Kubva zvino muchavona kudenga kwazarurwa, navatumwa vaMwari vachikwira, nokuburukira pamusoro poMwanakomana womunhu.

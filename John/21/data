\c 21
\s Jesu unozviratidza kuvadzidzi vake pagungwa reTibheriasi
\p
\v 1 Shure kwezvinhu izvi Jesu wakazviratidzazve kuvadzidzi pagungwa reTibheriasi; uye wakazviratidza sezvizvi:
\v 2 Vaiva pamwe Simoni Petro, naTomasi unonzi Dhidhimo, naNatanieri weKana yeGarirea, ne\add vanakomana\add* vaZebhedhi, nevamwe vaviri vevadzidzi vake.
\v 3 Simoni Petro akati kwavari: Ndoenda kunobata hove. Vakati kwaari: Nesu toenda newe. Vakabuda ndokupinda muchikepe pakarepo, asi usiku uhwo havana kubata chinhu.
\v 4 Zvino kwakati kwava mambakwedza, Jesu akamira pamahombekombe, asi vadzidzi havana kuziva kuti ndiJesu.
\v 5 Naizvozvo Jesu wakati kwavari: Vana vaduku, mune chikafu here? Vakamupindura, \add vachiti\add*: Kwete.
\v 6 Ndokuti kwavari: Kandai mumbure kurutivi rwerudyi rwechikepe, uye muchawana. Naizvozvo vakakanda, zvino vakasagona kurukweva nekuwanda kwehove.
\v 7 Naizvozvo mudzidzi uya waidikamwa naJesu wakati kuna Petro: NdiIshe. Ipapo Simoni Petro anzwa kuti ndiShe, wakasunga nguvo yake yekunze (nekuti wakange akashama), akazviwisira mugungwa.
\v 8 Asi vamwe vadzidzi vakauya nechikepe chidiki, vachikweva mumbure une hove, nekuti vakange vasi kure nenyika, asi mbimbi* dzinenge mazana maviri.
\v 9 Zvino vakati vachangosvika panyika, vakaona moto wemazimbe ipapo, nehove yakaradzikwa pamusoro pawo, nechingwa.
\v 10 Jesu akati kwavari: uisai \add dzimwe\add* dzehove dzamabata ikozvino.
\v 11 Simoni Petro akakwira, akakwevera mumbure panyika, uzere nehove huru, zana nemakumi mashanu nenhatu; uye kunyange dzaiva zhinji dzakadai, asi mumbure hauna kubvaruka.
\v 12 Jesu akati kwavari: Uyai mudye. Asi hakuna kuvadzidzi wakatsunga kumubvunza \add kuti\add*: Ndimwi ani imwi? Vachiziva kuti ndiIshe.
\v 13 Naizvozvo Jesu wakauya, ndokutora chingwa, akavapa, nehove saizvozvo.
\v 14 Urwu rwava rwechitatu Jesu achizviratidza kuvadzidzi vake, amutswa kuvakafa.
\v 15 Zvino vakati vadya, Jesu akati kuna Simoni Petro: Simoni waJona, unondida kupfuura ava here? Akati kwaari: Hongu Ishe; imwi munoziva kuti ndinokudai. Akati kwaari: Ipa makwayana angu chikafu.
\v 16 Akati kwaarizve rwechipiri: Simoni waJona, unondida here? akati kwaari: Hongu Ishe; imwi munoziva kuti ndinokudai. Akati kwaari: Fudza makwai angu.
\v 17 Akati kwaari rwechitatu: Simoni waJona, unondida here? Petro akarwadziwa nekuti wakati kwaari rwechitatu: Unondida here? Akati kwaari: Ishe, imwi munoziva zvinhu zvose; munoziva kuti ndinokudai. Jesu akati kwaari: Ipa makwai angu chikafu.
\v 18 Zvirokwazvo, zvirokwazvo, ndinoti kwauri: Pawaiva muduku, waizvisunga chiuno, uchifamba kwawaida; asi kana wakwegura, uchatandavadza maoko ako, umwe uchakusunga chiuno, achi\add ku\add*isa kwausingadi.
\v 19 Wakareva izvi, achitaridza mafiro aaizokudza Mwari nawo. Zvino wakati areva izvi, akati kwaari: Nditevere.
\v 20 Ipapo Petro achitendeuka wakaona mudzidzi Jesu waaida achitevera, ndiyewo wakasendamira pachifuva chake pachirayiro akati: Ishe, ndiani uchakutengesai?
\v 21 Petro wakati achimuona akati kuna Jesu: Ishe, ko uyu?
\v 22 Jesu akati kwaari: Kana ndikada kuti agare kusvikira ndichiuya, unei nazvo? Nditevere iwe.
\v 23 Zvino shoko iro rakapararira pakati pehama, kuti mudzidzi uyu haafi; asi Jesu haana kureva kwaari, kuti haafi; asi \add wakati\add*: Kana ndichida kuti agare kusvikira ndichiuya, unei nazvo?
\v 24 Ndiyeyu mudzidzi unopupura zvezvinhu izvi, nekunyora zvinhu izvi; uye tinoziva kuti uchapupu hwake ichokwadi.
\v 25 Zvimwe zvizhinji zviriko Jesu zvaakaita; kana zvainyorwa chimwe nechimwe, ndinofunga kuti kunyange nyika pachayo haizairingana mabhuku anganyorwa. Amen.

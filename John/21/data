\c 21
\s Jesu unozviratidza kuvadzidzi vake pagungwa reTibheriasi
\p
\v 1 Shure kwaizvozvi Jesu wakazviratidzazve kuvadzidzi vake pagungwa reTiberiasi; akazviratidza kudai:
\v 2 Vaiva pamwechete Simoni Petro, naTomasi wainzi Batya, naNatanieri weKana yeGariri, na\add vanakomana\add* vaZebhedhi, navamwe vaviri vavadzidzi vake.
\v 3 Simoni Petro akati kwavari: Ndondobata hove. Vakati kwaari: Nesu tinoendavo newe. Vakabuda vakapinda muchikepe pakarepo; asi usiku uhwo havana kubata chinhu.
\v 4 Zvino kwakati kwaidza, Jesu akamira pamhenderekedzo, asi vadzidzi vakanga vasingazivi kuti ndiJesu.
\v 5 Zvino Jesu akati kwavari: Vana, mune chokudya here? Vakamupindura, \add vachiti\add*: Kwete.
\v 6 Akati kwavari: Kandai mumbure kurutivi rworudyi rwechikepe mugowana. Ipapo vakakanda, vakasagona zvino kurukweva nokuwanda kwehove.
\v 7 Zvino mudzidzi uya waidikamwa naJesu akati kunaPetro: NdiShe. Ipapo Simoni Petro wakati achinzwa kuti ndiShe, akasunga nguvo yake yokunze, (nokuti wakanga asina kusimira), akazviwisira mugungwa.
\v 8 Asi vamwe vadzidzi vakauya nechikepe chidiki, vachikweva mumbure unehove, nokuti vakanga vasi kure nenyika, asi makubhiti* anenge mazana maviri.
\v 9 Zvino vakati vachangosvika panyika, vakaona moto wamazimbe ipapo, nehove yakaradzikwa pamusoro pawo, nechingwa.
\v 10 Jesu akati kwavari: uyai \add nedzimwe\add* dzehove dzamabata ikozvino.
\v 11 Simoni Petro akakwira akakwevera mumbure panyika, uzere nehove huru, zana namakumi mashanu nenhatu; kunyange dzaiva zhinji dzakadai, asi mumbure hauna kubvaruka.
\v 12 Jesu akati kwavari: Uyai mudye. Asi kwakanga kusinomumwe wavadzidzi vake wakatsunga kumubvunza \add kuti\add*: Ndimwi aniko? Vachiziva kuti ndiyeShe.
\v 13 Zvino Jesu wakauya, akatora chingwa, akavapa, nehove saizvozvo.
\v 14 Urwu rwaiva rwechitatu Jesu achizviratidza kuvadzidzi vake, amuka kuvakafa.
\v 15 Zvino vakati vadya, Jesu akati kunaSimoni Petro: Simoni waJona, unondida kupfuura ava here? Akati kwaari: Hongu Ishe; munoziva kuti ndinokudai. Akati kwaari: Fudza makwayana angu.
\v 16 Akati kwaaarizve rwechipiri: Simoni waJona unondida here? akati kwaari Hongu Ishe; munoziva kuti ndinokudai. Akati kwaari: Fudza makwai angu.
\v 17 Akati kwaari rwechitatu: Simoni waJona; Unondida here? Petro akarwadziwa moyo nokuti wakati kwaari rwechitatu: Unondida here? Akati kwaari: Ishe, imwi munoziva zvinhu zvose; munoziva kuti ndinokudai. Jesu akati kwaari: Fudza makwai angu.
\v 18 Zvirokwazvo, zvirokwazvo, ndinoti kwauri: Uchiri muduku, waizvisunga chiuno, uchifamba kwawaida; asi kana wakwegura, uchatandavadza mavoko ako, mumwe uchakusunga chiuno, achi\add ku\add*isa kwausingadi.
\v 19 Wakareva izvozvi, achitaridza kufa kwaaizokudza Mwari nako. Zvino wakati areva izvozvi, akati kwaari: Nditevere.
\v 20 Petro akatendeuka akaona uya mudzidzi waidikamwa naJesu achitevera, ndiyevo wakasendamira pachifuva chake pachirayiro akati: Ishe, ndianiko uchakupandukirai?
\v 21 Zvino Petro wakati achimuona akati kunaJesu: Ishe, ko uyu?
\v 22 Jesu akati kwaari: Kana ndikada kuti agare kusvikira ndichiuya, uneiko nazvo? Nditevere iwe.
\v 23 Zvino shoko iro rakapararira pakati pehama, kuti mudzidzi uyu haangazofi; asi Jesu haana kureva kwaari, kuti haangazofi; asi \add wakati\add*: Kana ndichida kuti agare kusvikira ndichiuya, uneiko nazvo iwe?
\v 24 Ndiyeyu mudzidzi unopupura zvinhu izvi, nokunyoravo zvinhu izvi; zvino tinoziva kuti kupupura kwake ndokwechokwadi.
\v 25 Zvimwe zvizhinji zviriko zvakaitwa naJesu; kana zvainyorwa chimwe nechimwe, ndinofunga kuti: Kunyange nenyika yose haizairingana bhuku dzinganyorwa. Amen.

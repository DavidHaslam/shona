\c 21
\s Jesu unozviratidza kuvadzidzi vake pagungwa reTibheriasi
\p
\v 1 Shure kwezvinhu izvi Jesu wakazviratidzazve kuvadzidzi pagungwa reTibheriasi; akazviratidza kudai:
\v 2 Vaiva pamwe Simoni Petro, naTomasi wainzi Dhidhimo, naNatanieri weKana yeGarirea, na\add vanakomana\add* vaZebhedhi, nevamwe vaviri vevadzidzi vake.
\v 3 Simoni Petro akati kwavari: Ndoenda kunobata hove. Vakati kwaari: Nesu tinoenda newe. Vakabuda vakapinda muchikepe pakarepo; asi usiku uhwo havana kubata chinhu.
\v 4 Zvino kwakati kwaidza, Jesu akamira pamhenderekedzo, asi vadzidzi havana kuziva kuti ndiJesu.
\v 5 Zvino Jesu akati kwavari: Vana vaduku, mune chikafu here? Vakamupindura, \add vachiti\add*: Kwete.
\v 6 Akati kwavari: Kandai mumbure kurutivi rwerudyi rwechikepe, uye muchawana. Naizvozvo vakakanda, vakasagona zvino kurukweva nekuwanda kwehove.
\v 7 Naizvozvo mudzidzi uya waidikamwa naJesu akati kuna Petro: NdiIshe. Ipapo Simoni Petro wakati achinzwa kuti ndiShe, akasunga nguvo yake yekunze, (nokuti wakange asina kusimira), akazviwisira mugungwa.
\v 8 Asi vamwe vadzidzi vakauya nechikepe chidiki, vachikweva mumbure unehove, nekuti vakange vasi kure nenyika, asi makubhiti* anenge mazana maviri.
\v 9 Zvino vakati vachangosvika panyika, vakaona moto wamazimbe ipapo, nehove yakaradzikwa pamusoro pawo, nechingwa.
\v 10 Jesu akati kwavari: uyai \add nedzimwe\add* dzehove dzamabata ikozvino.
\v 11 Simoni Petro akakwira akakwevera mumbure panyika, uzere nehove huru, zana nemakumi mashanu nenhatu; kunyange dzaiva zhinji dzakadai, asi mumbure hauna kubvaruka.
\v 12 Jesu akati kwavari: Uyai mudye. Asi hakuna kuvadzidzi wakatsunga kumubvunza \add kuti\add*: Ndimwi ani imwi? Vachiziva kuti ndiye Ishe.
\v 13 Naizvozvo Jesu wakauya, akatora chingwa, akavapa, nehove saizvozvo.
\v 14 Urwu rwava rwechitatu Jesu achizviratidza kuvadzidzi vake, amuka kuvakafa.
\v 15 Zvino vakati vadya, Jesu akati kuna Simoni Petro: Simoni waJona, unondida kupfuura ava here? Akati kwaari: Hongu Ishe; imwi munoziva kuti ndinokudai. Akati kwaari: Fudza makwayana angu.
\v 16 Akati kwaarizve rwechipiri: Simoni waJona, unondida here? akati kwaari: Hongu Ishe; munoziva kuti ndinokudai. Akati kwaari: Fudza makwai angu.
\v 17 Akati kwaari rwechitatu: Simoni waJona, unondida here? Petro akarwadziwa nekuti wakati kwaari rwechitatu: Unondida here? Akati kwaari: Ishe, imwi munoziva zvinhu zvose; munoziva kuti ndinokudai. Jesu akati kwaari: Fudza makwai angu.
\v 18 Zvirokwazvo, zvirokwazvo, ndinoti kwauri: Uchiri muduku, waizvisunga chiuno, uchifamba kwawaida; asi kana wakwegura, uchatandavadza maoko ako, umwe uchakusunga chiuno, achi\add ku\add*isa kwausingadi.
\v 19 Wakareva izvi, achitaridza mafiro aaizokudza Mwari nawo. Zvino wakati areva izvi, akati kwaari: Nditevere.
\v 20 Petro achitendeuka akaona mudzidzi Jesu waaida achitevera, ndiyewo wakasendamira pachifuva chake pachirayiro akati: Ishe, ndiani uchakupandukirai?
\v 21 Zvino Petro wakati achimuona akati kuna Jesu: Ishe, ko uyu?
\v 22 Jesu akati kwaari: Kana ndikada kuti agare kusvikira ndichiuya, unei nazvo? Nditevere iwe.
\v 23 Zvino shoko iro rakapararira pakati pehama, kuti mudzidzi uyu haangazofi; asi Jesu haana kureva kwaari, kuti haangazofi; asi \add wakati\add*: Kana ndichida kuti agare kusvikira ndichiuya, unei nazvo iwe?
\v 24 Ndiyeyu mudzidzi unopupura zvinhu izvi, nekunyora zvinhu izvi; uye tinoziva kuti kupupura kwake ndekwechokwadi.
\v 25 Zvimwe zvizhinji zviriko Jesu zvaakaita; kana zvainyorwa chimwe nechimwe, ndinofunga kuti kunyange nyika yose haizairingana mabhuku anganyorwa. Amen.

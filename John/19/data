\c 19
\s Jesu unotongerwa rufu
\p
\v 1 Zvino Pirato wakatora Jesu, akamurova netyava.
\v 2 Zvino mauto akaruka korona yemhinzwa, akaisa pamusoro wake, akamupfekedza nguvo dzine ruvara rwehute.
\v 3 Vakati: Hekanhi, Mambo wevaJudha! Vakamurova nembama.
\v 4 Ipapo Pirato akabudazve panze, akati kwavari: Tarirai, ndinomubudisira kwamuri, kuti muzive kuti handiwani mhosva maari.
\v 5 Ipapo Jesu akabuda panze, akadzika korona yemhinzwa, anenguvo dzine ruvara rwehute. \add Pirato\add* akati kwavari: Tarirai munhu uyu!
\v 6 Naizvozvo vapristi vakuru nevatariri vakati vachimuona, vakadanidzira, vachiti: Roverera pamuchinjikwa, roverera pamuchinjikwa! Pirato akati kwavari: Chimutorai imwi, murovere pamuchinjikwa; nekuti ini handiwani mhosva kwaari.
\v 7 VaJudha vakamupindura, \add vakati\add*: Isu tine murairo, uye nemurairo wedu unofanira kufa, nekuti wakazviita Mwanakomana waMwari.
\v 8 Zvino Pirato wakati anzwa shoko iri, akanyanya kutya.
\v 9 Akapindazve mumba memutungamiriri, akati kuna Jesu: Unobvepi iwe? Asi Jesu haana kumupa mhinduro.
\v 10 Ipapo Pirato akati kwaari: Hautauri neni here? Hauzivi here kuti ndine simba rekukuroverera pamuchinjikwa uye ndine simba rekukusunungura?
\v 11 Jesu akapindura, \add akati\add*: Haungatongovi nesimba pamusoro pangu, kana usina kuripiwa richibva kumusoro; naizvozvo wakandikumikidza kwauri, unezvivi zvikuru.
\v 12 Zvino kubva ipapo Pirato akatsvaka kumusunungura; asi vaJudha vakadanidzira, vachiti: Kana mukasunungura munhu uyu, hamuzi shamwari yaKesari; umwe neumwe unozviita mambo, unorwisa Kesari.
\v 13 Zvino Pirato wakati anzwa shoko iroro, akabudisa Jesu, akagara pachigaro chekutonga, panzvimbo inonzi Pakarongwa neMambwe, asi nechiHebheru Gabhata.
\v 14 Zvino raiva \add zuva re\add*gadziriro yepasika; yaiva nguva inenge yechitanhatu; akati kuvaJudha: Tarirai Mambo wenyu!
\v 15 Asi vakadanidzira, \add vachiti\add*: Bvisa, bvisa, umurovere pamuchinjikwa! Pirato akati kwavari: Ndoroverera pamuchinjikwa Mambo wenyu here? Vapristi vakuru vakapindura vachiti: Hatina mambo kunze kwaKesari.
\v 16 Naizvozvo akamukumikidza kwavari, kuti arovererwe pamuchinjikwa. Zvino vakatora Jesu vakaenda naye.
\s Jesu unorovererwa pamuchinjikwa
\p
\v 17 Akabuda akatakura muchinjikwa wake, akabuda akaenda kunzvimbo yainzi yeDehenya, nechiHebheru ichinzi Gorogota;
\v 18 apo pavakamuroverera pamuchinjikwa nevamwe vaviri naye, umwe parutivi, umwe parutivi, naJesu pakati.
\v 19 Pirato akanyoravo chiziviso akaisa pamuchinjikwa; chakange chakanyorwa \add kuti\add*: JESU MUNAZARETA MAMBO WEVJUDHA.
\v 20 Zvino vazhinji vevaJudha vakarava chiziviso ichi; nekuti nzvimbo iyo pakange pakarovererwa Jesu pamuchinjikwa yaiva pedo neguta; uye pakanyorwa nechiHebheru, nechiRoma, nechiGiriki.
\v 21 Ipapo vapristi vakuru vevaJudha vakati kuna Pirato: Musanyora \add muchiti\add*: Mambo wevaJudha, asi kuti iye wakati: Ndiri mambo wevaJudha.
\v 22 Pirato akapindura \add akati\add*: Zvandanyora, ndanyora.
\v 23 Zvino mauto akati aroverera Jesu pamuchinjikwa, akatora nguvo dzake, akaita migove mina, muuto umwe neumwe mugove; nenguvo yapasivo. Zvino nguvo iyi yakange isina mutun'o, asi yakange yakarukwa yose kubva kumusoro kwayo.
\v 24 Naizvozvo vakataurirana, \add vachiti\add*: Ngatirege kuibvarura, asi tikande mijenya pamusoro payo, kuti ichava yaani; kuti rugwaro ruzadzisike runoti: Vakagovana nguvo dzangu pakati pavo, vakakanda mijenya pamusoro pechokufuka changu. Ndizvo zvakaitwa nemauto.
\v 25 Zvino pamuchinjikwa waJesu pakange pamire mai vake nemunin'ina wamai vake, Maria, \add mukadzi\add* waKiropasi, naMaria Magidharini.
\v 26 Zvino Jesu wakati achiona mai vake, nemudzidzi waaida amirepo, akati kunamai vake: Mukadzi, tarira mwanakomana wako.
\v 27 Shure kwaizvozvo akati kumudzidzi: Tarira mai vako. Kubva panguva iyo mudzidzi akavatora akavaisa \add kumba\add* kwake.
\v 28 Shure kwaizvozvi, Jesu wakati achiziva kuti zvinhu zvose zvapera, kuti rugwaro ruzadzisike, akati: Ndinenyota.
\v 29 Zvino pakange pakagadzikwapo hari izere nevhiniga; zvino vakazadza chipanje nevhiniga vakaisa parutanda rwehisopi, vakaisa kumuromo wake.
\v 30 Zvino Jesu wakati agamuchira vhiniga, akati: Zvapera! Akakotamisa musoro wake, akapa Mweya \add wake\add*.
\v 31 Naizvozvo vaJudha nekuti wakange uri \add musi\add* wokugadzirira, kuti mitumbi isagara pamuchinjikwa nezuva resabata (nokuti zuva resabata raiva zuva guru), vakakumbira Pirato kuti makumbo avo avhuniwe, kuti vabviswe.
\v 32 Naizvozvo mauto akauya, akavhuna makumbo ewokutanga, neeumwe wakange arovererwa pamuchinjikwa pamwe naye;
\v 33 asi vakati vachisvika kunaJesu, vakaona kuti watofa, havana kuvhuna makumbo ake,
\v 34 asi umwe murwi wakabaya rutivi rwake nepfumo, pakarepo ropa nemvura zvikabuda.
\v 35 Uyo wakaona, ndiye wakapupura, uye kupupura kwake ndokwechokwadi; iye unoziva kuti unoreva zvirokwazvo, kuti imwi mutende.
\v 36 Nekuti zvinhu izvi zvakaitwa kuti rugwaro ruzadzisike \add runoti\add*: Fupa rake haringavhunwi.
\v 37 Norumwe rugwarozve runoti: Vachatarira uyo wavakabvovora.
\s Kuvigwa kwaJesu
\p
\v 38 Shure kwaizvozvi Josefa weArimatia, waiva ari mudzidzi waJesu, asi pachivande nekutya vaJudha, wakakumbira kuna Pirato kuti abvise mutumbi waJesu; Pirato akamutendera. Naizvozvo akauya akabvisa mutumbi waJesu.
\v 39 Kwakauyavo Nikodhimo, iye pakutanga wakambouya kuna Jesu usiku, anemura* nearosi* zvakavhenganiswa, mapaundi anenge zana.
\v 40 Ipapo vakatora mutumbi waJesu, vakamuputira nemicheka yerineni nezvinonhuhwira, setsika yevaJudha yekuviga.
\v 41 Zvino panzvimbo iyo paakarovererwa pamuchinjikwa pakange pane bindu, mubindu imomo munebwiro utsva, makange musina kumboiswa munhu.
\v 42 Zvino vakaisa Jesu ipapo nekuda kwegadziriro yevaJudha, nekuti bwiro bwakange bwuri pedo.

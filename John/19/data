\c 19
\s Jesu unotongerwa rufu
\p
\v 1 Zvino Pirato wakatora Jesu, akamurova netyava.
\v 2 Varwi vakaruka korona yemhinzwa, vakaisa pamusoro wake, vakamupfekedza nguvo shava.
\v 3 Vakati: Hekanhi, Mambo wavaJudha! Vakamurova nembama.
\v 4 Ipapo Pirato akabudazve, akati kwavari: Tarirai, ndamubudisira kwamuri, kuti muzive kuti handiwani mhosva kwaari.
\v 5 Jesu akabuda, akadzika korona yemhinzwa, anenguvo tsvuku. Pirato akati kwavari: Tarirai munhu!
\v 6 Zvino vaprista vakuru navatariri vakati vachimuvona, vakadanidzira, vachiti: Roverai pamuchinjikwa, roverai pamuchinjikwa! Pirato akati kwavari: Chimutorai imi, mumuroverei pamuchinjikwa; nokuti ini handiwani mhosva kwaari.
\v 7 VaJudha vakamupindura, vakati: Isu tinomurairo, zvino nomurairo wedu unofanira kufa, nokuti wakazviita Mwanakomana waMwari.
\v 8 Zvino Pirato wakati anzwa shoko iri, akanyanya kutya.
\v 9 Akapinda zve mumba momubati, akati kuna Jesu Uri wepiko? Asi Jesu haana kumupindura.
\v 10 Ipapo Pirato akati kwaari: Hautauri neni here? Hauzivisu kuti ndine simba rokukusunungura, nesimba rokukurovera pamuchinjikwa?
\v 11 Jesu akamupindura, akati: haungatongovi nesimba pamusoro pangu, kana usina kuripiwa richibva kumusoro' naizvozvo wakandiisa kwauri, unezvivi zvinokunda zvako.
\v 12 Zvino Pirato akatsvaka kumusunungura; asi vaJudha vakadanidzira, vachiti: Kana mukasunungura munhu uyu, hamuzi shamwari yaKesari; mumwe nomumwe, unozviita mambo, unoramba Kesari.
\v 13 Zvino Pirato wakati anzwa mashoko iwayo, akabudisa Jesu, akagara pachigaro chokutonga, panzvimbo yainzi Pakarongwa naMambwe, asi nechiHebheru Gabata.
\v 14 Zvino wakanga uri musi wokugadzirira paseka; yaiva nguva inenge yechitanhatu. Akati kuvaJudha: Tarirai Mambo wenyu!
\v 15 Ivo vakadanidzira, vachiti: Bvisai, bvisai, mumurovere pamuchinjikwa! Pirato akati kwavari: Ndorovera Mambo wenyu pamuchinjikwa here? Vaprista vakuru vakapindura, vachiti: Hatina mambo, asi Kesari chete.
\v 16 Akamuisa kwavari, kuti aroverwe pamuchinjikwa. Zvino vakaenda naJesu;
\s Jesu unoroverwa pamuchinjikwa.
\s (Mat. 27. 32-56; Mar. 15. 21-41; Ruka 23. 26-49.)
\p
\v 17 Akabuda akatakura muchinjikwa wake,akaenda kunzvimbo yainzi, Dehenya, nechiHebheru ichinzi Gorogota.
\v 18 pavakamurovera pamuchinjikwa, navamwe vaviri naye, mumwe kunorumwerutivi, mumwe kunorumwe rutivi, Jesu pakati.
\v 19 Pirato akanyoravo rugwaro, akaruisa pamuchinjikwa; kwakanga kwakanyorwa kuchinzi: Jesu weNazareta, Mambo wavaJudha.
\v 20 Zvino vaJudha vazhinji vakarava rugwaro urwo; nokuti nzvimbo iyo pakanga pakaroverwa Jesu pamuchinjikwa, yaiva pedo neguta; rwakanyorwa nechiHebheru, nechiRatini, nechiGiriki.
\v 21 Ipapo vaprista vakuru vavaJudha vakati kuna Pirato: Musanyora muchiti: Mambo wavaJudha, asi kuti Iye wakati: Ndiri mambo wavaJudha.
\v 22 Pirato akapindura, akati: Zvandanyora, ndanyora.
\v 23 Zvino varwi vakati varovera Jesu pamuchinjikwa, vakatora nguvo dzake, vakaita migove mina, murwi mumwe nomumwe mugove wake; nenguvo yapasivo. Zvino nguvo iyi yakanga isina pakasomwa, asi yakanga yakarukwa yose kubva kumusoro kwayo.
\v 24 Zvino vakataurirana, vachiti: Ngatirege kuibvarura, asi tikande mijenya pamusoro payo, tivone kuti ichava yani; kuti Rugwaro ruitike, runoti: Vakagovana nguvo dzangu pakati pavo. Vakakanda mijenya pamusoro pechokufuka changu. Ndizvo zvakaitwa navarwi.
\v 25 Zvino pamuchinjikwa waJesu pakanga pamire mai vake, nomunin'ina wamai vake, Maria, mukadzi waKiropasi, naMaria Magadharini.
\v 26 Zvino Jesu wakati achivona mai vake, nomudzidzi waaida, amirepo, akati kunamai vake: Mai, tarirai, mwanakomana wenyu.
\v 27 Ipapo akati kumudzidzi: Tarira mai vako. Kubva panguva iyo mudzidzi akavatora, akavaisa kumba kwake.
\v 28 Shure kwaizvozvo, Jesu wakati achiziva kuti zvose zvapera, kuti Rugwaro ruitike, akati: Ndinenyota.
\v 29 Pakanga pamirepo hari izere nevhinega; zvino vakaisa chipanje chizere nevhinega parutanda rwehisopi, vakaruisa kumuromo wake.
\v 30 Zvino Jesu wakati agamuchira vhinega, akati: Zvapera! Akakotamisa musoro wake, akabudisa Mweya wake.
\v 31 Zvino zvawaiva musi woKugadzirira paseka, vaJudha vakakumbira kunaPirato kuti akumbo avo avhumwe, vabiswe, kuti mitumbu irege kugara pamuchinjikwa nesabata, nokuti zuva iro resabata raiva guru.
\v 32 Naizvozvo varwi vakavuya, vakavhuna makumbo owokutanga, noomumwe wakanga aroverwa pamuchinjikwa pamwe chete naye;
\v 33 asi vakati vachisvika kunaJesu, vachivona kuti watofa hake, havana kuvhuna makumbo ake,
\v 34 asi mumwe murwi wakabaya rutivi rwake nepfumo, pakarepo ropa nemvura zvikabuda.
\v 35 Uyo wakavona, ndiye wakapupura, vuye kupupura kwake ndokwe zvokwadi; iye unoziva kuti unoreva zvirokwazvo, kuti nemivo mutende.
\v 36 Nokuti izvozvo zvakaitwa, kuti Rugwaro ruitike, runoti: Fupa rake haringavhumwi.
\v 37 Norumwe Rugwaro zve runoti: Vachatarira uyo wavakabvovora.
\s Kuvigwa kwaJesu.
\s (Mat. 27. 57-66; Mar. 15. 42-47; Ruka 23. 50-56.)
\p
\v 38 Shure kwaizvozvo Josefa weArimatia, waiva mudzidzi waJesu, asi pakavanda nokutya vaJudha, wakakumbira kuna Pirato kuti abvise mutumbi waJesu; Pirato akamutendera. Ipapo akavuya, akabvisa mutumbi waJesu.
\v 39 NaNikodhimovo, iye wakambovuya kuna Jesu vusiku pakutanga, wakavuya anemura nearosi zvakavhenganiswa, mapaundi anenge zana.
\v 40 Ipapo vakatora mutumbi waJesu, vakamuputira nemicheka pamwe chete nezvinonhuhwira, sezvinoita vaJudha pakuviga kwavo.
\v 41 Panzvimbo iyo, paakaroverwa pamuchinjikwa, pakanga panomunda; mumunda imomo maiva nebwiro bwutsva, makanga musina kumboiswa munhu.
\v 42 Zvino vakaisa Jesu ipapo,zvawakanga uri musi wokugadzirira kwavaJudha, (nokuti bwiro bwakanga bwuri pedo.)

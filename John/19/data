\c 19
\s Jesu unotongerwa rufu
\p
\v 1 Zvino Pirato wakatora Jesu, akamurova netyava.
\v 2 Zvino mauto akaruka korona yemhinzwa, akaisa pamusoro wake, akamupfekedza nguvo dzine ruvara rwehute.
\v 3 Vakati: Hekanhi, Mambo wavaJudha! Vakamurova nembama.
\v 4 Ipapo Pirato akabudazve panze, akati kwavari: Tarirai, ndinomubudisira kwamuri, kuti muzive kuti handiwani mhosva kwaari.
\v 5 Ipapo Jesu akabuda panze, akadzika korona yemhinzwa, anenguvo dzine ruvara rwehute. \add Pirato\add* akati kwavari: Tarirai munhu uyu!
\v 6 Zvino vapristi vakuru navatariri vakati vachimuona, vakadanidzira, vachiti: Roverera pamuchinjikwa, roverera pamuchinjikwa! Pirato akati kwavari: Chimutorai imwi, murovere pamuchinjikwa; nokuti ini handiwani mhosva kwaari.
\v 7 VaJudha vakamupindura, \add vakati\add*: Isu tinomurairo, zvino nomurairo wedu unofanira kufa, nokuti wakazviita Mwanakomana waMwari.
\v 8 Zvino Pirato wakati anzwa shoko iri, akanyanya kutya.
\v 9 Akapindazve mumba momutungamiriri, akati kuna Jesu: Unobvepiko iwe? Asi Jesu haana kumupa mhinduro.
\v 10 Ipapo Pirato akati kwaari: Hautauri neni here? Hauzivi here kuti ndine simba rokukuroverera pamuchinjikwa uye ndine simba rokukusunungura?
\v 11 Jesu akapindura, \add akati\add*: Haungatongovi nesimba pamusoro pangu, kana usina kuripiwa richibva kumusoro; naizvozvo wakandikumikidza kwauri, unezvivi zvikuru.
\v 12 Zvino kubva ipapo Pirato akatsvaka kumusunungura; asi vaJudha vakadanidzira, vachiti: Kana mukasunungura munhu uyu, hamuzi shamwari yaKesari; mumwe nomumwe unozviita mambo, unorwisa Kesari.
\v 13 Zvino Pirato wakati anzwa shoko iroro, akabudisa Jesu, akagara pachigaro chokutonga, panzvimbo inonzi Pakarongwa naMambwe, asi nechiHebheru Gabhata.
\v 14 Zvino raiva \add zuva re\add*gadziriro yepaseka; yaiva nguva inenge yechitanhatu; akati kuvaJudha: Tarirai Mambo wenyu!
\v 15 Asi vakadanidzira, \add vachiti\add*: Bvisa, bvisa, umurovere pamuchinjikwa! Pirato akati kwavari: Ndoroverera pamuchinjikwa Mambo wenyu here? Vapristi vakuru vakapindura vachiti: Hatina mambo kunze kwaKesari.
\v 16 Naizvozvo akamukumikidza kwavari, kuti arovererwe pamuchinjikwa. Zvino vakatora Jesu vakaenda naye.
\s Jesu unorovererwa pamuchinjikwa
\p
\v 17 Akabuda akatakura muchinjikwa wake, akabuda akaenda kunzvimbo yainzi yeDehenya, nechiHebheru ichinzi Gorogota;
\v 18 apo pavakamuroverera pamuchinjikwa navamwe vaviri naye, mumwe parutivi, mumwe parutivi, naJesu pakati.
\v 19 Pirato akanyoravo chiziviso akaisa pamuchinjikwa; chakanga chakanyorwa \add kuti\add*: JESU MUNAZARETA MAMBO WAVAJUDHA.
\v 20 Zvino vazhinji vavaJudha vakarava chiziviso ichi; nokuti nzvimbo iyo pakanga pakarovererwa Jesu pamuchinjikwa yaiva pedo neguta; uye pakanyorwa nechiHebheru, nechiRoma, nechiGiriki.
\v 21 Ipapo vapristi vakuru vavaJudha vakati kuna Pirato: Musanyora \add muchiti\add*: Mambo wavaJudha, asi kuti iye wakati: Ndiri mambo wavaJudha.
\v 22 Pirato akapindura \add akati\add*: Zvandanyora, ndanyora.
\v 23 Zvino mauto akati aroverera Jesu pamuchinjikwa, akatora nguvo dzake, akaita migove mina, muuto mumwe nomumwe mugove; nenguvo yapasivo. Zvino nguvo iyi yakanga isina mutun'o, asi yakanga yakarukwa yose kubva kumusoro kwayo.
\v 24 Naizvozvo vakataurirana, \add vachiti\add*: Ngatirege kuibvarura, asi tikande mijenya pamusoro payo, kuti ichava yaani; kuti rugwaro ruzadzisike runoti: Vakagovana nguvo dzangu pakati pavo, vakakanda mijenya pamusoro pechokufuka changu. Ndizvo zvakaitwa namauto.
\v 25 Zvino pamuchinjikwa waJesu pakanga pamire mai vake nomunin'ina wamai vake, Maria, \add mukadzi\add* waKiropasi, naMaria Magidharini.
\v 26 Zvino Jesu wakati achiona mai vake, nomudzidzi waaida amirepo, akati kunamai vake: Mukadzi, tarira mwanakomana wako.
\v 27 Shure kwaizvozvo akati kumudzidzi: Tarira mai vako. Kubva panguva iyo mudzidzi akavatora akavaisa \add kumba\add* kwake.
\v 28 Shure kwaizvozvi, Jesu wakati achiziva kuti zvinhu zvose zvapera, kuti rugwaro ruzadzisike, akati: Ndinenyota.
\v 29 Zvino pakanga pakagadzikwapo hari izere nevhiniga; zvino vakazadza chipanje nevhiniga vakaisa parutanda rwehisopi, vakaisa kumuromo wake.
\v 30 Zvino Jesu wakati agamuchira vhiniga, akati: Zvapera! Akakotamisa musoro wake, akapa Mweya \add wake\add*.
\v 31 Naizvozvo vaJudha nokuti wakanga uri \add musi\add* wokugadzirira, kuti mitumbi isagara pamuchinjikwa nezuva resabata (nokuti zuva resabata raiva zuva guru), vakakumbira Pirato kuti makumbo avo avhuniwe, kuti vabviswe.
\v 32 Naizvozvo mauto akauya, akavhuna makumbo owokutanga, noomumwe wakanga arovererwa pamuchinjikwa pamwechete naye;
\v 33 asi vakati vachisvika kunaJesu, vakaona kuti watofa, havana kuvhuna makumbo ake,
\v 34 asi mumwe murwi wakabaya rutivi rwake nepfumo, pakarepo ropa nemvura zvikabuda.
\v 35 Uyo wakaona, ndiye wakapupura, uye kupupura kwake ndokwechokwadi; iye unoziva kuti unoreva zvirokwazvo, kuti imwi mutende.
\v 36 Nokuti zvinhu izvi zvakaitwa kuti rugwaro ruzadzisike \add runoti\add*: Fupa rake haringavhunwi.
\v 37 Norumwe rugwarozve runoti: Vachatarira uyo wavakabvovora.
\s Kuvigwa kwaJesu
\p
\v 38 Shure kwaizvozvi Josefa weArimatia, waiva ari mudzidzi waJesu, asi pachivande nokutya vaJudha, wakakumbira kuna Pirato kuti abvise mutumbi waJesu; Pirato akamutendera. Naizvozvo akauya akabvisa mutumbi waJesu.
\v 39 Kwakauyavo Nikodhimo, iye pakutanga wakambouya kuna Jesu usiku, anemura* nearosi* zvakavhenganiswa, mapaundi anenge zana.
\v 40 Ipapo vakatora mutumbi waJesu, vakamuputira nemicheka yakapfava nezvinonhuhwira, setsika yavaJudha yokuviga.
\v 41 Zvino panzvimbo iyo paakarovererwa pamuchinjikwa pakanga pane bindu, mubindu imomo munebwiro utsva, makanga musina kumboiswa munhu.
\v 42 Zvino vakaisa Jesu ipapo nokuda kwegadziriro yavaJudha, nokuti bwiro bwakanga bwuri pedo.

\c 19
\s Jesu unotongerwa rufu
\p
\v 1 Naizvozvo Pirato wakatora Jesu, aka\add mu\add*rova netyava.
\v 2 Zvino mauto akaruka korona yemhinzwa akaisa pamusoro wake, ndokumupfekedza nguvo dzine ruvara rwehute.
\v 3 Vakati: Hekanhi, Mambo wevaJudha! Ndokumurova nembama.
\v 4 Naizvozvo Pirato akabudazve panze, ndokuti kwavari: Tarira, ndinomubudisira kwamuri, kuti muzive kuti handiwani mhosva maari.
\v 5 Ipapo Jesu akabuda panze, akadzika korona yemhinzwa, nenguvo ine ruvara rwehute. \add Pirato\add* ndokuti kwavari: Tarirai munhu uyu!
\v 6 Naizvozvo vapristi vakuru nemapurisa pavakamuona, vakadanidzira vachiti: Roverera pamuchinjikwa, roverera pamuchinjikwa! Pirato akati kwavari: Mutorei imwi, muroverere pamuchinjikwa; nekuti ini handiwani mhosva kwaari.
\v 7 VaJudha vakamupindura \add vakati\add*: Isu tine murairo, uye nemurairo wedu unofanira kufa, nekuti wakazviita Mwanakomana waMwari.
\v 8 Pirato paakanzwa shoko iro, wakanyanya kutya.
\v 9 Akapindazve mumba memutungamiriri, ndokuti kuna Jesu: Unobvepi iwe? Asi Jesu haana kumupa mhinduro.
\v 10 Ipapo Pirato akati kwaari: Hautauri neni here? Hauzivi here kuti ndine simba rekukuroverera pamuchinjikwa uye ndine simba rekukusunungura?
\v 11 Jesu akapindura \add akati\add*: Haungatongovi nesimba pamusoro pangu, dai usina kuripiwa kubva kumusoro; naizvozvo unondikumikidza kwauri une chivi chikuru.
\v 12 Kubva ipapo Pirato akatsvaka kumusunungura. Asi vaJudha vakadanidzira, vachiti: Kana mukasunungura uyu, hamusi shamwari yaKesari; umwe neumwe unozviita mambo, unopikisana naKesari.
\v 13 Naizvozvo Pirato anzwa shoko iri wakabudisa Jesu panze, akagara pachigaro chekutonga, panzvimbo inonzi Pakarongwa neMambwe, asi nechiHebheru Gabhata.
\v 14 Zvino raiva \add zuva re\add*gadziriro yepasika, uye raiva ora rinenge rechitanhatu; ndokuti kuvaJudha: Tarirai Mambo wenyu!
\v 15 Asi vakadanidzira \add vachiti\add*: Bvisai, bvisai, murovererei pamuchinjikwa! Pirato akati kwavari: Ndoroverera pamuchinjikwa mambo wenyu here? Vapristi vakuru vakapindura \add vachiti\add*: Hatina mambo kunze kwaKesari.
\v 16 Naizvozvo akamukumikidza kwavari, kuti arovererwe pamuchinjikwa. Zvino vakatora Jesu vaka\add mu\add*tinha.
\s Jesu unorovererwa pamuchinjikwa
\p
\v 17 Zvino akatakura muchinjikwa wake wakabuda akaenda kunzvimbo yainzi yeDehenya, ichinzi nechiHebheru Gorogota;
\v 18 pevakamuroverera pamuchinjikwa nevamwe vaviri naye, parutivi neparutivi, naJesu pakati.
\v 19 Pirato ndokunyorawo chiziviso akaisa pamuchinjikwa; chakange chakanyorwa \add kuti\add*: JESU MUNAZARETA MAMBO WEVJUDHA.
\v 20 Naizvozvo vazhinji vevaJudha vakaverenga chiziviso ichi; nekuti nzvimbo pakange pakarovererwa Jesu pamuchinjikwa yaiva pedo neguta; uye pakange pakanyorwa nechiHebheru, nechiRoma, nechiGiriki.
\v 21 Naizvozvo vapristi vakuru vevaJudha vakati kuna Pirato: Musanyora \add muchiti\add*: Mambo wevaJudha; asi kuti uyu wakati: Ndiri mambo wevaJudha.
\v 22 Pirato akapindura \add akati\add*: Zvandanyora, ndanyora.
\v 23 Naizvozvo mauto, akati aroverera Jesu pamuchinjikwa, akatora nguvo dzake, akaita migove mina, muuto umwe neumwe mugove; nenguvo yepasiwo; asi nguvo iyi yakange isina musono, yakange yakarukwa yose kubva kumusoro.
\v 24 Naizvozvo vakataurirana \add vachiti\add*: Ngatirege kuibvarura, asi tiikandire mijenya, kuti ichava yaani; kuti rugwaro ruzadziswe rwunoti: Vakagovana nguvo dzangu pakati pavo, vakakandawo mujenya pamusoro pechokufuka changu. Naizvozvo mauti akaita zvinhu izvi.
\v 25 Zvino pamuchinjikwa waJesu pakange pamire mai vake, nemunin'ina wamai vake, Maria \add mukadzi\add* waKiropasi, naMaria Magidharini.
\v 26 Naizvozvo Jesu wakati achiona mai vake, nemudzidzi waaida amirepo, akati kuna mai vake: Mukadzi, tarira mwanakomana wako.
\v 27 Shure kweizvozvo wakati kumudzidzi: Tarira mai vako. Zvino kubva paawa iro mudzidzi wakavatora akavaisa \add kumba\add* kwake.
\v 28 Shure kwaizvozvi, Jesu achiziva kuti zvinhu zvose zvapedzwa, kuti rugwaro rwuzadziswe, akati: Ndine nyota.
\v 29 Zvino pakange pakagadzikwa hari izere nevhiniga; zvino vakazadza chipanje nevhiniga vakaisa parutanda rwehisopi*, vakaisa kumuromo wake.
\v 30 Naizvozvo Jesu agamuchira vhiniga, wakati: Zvapedzwa! Akakotamisa musoro wake, akapa Mweya \add wake\add*.
\v 31 Naizvozvo vaJudha nekuti rakange riri gadziriro, kuti mitumbi isagara pamuchinjikwa nesabata (nekuti zuva resabata iro raiva zuva guru), vakakumbira Pirato kuti makumbo avo avhuniwe, uye vabviswe.
\v 32 Naizvozvo mauto akauya, akavhuna makumbo ewokutanga, neeumwe wakange arovererwa pamuchinjikwa pamwe naye;
\v 33 asi pavakasvika kuna Jesu, ndokuona kuti watofa, havana kuvhuna makumbo ake;
\v 34 asi umwe wevarwi wakabaya rutivi rwake nepfumo, pakarepo kukabuda ropa nemvura.
\v 35 Uye iye wakaona wakapupura, uye kupupura kwake ichokwadi; uye iye unoziva kuti unoreva chokwadzi, kuti imwi mutende.
\v 36 Nekuti zvinhu izvi zvakaitwa kuti rugwaro rwuzadziswe \add runoti\add*: Fupa rake haringavhunwi.
\v 37 Uyezve rumwe rugwaro rwunoti: Vachamutarira wavakabvovora.
\s Kuvigwa kwaJesu
\p
\v 38 Shure kweizvozvi Josefa weArimatia, ari mudzidzi waJesu, asi pachivande nekutya vaJudha, wakakumbira kuna Pirato kuti abvise mutumbi waJesu; Zvino Pirato akamutendera. Naizvozvo akauya akabvisa mutumbi waJesu.
\v 39 Kwakauyawo Nikodhimo, wakauya pakutanga kuna Jesu usiku, akatakura mura* nearosi* zvakavhenganiswa, mapaundi anenge zana.
\v 40 Ipapo vakatora mutumbi waJesu, vakamuputira nemicheka yerineni nezvinonhuhwira, setsika yevaJudha yekuviga.
\v 41 Zvino panzvimbo iyo paakarovererwa pamuchinjikwa pakange pane bindu, uye mubindu mune guva idzva, makange musina kumboradzikwa munhu.
\v 42 Naizvozvo vakaradzika Jesu ipapo nekuda kwegadziriro yevaJudha, nekuti guva rakange riri pedo.

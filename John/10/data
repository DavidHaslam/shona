\c 10
\s Mufudzi wakanaka
\p
\v 1 Zvirokwazvo, zvirokwazvo, ndinoti kwamuri: Usingapindi napemukova mudanga remakwai, asi unokwira nekumwe, ndiye mbavha negororo.
\v 2 Asi unopinda nepamukova ndiye mufudzi wemakwai.
\v 3 Murindi wemukova unomuzarurira, nemakwai anonzwa inzwi rake, uye unodana makwai ake nezita, nekuatungamirira kunze.
\v 4 Kana abudisa makwai ake, unoatungamirira; nemakwai anomutevera, nekuti anoziva inzwi rake.
\v 5 Asi mweni haangatongomuteveri, asi anomutiza; nekuti haazivi inzwi revaeni.
\v 6 Jesu wakareva mufananidzo uyu kwavari; asi ivo havana kunzwisisa, kuti zvinhui zvaakataura kwavari.
\v 7 Zvino Jesu akati kwavarizve: Zvirokwazvo, zvirokwazvo, ndinoti kwamuri: Ini ndiri mukova wemakwai;
\v 8 vose vakanditangira kuuya imbavha nemakororo, asi makwai haana kuvanzwa.
\v 9 Ini ndiri mukova; kana munhu achipinda neni, uchaponeswa, uchapinda nekubuda, nekuwana mafuro.
\v 10 Mbavha haiuyi asi kungozoba nekuuraya nekuparadza; ini ndakauya, kuti vave neupenyu, uye vave nehwunopfachukira.
\v 11 Ini ndiri mufudzi wakanaka. Mufudzi wakanaka unoradzikira pasi makwai ake upenyu hwake.
\v 12 Asi muricho, usati ari mufudzi, makwai asati ari ake, unoona bumhi richiuya, akasiya makwai, ndokutiza; bumhi rinoabata, nekuparadzira makwai.
\v 13 Muricho unotiza nekuti muricho, uye haana hanya nemakwai.
\v 14 Ini ndiri mufudzi wakanaka, uye ndinoziva angu, ndinozikamwa neangu,
\v 15 Baba sezvavanondiziva, saizvozvo neni ndinoziva Baba; ndinoradzikira pasi makwai upenyu hwangu.
\v 16 Nemamwe makwai ndinawo, asati ari edanga rino. Naiwo ndinofanira kuuya nawo, achanzwa inzwi rangu; uye pachava neboka rimwe nemufudzi umwe.
\v 17 Nekuda kwaizvozvo Baba vanondida, nekuti ndinoradzika upenyu hwangu pasi, kuti ndigohwutorazve.
\v 18 Hakuna ungahwutora kubva kwandiri, asi ini ndinohwuradzika pasi pachangu. Simba ndinaro rekuhwuradzika pasi, uye simba ndinaro rekuhwutorazve. Uyu murairo ndakaugamuchira kuna baba vangu.
\v 19 Naizvozvo kukavapozve kupesana pakati pevaJudha nekuda kwemashoko awa.
\v 20 Vazhinji vavo vakati: Une dhimoni uye unopenga; munomuteererei?
\v 21 Vamwe vakati: Mashoko awa haasi eune dhimoni; ko dhimoni ringagona kusvinudza meso emapofu here?
\s Jesu unoudza vaJudha kuti ndiye Kristu
\p
\v 22 Zvino yaiva nguva yemutambo wekuvandudza paJerusarema, chaiva chando;
\v 23 Jesu ndokufamba-famba mutembere muberere raSoromoni.
\v 24 Zvino vaJudha vakamukomba, vakati kwaari: Uchatikononesa kusvikira rini? Kana uri Kristu iwe, tiudze pachena.
\v 25 Jesu akavapindura \add akati\add*: Ndakakuudzai, asi hamuna kutenda; mabasa andinoita ini muzita rababa vangu ndiwo anondipupurira;
\v 26 asi imwi hamutendi; nekuti hamusi vemakwai angu sezvandakareva kwamuri.
\v 27 Makwai angu anonzwa inzwi rangu, neni ndinoaziva, uye anonditevera;
\v 28 uye ini ndinopa kwaari upenyu hwusingaperi; uye haangaparari nekusingaperi, uye hakuna ungaabvuta muruoko rwangu.
\v 29 Baba vangu vakandipa \add iwo\add* vakuru kune vose; uye hakuna unogona kuabvuta muruoko rwaBaba vangu.
\v 30 Ini naBaba tiri umwe.
\v 31 Naizvozvo vaJudha vakanongazve mabwe, kuti vamutake.
\v 32 Jesu akavapindura \add akati\add*: Ndakakuratidzai mabasa mazhinji akanaka kubva kuna Baba vangu; nderipi remabasa awa ramunonditakira?
\v 33 VaJudha vakamupindura vachiti: Hatikutakiri basa rakanaka; asi kunyomba; uye nekuti iwe uri munhu unozviita Mwari.
\v 34 Jesu akavapindura \add akati\add*: Hazvina kunyorwa here mumurairo wenyu, \add zvichinzi\add*: Ini ndakati: Muri vamwari?
\v 35 Kana akavaidza vamwari, ivo shoko raMwari rakasvika kwavari, uye rugwaro harungaputswi,
\v 36 uyo wakaitwa mutsvene naBaba, nekutumwa panyika, asi imwi munoti: Unomhura Mwari, nekuti ndati: Ndiri Mwanakomana waMwari?
\v 37 Kana ndisingaiti mabasa aBaba vangu, musanditenda.
\v 38 Asi kana ndichi\add a\add*ita, kunyange musingatendi ini, tendai mabasa; kuti mugoziva nekutenda kuti Baba \add vari\add* mandiri, neni mavari.
\v 39 Zvino vakatsvakazve kumubata; asi wakapukunyuka pamaoko avo.
\s Jesu unondogara mhiri kwaJoridhani
\p
\v 40 Zvino akaendazve mhiri kwaJoridhani kunzvimbo Johwani kwaaibhabhatidza pakutanga; ndokugarapo.
\v 41 Zvino vazhinji vakauya kwaari vakati: Johwani haana kuita chiratidzo, asi chose chakareva Johwani pamusoro pemunhu uyu chaiva chokwadi.
\v 42 Vazhinji ndokutenda kwaari ipapo.

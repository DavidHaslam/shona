\c 10
\s Mufananidzo womufudzi wakanaka
\p
\v 1 Zvirokwazvo, zvirokwazvo, ndinoti kwamuri: Usingapindi napamukova mudanga ramakwai, asi unokwira nokumwe, imbavha negororo.
\v 2 Asi unopinda napamukova, mufudzi wamakwai.
\v 3 Murindi womukova unomuzarurira iye, namakwai anonzwa inzwi rake, unodana makwai ake nezita rawo, nokuakokera kunze.
\v 4 Kana abudisa makwai ake, unowatungamirira; makwai anomutevera, nokuti anoziva inzwi rake.
\v 5 Asi mweni haangatongomuteveri, asi anomutiza; nokuti haazivi inzwi ravaeni.
\v 6 Jesu akareva mufananidzo uyu kwavari; asi havana kunzwisisa, kuti zvinhu zvaakavataurira ndezvei.
\v 7 Zvino Jesu akati kwavari zve: Zvirokwazvo, zvirokwazvo, ndinoti kwamuri: Ndini mukova wamakwai.
\v 8 Vose vakanditangira kuvuya imbavha namakororo, asi makwai haana kuvanzwa.
\v 9 Ndini mukova; kana munhu apinda neni, uchaponeswa, uchapinda, nokubuda, uchawana mafuro.
\v 10 Mbavha haivuyi asi kungozoba nokuvuraya nokuparadza. Ini ndakavuya, kuti ave novupenyu, vuye ave nobwakawanda.
\v 11 Ndini mufudzi wakanaka. Mufudzi wakanaka unoradzikira makwai ake vupenyu bwake.
\v 12 Asi muranda, usati ari mufudzi wamakwai, makwai asati ari ake, unovona bere richivuya, akasiya makwai, ndokutiza; bere rinowabata, nokuaparadzira;
\v 13 Muranda unotiza nokuti muranda, vuye haanehanya namakwai.
\v 14 Ini ndini mufudzi wamakwai wakanaka, ndinoziva angu, ndinozikamwa neangu,
\v 15 Baba sezvavanondiziva, saizvozvo nenivo ndinoziva Baba; ndinoradzikira makwai angu vupenyu bwangu.
\v 16 Namamwe makwai ndinawo, asati ari edanga rino. Naiwo ndinofanira kuvuya nawovo, achanzwa inzwi rangu; richava boka rimwe, nomufudzi wamakwai mumwe.
\v 17 Naizvozvo Baba vanondida, nokuti ndinoradzika vupenyu bwangu pasi, kuti ndigobwutorazve.
\v 18 Hakuna munhu ungabwutora kubva kwandiri; asi ndinobwuradzika pasi ndimene. Simba ndinaro rokubwuradzika pasi, vuye simba ndinaro rokubwutorazve. Uyu murairo ndakaugamuchira kunababa vangu.
\v 19 Ipapo kupesana kukavapo pakati pavaJudha nokuda kwamashoko iwawo.
\v 20 Vazhinji vavo vakati: Unomweya wakaipa vuye unopenga; munomuteerereiko?
\v 21 Vamwe vakati: Mashoko awa haasati ari owakabatwa nomweya wakaipa; ko mweya wakaipa ungagona kusvinudza meso amapofu here?
\s Jesu unovudza vaJudha kuti ndiye Kristu
\p
\v 22 Yaiva nguva yomutambo wokuvandudzwa kwetembere paJerusarema; chaiva chando.
\v 23 Jesu akafamba mutembere pabiravira raSoromoni.
\v 24 Zvino vaJudha vakavuya vakamukomba, vakati kwaari: Uchatikahadzikisa kusvikira riniko? Kana uri Kristu iwe, tivudze pachena.
\v 25 Jesu akavapindura akati: Ndakakuvudzai, mukasatenda; Mabasa andinoita nezita rababa, ndiwo anondipupurira ini;
\v 26 asi imwi hamutendi, nokuti hamuzi vamakwai angu sezvandakareva kwamuri.
\v 27 Makwai angu anonzwa inzwi rangu, neni ndinoaziva, vuye anonditevera;
\v 28 ndinoapa vupenyu bwusingaperi; haangafi nokusingaperi, vuye hakunomunhu ungaabvuta muruvoko rwangu.
\v 29 Baba vangu vakandipa \add iwo\add* vakuru kunavose; hakuno munhu unogona kuabvuta muruvoko rwaBaba vangu.
\v 30 Ini naBaba tiri mumwe.
\v 31 Zvino vaJudha vakanongazve mabwe, kuti vamutake.
\v 32 Jesu akavapindura, \add akati\add*: Ndakakuratidzai mabasa mazhinji akanaka kubva kunaBaba vangu; nderipiko ramabasa awa ramunonditakira?
\v 33 VaJudha vakamupindura, vakati: Hatikutakiri basa rakanaka; asi kumhura Mwari; uye nokuti iwe uri munhu unozviita Mwari.
\v 34 Jesu akavapindura, \add akati\add*; Hazvina kunyorwa here mumurairo wenyu, \add zvichinzi\add*: Ini ndakati: Muri vamwari?
\v 35 Zvino kana akavaidza vamwari, ivo shoko raMwari rakasvika kwavari, (Rugwaro harungaputswi);
\v 36 uyo wakaitwa mutsvene naBaba, nokutumwa panyika, asi imwi munoti: Unomhura Mwari, nokuti ndakati: Ndiri Mwanakomana waMwari?
\v 37 Asi kana ndisingaiti mabasa aBaba vangu, regai kunditenda.
\v 38 Asi kana ndichiaita, kunyange musinganditendi ini, tendai mabasa; kuti mugoziva nokutenda, kuti Baba \add vari\add* mandiri, neni mavari.
\v 39 Zvino vakatsvaka zve kumubata, asi iye wakapukunyuka pamavoko avo.
\s Jesu unondogara mhiri kwaJoridani
\p
\v 40 Zvino akaenda zve mhiri kwaJoridhani, paya paibhabhatidza Johwani pakutanga; akagarapo,
\v 41 Zvino vazhinji vakavuya kwaari, vakati: Johwani haana kuita chiratidzo, asi zvose zvakareva Johwani pamusoro pomurume uyu zvaiva zvazvokwadi.
\v 42 Vazhinji vakatenda kwaari ipapo.

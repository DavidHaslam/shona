\c 10
\s Mufudzi wakanaka
\p
\v 1 Zvirokwazvo, zvirokwazvo, ndinoti kwamuri: Usingapindi napamukova mudanga ramakwai, asi unokwira nokumwe, ndiye mbavha negororo.
\v 2 Asi unopinda napamukova ndiye mufudzi wamakwai.
\v 3 Murindi womukova unomuzarurira, namakwai anonzwa inzwi rake, uye unodana makwai ake nezita, nokuakokera kunze.
\v 4 Kana abudisa makwai ake, unoatungamirira; namakwai anomutevera, nokuti anoziva inzwi rake.
\v 5 Asi mweni haangatongomuteveri, asi anomutiza; nokuti haazivi inzwi ravaeni.
\v 6 Jesu akareva mufananidzo uyu kwavari; asi ivo havana kunzwisisa, kuti zvinhu zvei zvaakataura kwavari.
\v 7 Zvino Jesu akati kwavarizve: Zvirokwazvo, zvirokwazvo, ndinoti kwamuri: Ndini mukova wamakwai.
\v 8 Vose vakanditangira kuuya imbavha namakororo, asi makwai haana kuvanzwa.
\v 9 Ndini mukova; kana munhu apinda neni, uchaponeswa, uchapinda nokubuda, uchawana mafuro.
\v 10 Mbavha haiuyi asi kungozoba nokuuraya nokuparadza. Ini ndakauya, kuti ave noupenyu, uye ave nohwakawanda.
\v 11 Ndini mufudzi wakanaka. Mufudzi wakanaka unoradzikira pasi makwai ake upenyu hwake.
\v 12 Asi muricho, usati ari mufudzi, makwai asati ari ake, unoona bere richiuya, akasiya makwai, ndokutiza; bere rinoabata, nokuparadzira makwai.
\v 13 Muricho unotiza nokuti muricho, uye haanehanya namakwai.
\v 14 Ini ndini mufudzi wakanaka, ndinoziva angu, ndinozikamwa neangu,
\v 15 Baba sezvavanondiziva, saizvozvo nenivo ndinoziva Baba; ndinoradzikira pasi makwai angu upenyu hwangu.
\v 16 Namamwe makwai ndinawo, asati ari edanga rino. Naiwo ndinofanira kuuya nawovo, achanzwa inzwi rangu; pachava neboka rimwe nomufudzi mumwe.
\v 17 Naizvozvo Baba vanondida, nokuti ndinoradzika upenyu hwangu pasi, kuti ndigohwutorazve.
\v 18 Hakuna munhu ungahwutora kubva kwandiri; asi ndinohwuradzika pasi pachangu. Simba ndinaro rokuhwuradzika pasi, uye simba ndinaro rokuhwutorazve. Uyu murairo ndakaugamuchira kunababa vangu.
\v 19 Naizvozvo kukavapozve kupesana pakati pavaJudha nokuda kwamashoko iwawa.
\v 20 Vazhinji vavo vakati: Une dhimoni uye unopenga; munomuteerereiko?
\v 21 Vamwe vakati: Mashoko awa haasati ari oune dhimoni; ko dhimoni ringagona kusvinudza meso amapofu here?
\s Jesu unoudza vaJudha kuti ndiye Kristu
\p
\v 22 Yaiva nguva yomutambo wokuvandudza paJerusarema, chaiva chando;
\v 23 Jesu akafamba mutembere mubiravira raSoromoni.
\v 24 Zvino vaJudha vakauya vakamukomba, vakati kwaari: Uchatikahadzikisa kusvikira riniko? Kana uri Kristu iwe, tiudze pachena.
\v 25 Jesu akavapindura akati: Ndakakuudzai, mukasatenda; mabasa andinoita nezita rababa vangu ndiwo anondipupurira;
\v 26 asi imwi hamutendi; nokuti hamuzi vamakwai angu sezvandakareva kwamuri.
\v 27 Makwai angu anonzwa inzwi rangu, neni ndinoaziva, uye anonditevera;
\v 28 ndinopa kwaari upenyu hwusingaperi; uye haangafi nokusingaperi, uye hakunomunhu ungaabvuta muruoko rwangu.
\v 29 Baba vangu vakandipa \add iwo\add* vakuru kunavose; hakuna unogona kuabvuta muruoko rwaBaba vangu.
\v 30 Ini naBaba tiri mumwe.
\v 31 Zvino vaJudha vakanongazve mabwe, kuti vamutake.
\v 32 Jesu akavapindura \add akati\add*: Ndakakuratidzai mabasa mazhinji akanaka kubva kunaBaba vangu; nderipiko ramabasa awa ramunonditakira?
\v 33 VaJudha vakamupindura vachiti: Hatikutakiri basa rakanaka; asi kumhura Mwari; uye nokuti iwe uri munhu unozviita Mwari.
\v 34 Jesu akavapindura \add akati\add*: Hazvina kunyorwa here mumurairo wenyu, \add zvichinzi\add*: Ini ndakati: Muri vamwari?
\v 35 Zvino kana akavaidza vamwari, ivo shoko raMwari rakasvika kwavari, uye rugwaro harungaputswi;
\v 36 uyo wakaitwa mutsvene naBaba, nokutumwa panyika, asi imwi munoti: Unomhura Mwari, nokuti ndati: Ndiri Mwanakomana waMwari?
\v 37 Asi kana ndisingaiti mabasa aBaba vangu, regai kunditenda.
\v 38 Asi kana ndichi\add a\add*ita, kunyange musinganditendi ini, tendai mabasa; kuti mugoziva nokutenda kuti Baba \add vari\add* mandiri, neni mavari.
\v 39 Zvino vakatsvakazve kumubata, asi iye wakapukunyuka pamaoko avo.
\s Jesu unondogara mhiri kwaJoridhani
\p
\v 40 Zvino akaendazve mhiri kwaJoridhani, panzvimbo paibhabhatidza Johwani pakutanga, akagarapo.
\v 41 Zvino vazhinji vakauya kwaari vakati: Johwani haana kuita chiratidzo, asi zvose zvakareva Johwani pamusoro pomunhu uyu zvaiva zvechokwadi.
\v 42 Vazhinji vakatenda kwaari ipapo.

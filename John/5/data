\c 5
\s Jesu unoporesa munhu padziva reBhetisaidha
\p
\v 1 Shure kwaizvozvi kwaiva nemutambo wavaJudha; Jesu akakwira Jerusarema.
\v 2 Zvino paJerusarema pedo \add nesuvo\add* ramakwai paiva nedziva rinonzi Bhetisaidha nechiHebheru, rine maberere mashanu.
\v 3 Mukati mawo makanga muvete chaunga chikuru chavairwara namapofu, zvirema, vakawonyana, vakamirira kubvongodzwa kwemvura.
\v 4 Nokuti mutumwa waiburukira neimwe nguva mudziva iro, achibvongodza mvura; zvino ani nani waitanga kupinda shure kokubvongodzwa kwemvura waiporeswa, pachirwere chipi zvacho chaaiva nacho.
\v 5 Zvino kwaivapo mumwe munhu, wakanga anechifo kwamakore makumi matatu namasere.
\v 6 Jesu wakati amuona avete, achiziva kuti wakanga \add akadaro\add* nguva refu, akati kwaari: Unoda kuporeswa here?
\v 7 Murwere akamupindura \add akati\add*: Ishe, handina munhu, kana mvura ichibvongodzwa, unondiwisira mudziva; asi kana ndoenda, mumwe unoburukira mberi kwangu.
\v 8 Jesu akati kwaari: Simuka, tora nhovo yako, ufambe.
\v 9 Pakarepo munhu uyo akaporeswa, akatora nhovo yake akafamba. Musi iwoyo waiva sabata.
\v 10 Zvino vaJudha vakati kunowakaporeswa: Isabata, hazvisi pamutemo kuti utakure nhovo.
\v 11 Akavapindura, \add akati\add*: Uyo wandiporesa ndiye wati kwandiri: Tora nhovo yako, ufambe?
\v 12 Vakamubvunza, \add vachiti\add*: Ndianiko munhu uyo wati kwauri: Tora nhovo yako, ufambe?
\v 13 Zvino wakanga aporeswa haana kuziva kuti ndiani; nokuti Jesu wakanga abva, zvakwaiva nechaunga panzvimbo \add iyoyo\add*.
\v 14 Shure kwezvinhu izvi Jesu akamuwana mutembere, akati kwaari: Tarira iwe waporeswa; usatadzazve, zvimwe chinhu chakaipa nokupfuurisa chingakubata.
\v 15 Munhu akabva, akandoudza vaJudha kuti ndiJesu wakamuporesa.
\v 16 Saka naizvozvo vaJudha vakatambudza Jesu, vakatsvaka kumuuraya, nokuti wakaita zvinhu izvi nesabata.
\v 17 Asi Jesu wakavapindura, \add akati\add*: Baba vangu vanoshanda kusvikira zvino, neni ndinoshandavo.
\v 18 Naizvozvo vaJudha vakawedzera kutsvaka kumuuraya, nokuti wakanga asingadariki sabata chete, asi wakativo Mwari ndiBaba vake, achizvienzanisa naMwari.
\v 19 Zvino Jesu akapindura, akati kwavari: Zvirokwazvo, zvirokwazvo, ndinoti kwamuri: Mwanakomana haagoni kuita chinhu chomusoro wake, kana asingaoni Baba vachichiita; nokuti zvose zvavanoita ndizvo zvinoitavo Mwanakomana.
\v 20 Nokuti Baba vanoda Mwanakomana, vanomuratidza zvunhu zvose zvavanoita ivo; vachamuratidza mabasa makuru anopfuura awa, kuti mushamiswe.
\v 21 Nokuti Baba sezvavanomutsa vakafa, vachi\add va\add*raramisa, saizvozvo Mwanakomana unoraramisavo vaanoda.
\v 22 Nokuti naBaba havatongi munhu, asi vakapa Mwanakomana kutonga kose;
\v 23 kuti vose vakudze Mwanakomana sezvavanokudza baba. Usingakudzi Mwanakomana, haakudzi naBaba vakamutuma.
\v 24 Zvirokwazvo, zvirokwazvo, ndinoti kwamuri: Unonzwa shoko rangu nokutenda kunowakandituma, unoupenyu hwusingaperi; haasviki mukupiwa mhosva, asi wapfuura murufu, waenda muupenyu.
\v 25 Zvirokwazvo, zvirokwazvo, ndinoti kwamuri: Nguva inouya, nazvino yatovapo, apo vakafa vachanzwa inzwi roMwanakomana waMwari, uye vanonzwa vachararama.
\v 26 Nokuti baba sezvavanoupenyu mavari, saizvozvovo vakapa Mwanakomana kuti ave noupenyu maari.
\v 27 Uye vakamupa simba rokutongavo, nokuti Mwanakomana womunhu.
\v 28 Musashamiswa nezvizvi; nokuti nguva inouya, apo vose vari mumahwiro vachanzwa inzwi rake,
\v 29 zvino vachabuda, avo vakaita zvakanaka, mukumukira muupenyu; naavo vakaita zvakaipa, mukumukira mukurashiwa.
\v 30 Handigoni kuita chinhu chomusoro wangu; sezvandinonzwa, ndinotonga; uye kutonga kwangu kwakarurama, nokuti handitsvaki kuda kwangu, asi kuda kwaBaba vakandituma.
\v 31 Kana ndichizvipupurira, kupupura kwangu hakuzi kwechokwadi.
\v 32 Uripo mumwe unondipupurira; ndinoziva kuti kupupura kwake kwaanondipupurira ndokwechokwadi
\v 33 Imwi makatumira kuna Johwani, iye akapupura chokwadi.
\v 34 Ini handigamuchiri kupupura kunobva kumunhu, asi ndinoreva zvinhu izvi kuti muponeswe.
\v 35 Iye wakanga ari mwenje unopfuta nokuvhenekera; imwi makanga muchishuva kufara kwechinguvana muchiedza chake.
\v 36 Asi ini ndineuchapupu ukuru kuno\add hwa\add*Johwani; nokuti mabasa andakapiwa naBaba kuti ndipedze, ndiwo mabasa andinoita, anondipupurira kuti Baba vakandituma.
\v 37 NaBaba pachavo vakandituma, vakandipupurira. Hamuna kutongorinzwa inzwi rake chero nguva, kana kuona chimiro chake.
\v 38 Uye imwi hamuna shoko rake rinogara mamuri, nokuti uyo waakatuma, hamuna kumutenda.
\v 39 Nzverai magwaro, nokuti maari, munofunga kuti mune upenyu hwusingaperi ndiwo anondipupurira ini.
\v 40 Asi hamudi kuuya kwandiri, kuti muve noupenyu.
\v 41 Handigamuchiri rukudzo kubva kuvanhu;
\v 42 asi ndinokuzivai, kuti hamunorudo rwaMwari mamuri.
\v 43 Ini ndakauya muzita raBaba vangu, asi imwi hamuna kundigamuchira; kana mumwe akasvika muzita rake, muchamugamuchira iye.
\v 44 Mungatenda seiko imwi munogamuchira rukudzo mumwe kunomumwe, asi musingatsvaki rukudzo rwunobva kunaMwari oga?
\v 45 Musafunga kuti ndichakupomerai mhosva kuna Baba; mumwe uriko unokupomerai mhosva, \add ndiye\add* Mozisi wamunovimba naye.
\v 46 Nokuti dai maitenda Mozisi, mungadai mainditenda ini, nokuti iye wakanyora nezvangu.
\v 47 Asi kana musingatendi magwaro ake, mungatenda seiko mashoko angu?

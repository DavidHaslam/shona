\c 5
\s Jesu unoporesa munhu padziva reBhetisaidha
\p
\v 1 Shure kwezvinhu izvi kwaiva nemutambo wevaJudha; Jesu ndokukwira kuJerusarema.
\p
\v 2 Zvino paJerusarema pedo \add nesuwo\add* ramakwai paiva nedziva rinonzi Bhetisaidha nechiHebheru, rine maberere mashanu.
\v 3 Mukati mawo makange muvete chaunga chikuru chavairwara, chamapofu, chezvirema, chevakawonyana, vakamirira kubvongodzwa kwemvura.
\v 4 Nekuti mutumwa waiburukira neimwe nguva mudziva iro, achibvongodza mvura; zvino ani nani waitanga kupinda shure kwekubvongodzwa kwemvura, waiporeswa, pachirwere chipi zvacho chainge chakamubata.
\v 5 Zvino kwaivapo umwe munhu, wakange ane chifo kwemakore makumi matatu nemasere.
\v 6 Jesu wakati amuona avete, achiziva kuti wakange \add akadaro\add* nguva refu, akati kwaari: Unoda kuporeswa here?
\v 7 Murwere akamupindura \add akati\add*: Ishe, handina munhu, kana mvura ichibvongodzwa, unondiisa mudziva; asi kana ndoenda, umwe unoburukira mberi kwangu.
\v 8 Jesu akati kwaari: Simuka, tora nhovo yako, ufambe.
\v 9 Pakarepo munhu uyu akaporeswa, akatora nhovo yake akafamba. Musi iwoyo waiva sabata.
\v 10 Naizvozvo vaJudha vakati kune wakaporeswa: Isabata, hazvisi pamutemo kuti utakure nhovo.
\v 11 Akavapindura, \add akati\add*: Uyo wandiporesa ndiye wati kwandiri: Tora nhovo yako, ufambe?
\v 12 Saka vakamubvunza, \add vachiti\add*: Ndiani munhu uyo wati kwauri: Tora nhovo yako ufambe?
\v 13 Zvino wakange aporeswa haana kuziva kuti ndiani; nekuti Jesu wakange avanda, zvakwaiva nechaunga panzvimbo \add iyoyo\add*.
\v 14 Shure kwezvinhu izvi Jesu akamuwana mutembere, akati kwaari: Tarira waporeswa; usachitadzazve, zvimwe chimwe chikuru kune ichi chingakuwira.
\v 15 Munhu akabva, akandoudza vaJudha kuti ndiJesu wakamuporesa.
\v 16 Saka naizvozvo vaJudha vakashusha Jesu, vakatsvaka kumuuraya, nekuti wakaita zvinhu izvi nesabata.
\p
\v 17 Asi Jesu wakavapindura, \add akati\add*: Baba vangu vanoshanda kusvikira zvino, neni ndinoshanda.
\v 18 Naizvozvo vaJudha vakawedzera kutsvaka kumuuraya, nekuti wakange asingadariki sabata chete, asi wakatiwo Mwari ndiBaba vake, achizvienzanisa naMwari.
\p
\v 19 Zvino Jesu akapindura, akati kwavari: Zvirokwazvo, zvirokwazvo, ndinoti kwamuri: Mwanakomana haagoni kuita chinhu chemusoro wake, kunze kwezvaanoona Baba vachichiita; nekuti zvose zvavanoita ndizvowo saizvozvo Mwanakomana zvaanoita.
\v 20 Nekuti Baba vanoda Mwanakomana, vanomuratidza zvinhu zvose zvavanoita ivo; vachamuratidza mabasa makuru anopfuura awa, kuti imwi mushamiswe.
\v 21 Nekuti Baba sezvavanomutsa vakafa, vachi\add va\add*raramisa, saizvozvo Mwanakomana unoraramisawo vaanoda.
\v 22 Nekuti naBaba havatongi munhu, asi vakapa Mwanakomana kutonga kose;
\v 23 kuti vose vakudze Mwanakomana sezvavanokudza baba. Usingakudzi Mwanakomana, haakudzi naBaba vakamutuma.
\p
\v 24 Zvirokwazvo, zvirokwazvo, ndinoti kwamuri: Unonzwa shoko rangu nekutenda kune wakandituma, une upenyu hwusingaperi; haasviki mukupiwa mhosva, asi wapfuura murufu, waenda muupenyu.
\v 25 Zvirokwazvo, zvirokwazvo, ndinoti kwamuri: Nguva inouya, nazvino yatovapo, apo vakafa vachanzwa inzwi reMwanakomana waMwari, uye vanonzwa vachararama.
\v 26 Nekuti baba sezvavane upenyu mavari, saizvozvovo vakapa kuMwanakomana kuti ave neupenyu maari.
\v 27 Uye vakamupa simba rekutongawo, nekuti Mwanakomana wemunhu.
\v 28 Musashamisika nezvizvi; nekuti nguva inouya, apo vose vari mumakuva vachanzwa inzwi rake,
\v 29 zvino vachabuda, avo vakaita zvakanaka, mukumuka koupenyu; naavo vakaita zvakaipa, mukumuka kwekupiwa mhosva.
\p
\v 30 Handigoni kuita chinhu chemusoro wangu; semanzwiro angu, ndinotonga; uye kutonga kwangu kwakarurama, nekuti handitsvaki kuda kwangu, asi kuda kwaBaba vakandituma.
\p
\v 31 Kana ndichizvipupurira ini, kupupura kwangu hakuzi kwechokwadi.
\v 32 Uripo umwe unondipupurira ini; uye ndinoziva kuti uchapupu hwake hwaanondipupurira ini ndohwechokwadi
\v 33 Imwi makatumira kuna Johwani, iye akapupurira chokwadi.
\v 34 Ini handigamuchiri uchapupu hunobva kumunhu, asi ndinoreva zvinhu izvi kuti muponeswe.
\v 35 Iye wakange ari mwenje unopfuta nekuvhenekera, nemwi makange muchishuva kufara kwechinguvana muchiedza chake.
\p
\v 36 Asi ini ndine uchapupu ukuru kune \add hwa\add*Johwani; nekuti mabasa Baba avakandipa kuti ndipedze, ndiwo mabasa andinoita, anondipupurira kuti Baba vakandituma.
\v 37 NaBaba vakandituma, ivo vakandipupurira. Hamuna kana kunzwa inzwi rake chero nguva, kana kuona chimiro chake.
\v 38 Uye hamuna shoko rake rinogara mamuri, nekuti iye waakatuma, uyu imwi hamuna kumutenda.
\v 39 Nzverai magwaro, nekuti imwi munofunga kuti mune upenyu hwusingaperi maari, uye ndiwo anondipupurira.
\v 40 Asi hamudi kuuya kwandiri, kuti muve neupenyu.
\p
\v 41 Handigamuchiri rukudzo kuvanhu;
\v 42 asi ndinokuzivai imwi, kuti hamuna rudo rwaMwari mamuri.
\v 43 Ini ndakauya muzita raBaba vangu, asi hamuna kundigamuchira; kana umwe akasvika muzita rake, muchamugamuchira iye.
\v 44 Mungatenda sei imwi munogamuchira rukudzo umwe kune umwe, asi musingatsvaki rukudzo rwunobva kuna Mwari oga?
\p
\v 45 Musafunga kuti ndichakupai mhosva kuna Baba; uriko unokupai mhosva, \add ndiye\add* Mozisi wamunovimba naye imwi.
\v 46 Nekuti dai maitenda Mozisi, maitenda ini, nekuti iye wakanyora nezvangu.
\v 47 Asi kana musingatendi magwaro ake, muchatenda sei mashoko angu?

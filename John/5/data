\c 5
\s Jesu unoporesa munhu padziva reBhetisaidha
\p
\v 1 Shure kwezvinhu izvi kwakava nemutambo wevaJudha; Jesu ndokukwira kuJerusarema.
\p
\v 2 Zvino paJerusarema pedo \add nesuwo\add* regwai pane dziva rinonzi Bhetisaidha nechiHebheru, rine maberere mashanu.
\v 3 Mukati mawo makange muvete chaunga chikuru chevarwere, chemapofu, chezvirema, chevakawonyana, vakamirira kubvongodzwa kwemvura.
\v 4 Nekuti mutumwa waiburukira pane imwe nguva mudziva iro, achibvongodza mvura; koti unoitanga kupinda shure kwekubvongodzwa kwemvura, waiporeswa, pachirwere chipi zvacho chaainge akabatwa \add nacho\add*.
\v 5 Zvino kwaivapo umwe munhu waiva nemakore makumi matatu nemasere ane chifo.
\v 6 Jesu wakati amuona avete, achiziva kuti ikozvino wakange ava nenguva refu, akati kwaari: Unoda kuporeswa here?
\v 7 Murwere akamupindura \add akati\add*: Ishe, handina munhu unondikanda mudziva, kana mvura ichibvongodzwa; asi kana ini ndichiuya, umwe unoburukira mberi kwangu.
\v 8 Jesu akati kwaari: Simuka, simudza nhovo yako, ufambe.
\v 9 Pakarepo munhu uyu akaporeswa, ndokusimudza nhovo yake akafamba. Zvino raiva sabata nemusi iwoyo.
\v 10 Naizvozvo vaJudha vakati kune wakaporeswa: Isabata; hazvisi pamutemo kuti utakure nhovo.
\v 11 Akavapindura \add akati\add*: Uyo wandiporesa, ndiye wati kwandiri: Simudza nhovo yako, ufambe.
\v 12 Saka vakamubvunza \add vachiti\add*: Ndiani munhu uyo wati kwauri: Simudza nhovo yako ufambe?
\v 13 Zvino wakange aporeswa wakange asingazivi kuti ndiani; nekuti Jesu wakange asvova, zvakwaiva nechaunga panzvimbo iyoyo.
\v 14 Shure kwezvinhu izvi Jesu akamuwana mutembere, akati kwaari: Tarira waporeswa; usatadzazve, zvimwe chimwe chakanyanya kuipa chingaitika kwauri.
\v 15 Munhu akabva, akaudza vaJudha kuti ndiJesu wakamuporesa.
\v 16 Zvino nekuda kweizvozvo vaJudha vakashusha Jesu, ndokutsvaka kumuuraya, nekuti wakaita zvinhu izvi nesabata.
\p
\v 17 Asi Jesu wakavapindura \add akati\add*: Baba vangu vanoshanda kusvikira ikozvino, neni ndinoshanda.
\v 18 Saka naizvozvo vaJudha vakanyanya kutsvaka kumuuraya, nekuti wakange asingadariki sabata chete, asi wakatiwo Mwari ndiBaba vake vomene, achizvienzanisa naMwari.
\p
\v 19 Zvino Jesu akapindura akati kwavari: Zvirokwazvo, zvirokwazvo, ndinoti kwamuri: Mwanakomana haagoni kuita pachake, kunze kwezvaanoona Baba vachichiita; nekuti chero zvavanoita, izvo ndizvowo saizvozvo Mwanakomanawo zvaanoita.
\v 20 Nekuti Baba vanoda Mwanakomana, uye vanomuratidza zvinhu zvose zvavanoita ivo; vachamuratidzawo mabasa makuru anopfuura awa, kuti imwi mushamisike.
\v 21 Nekuti Baba sezvavanomutsa vakafa vachi\add va\add*raramisa, saizvozvo Mwanakomana unoraramisawo vaanoda.
\v 22 Nekuti naBaba havatongi munhu, asi vakapa Mwanakomana kutonga kose;
\v 23 kuti vose vakudze Mwanakomana sezvavanokudza Baba. Usingakudzi Mwanakomana, haakudzi Baba vakamutuma.
\p
\v 24 Zvirokwazvo, zvirokwazvo, ndinoti kwamuri: Unonzwa shoko rangu, nekutenda kune wakandituma, une upenyu hwusingaperi; uye haasviki mukupiwa mhosva, asi wapfuura murufu akaenda muupenyu.
\v 25 Zvirokwazvo, zvirokwazvo, ndinoti kwamuri: Awa rinouya, nazvino ravapo, apo vakafa vachanzwa inzwi reMwanakomana waMwari, uye vanonzwa vachararama.
\v 26 Nekuti Baba sezvavane upenyu mavari pachavo, saizvozvo vakapa kuMwanakomanawo kuti ave neupenyu maari pachake;
\v 27 uye vakamupa simba rekutongawo, nekuti Mwanakomana wemunhu.
\v 28 Musashamisika nezvizvi; nekuti awa rinouya, apo vose vari mumakuva vachanzwa inzwi rake,
\v 29 zvino vachabuda, avo vakaita zvakanaka, mukumuka kweupenyu; neavo vakaita zvakaipa, mukumuka kwekupiwa mhosva.
\p
\v 30 Ini handigoni kuita chinhu pachangu; semanzwiro angu, ndinotonga; uye kutonga kwangu kwakarurama, nekuti handitsvaki chido changu, asi chido chaBaba vakandituma.
\p
\v 31 Kana ndichipupura nezvangu, uchapupu hwangu hahusi hwechokwadi.
\v 32 Uripo umwe unopupura nezvangu; uye ndinoziva kuti uchapupu hwaanopupura nezvangu ndehwechokwadi
\v 33 Imwi makatumira kuna Johwani, uye akapupurira chokwadi.
\v 34 Asi ini handigamuchiri uchapupu hunobva kumunhu, asi ndinoreva zvinhu izvi kuti imwi muponeswe.
\v 35 Iye wakange ari mwenje unopfuta neunovhenekera, nemwi makange muchishuva kufara kwazvo kwechinguvana muchiedza chake.
\p
\v 36 Asi ini ndine uchapupu ukuru kune hwaJohwani; nekuti mabasa Baba avakandipa kuti ndimapedze, awa mabasa ini andinoita, anopupura nezvangu kuti Baba vakandituma.
\v 37 NaBaba vakandituma, ivo vakapupura nezvangu. Hamuna chero nguva kunzwa inzwi rake, kana kuona chimiro chake.
\v 38 Uye hamuna shoko rake rinogara mamuri, nekuti iye waakatuma, uyu imwi hamuna kumutenda.
\v 39 Nzverai magwaro, nekuti imwi munofunga kuti mune upenyu hwusingaperi maari, uye ndiwo anopupura nezvangu.
\v 40 Asi hamudi kuuya kwandiri, kuti muve neupenyu.
\p
\v 41 Handigamuchiri rukudzo kuvanhu;
\v 42 asi ndinokuzivai imwi, kuti hamuna rudo rwaMwari mamuri.
\v 43 Ini ndauya muzita raBaba vangu, asi hamuna kundigamuchira; kana umwe akauya muzita rake pachake, muchamugamuchira iye.
\v 44 Munogona kutenda sei imwi munogamuchira rukudzo umwe kune umwe, asi musingatsvaki rukudzo rwunobva kuna Mwari oga?
\p
\v 45 Musafunga kuti ini ndichakupai mhosva kuna Baba; uriko unokupai mhosva, \add ndiye\add* Mozisi wamunovimba naye imwi.
\v 46 Nekuti dai maitenda Mozisi, maitenda ini; nekuti iye wakanyora nezvangu.
\v 47 Asi kana musingatendi magwaro ake, muchatenda sei mashoko angu?

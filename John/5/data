\c 5
\s Jesu unoporesa munhu padziva reBhetisaidha
\p
\v 1 Shure kwaizvozvo kwaiva nemutambo wavaJudha; Jesu akakwira Jerusarema.
\v 2 Zvino paJerusarema pedo \add nesuvo\add* ramakwai kwaiva nedziva rainzi Bhetisaidha nechiHebheru, raiva namabiravira mashanu.
\v 3 Mukati mawo makanga muvete chaunga chavairwara namapofu, zvirema, navakawonyana, vakamirira kubvongodzwa kwemvura.
\v 4 Nokuti mutumwa waiburukira mudziva iro neimwe nguva, achibvongodza mvura; zvino aninani waitanga kupinda mumvura yabvongodzwa waiporeswa, kunyange akanga akabatwa nokurwara kupi nokupi.
\v 5 Zvino kwaivapo mumwe munhu, wakanga abatwa nokurwara makore makumi matatu namasere.
\v 6 Jesu wakati avona munhu uyo avete achiziva kuti wakanga \add akadaro\add* nguva huru, akati kwaari: Unoda kuporeswa here?
\v 7 Murwere akamupindura, \add akati\add*: Ishe, handina munhu unondiwisira mudziva, kana mvura ichibvongodzwa; asi kana kana ndoenda, mumwe unonditangira kupinda.
\v 8 Jesu akati kwaari: Simuka, tora nhovo yako, ufambe.
\v 9 Pakarepo munhu uyo akaporeswa, akatora nhovo dzake akafamba. Musi uyo waiva wesabata.
\v 10 Zvino vaJudha vakati kuno wakaporeswa: Isabata, hautenderwi kutakura nhovo yako.
\v 11 Iye akavapindura, \add akati\add*: Uyo wandiporesa ndiye wati kwandiri: Tora nhovo yako, ufambe?
\v 12 Vakamubvunza, \add vachiti\add*: Ndianiko munhu uyo wati kwauri: Tora nhovo yako, ufambe?
\v 13 Zvino wakanga aporeswa, haana kuziva kuti ndiani; nokuti Jesu wakanga abva, zvakwaiva nechaunga panzvimbo iyo.
\v 14 Shure kwezvinhu izvi Jesu akamuwana mutembere, akati kwaari: Tarira, iwe waporeswa; usatadzazve, zvimwe chinhu chakaipa nokupfuvurisa chingakubata.
\v 15 Munhu akabva akandovudza vaJudha, kuti ndiJesu wakamuporesa.
\v 16 Saka naizvozvo vaJudha vakatambudza Jesu vakatsvaka kumuvuraya, nokuti wakazviita izvozvo nesabata.
\v 17 Asi Jesu wakapindura, \add akati\add*: Baba vangu vanoshanda kusvikira zvino, neni ndinoshandavo.
\v 18 Naizvozvo vaJudha vakatsvaka zvikuru kumuvuraya, nokuti wakanga asingaputsi murairo wesabata bedzi, asi wakativo Mwari ndiBaba vake, achizvienzanisa naMwari.
\v 19 Zvino Jesu akapindura, akati kwavari: Zvirokwazvo, zvirokwazvo, ndinoti kwamuri: Mwanakomana hagoni kuita chinhu oga, kana asingavoni Baba vachichiita; nokuti zvose zvavanoita ndizvo zvinoitavo Mwanakomana.
\v 20 Nokuti Baba vanoda Mwanakomana, vanomuratidza zvose zvavanoita ivo; vachamuratidza mabasa makuru anopfuvura awa, kuti mushamiswe.
\v 21 Nokuti Baba sezvavanomutsa vakafa, vachivararamisa, saizvozvo Mwanakomana unoraramisavo vaanoda.
\v 22 Nokuti naBaba havatongi munhu, asi vakapa Mwanakomana kutonga kose,
\v 23 kuti vose vakudze Mwanakomana sezvavanokudza baba. Usingakudzi Mwanakomana, haakudzi naBaba, vakamutuma.
\v 24 Zvirokwazvo, zvirokwazvo, ndinoti kwamuri: Unonzwa shoko rangu, nokutenda wakandituma, unovupenyu bwusingaperi; haasviki mukurashwa, asi wabva murufu, waenda muvupenyu.
\v 25 Zvirokwazvo, zvirokwazvo, ndinoti kwamuri: Nguva inovuya, nazvino yatovapo, apo vakafa vachanzwa inzwi roMwanakomana waMwari; uye vanonzwa vachararama.
\v 26 Nokuti baba sezvavanovupenyu mavari, saizvozvovo vakapa Mwanakomana, kuti ave novupenyu maari.
\v 27 Vakamupa simba rokutonga, nokuti Mwanakomana womunhu.
\v 28 Musashamiswa nezvizvi; nokuti nguva inovuya, apo vose vari mumabwiro vachanzwa inzwi rake,
\v 29 vachabuda; avo vakaita zvakanaka, kukumuka kovupenyu avo vakaita zvakaipa, kukumuka kokurashiwa.
\v 30 Handigoni kuita chinhu pachangu; ndinotonga sezvandinonzwa; vuye kutonga kwangu kwakarurama, nokuti handitsvaki kuda kwangu, asi kuda kwaBaba vakandituma.
\v 31 Kana ndichizvipupurira, kupupura kwangu hakuzi kwazvokwadi.
\v 32 Uripo mumwe unondipupurira; ndinoziva kuti kupupura kwake kwaanondipupurira ndokwe zvokwadi
\v 33 Makatuma kunaJohwani, iye akapupura zvokwadi.
\v 34 Ini handigamuchiri kupupura kunobva kumunhu, asi ndinoreva zvinhu izvi kuti muponeswe.
\v 35 Iye wakanga ari mwenje unopfuta nounovheneka; imwi makanga muchida kufara nguva duku muchiedza chake.
\v 36 Asi ini ndinevuchapupu vukuru kuno\add bwa\add*Johwani; nokuti mabasa andakapiwa naBaba; kuti ndiapedze, iwo mabasa andinoti, ndiwo anondipupurira kuti Baba vakandituma.
\v 37 NaBaba pachavo vakandituma, vakandipupurira. Hamuna kutongonzwa inzwi rake, kana kuvona chimiro chake.
\v 38 Vuye hamuna shoko rake rinogara mamuri, nokuti hamutendi waakatuma.
\v 39 Nzverai magwaro, nokuti munoti mune vupenyu bwusingaperi maari; ndiwo anondipupurira ini.
\v 40 Asi hamudi kuvuya kwandiri, kuti muve novupenyu.
\v 41 Handigamuchiri kukudzwa kunobva kuvanhu;
\v 42 asi ndinokuzivai, kuti hamunorudo rwaMwari mamuri.
\v 43 Ini ndakavuya muzita raBaba vangu, asi hamundigamuchiri; kana mumwe akasvika muzita rake amene, muchamugamuchira iye.
\v 44 Mungatenda seiko imwi, munogamuchira kukudzwa mumwe kunomumwe, asi kukudzwa kunobva kunaMwari oga, hamukutsvaki?
\v 45 Musati ndichakupomerai mhosva kuna Baba; mumwe uriko unokupomerai mhosva, \add ndiye\add* Mozisi wamakavimba naye.
\v 46 Nokuti dai maitenda Mozisi, mungadai mainditenda ini, nokuti iye wakanyora nezvangu.
\v 47 Asi kana musingatendi magwaro ake, mungatenda seiko mashoko angu?

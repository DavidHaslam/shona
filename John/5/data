\c 5
\s Jesu unoporesa munhu padziva reBhetisaidha
\p
\v 1 Shure kwezvinhu izvi kwaiva nemutambo wavaJudha; Jesu ndokukwira Jerusarema.
\p
\v 2 Zvino paJerusarema pedo \add nesuwo\add* ramakwai paiva nedziva rinonzi Bhetisaidha nechiHebheru, rine maberere mashanu.
\v 3 Mukati mawo makanga muvete chaunga chikuru chavairwara, chamapofu, chezvirema, chevakawonyana, vakamirira kubvongodzwa kwemvura.
\v 4 Nokuti mutumwa waiburukira neimwe nguva mudziva iro, achibvongodza mvura; zvino ani nani waitanga kupinda shure kokubvongodzwa kwemvura, waiporeswa, pachirwere chipi zvacho chainge chakamubata.
\v 5 Zvino kwaivapo umwe munhu, wakanga anechifo kwamakore makumi matatu namasere.
\v 6 Jesu wakati amuona avete, achiziva kuti wakanga \add akadaro\add* nguva refu, akati kwaari: Unoda kuporeswa here?
\v 7 Murwere akamupindura \add akati\add*: Ishe, handina munhu, kana mvura ichibvongodzwa, unondiisa mudziva; asi kana ndoenda, umwe unoburukira mberi kwangu.
\v 8 Jesu akati kwaari: Simuka, tora nhovo yako, ufambe.
\v 9 Pakarepo munhu uyu akaporeswa, akatora nhovo yake akafamba. Musi iwoyo waiva sabata.
\v 10 Naizvozvo vaJudha vakati kune wakaporeswa: Isabata, hazvisi pamutemo kuti utakure nhovo.
\v 11 Akavapindura, \add akati\add*: Uyo wandiporesa ndiye wati kwandiri: Tora nhovo yako, ufambe?
\v 12 Saka vakamubvunza, \add vachiti\add*: Ndianiko munhu uyo wati kwauri: Tora nhovo yako ufambe?
\v 13 Zvino wakanga aporeswa haana kuziva kuti ndiani; nokuti Jesu wakanga avanda, zvakwaiva nechaunga panzvimbo \add iyoyo\add*.
\v 14 Shure kwezvinhu izvi Jesu akamuwana mutembere, akati kwaari: Tarira waporeswa; usachitadzazve, zvimwe chimwe chikuru kune ichi chingakuwira.
\v 15 Munhu akabva, akandoudza vaJudha kuti ndiJesu wakamuporesa.
\v 16 Saka naizvozvo vaJudha vakateverera Jesu, vakatsvaka kumuuraya, nokuti wakaita zvinhu izvi nesabata.
\p
\v 17 Asi Jesu wakavapindura, \add akati\add*: Baba vangu vanoshanda kusvikira zvino, neni ndinoshanda.
\v 18 Naizvozvo vaJudha vakawedzera kutsvaka kumuuraya, nokuti wakanga asingadariki sabata chete, asi wakatiwo Mwari ndiBaba vake, achizvienzanisa naMwari.
\p
\v 19 Zvino Jesu akapindura, akati kwavari: Zvirokwazvo, zvirokwazvo, ndinoti kwamuri: Mwanakomana haagoni kuita chinhu chomusoro wake, kunze kwezvaanoona Baba vachichiita; nokuti zvose zvavanoita ndizvowo saizvozvo Mwanakomana zvaanoita.
\v 20 Nokuti Baba vanoda Mwanakomana, vanomuratidza zvinhu zvose zvavanoita ivo; vachamuratidza mabasa makuru anopfuura awa, kuti imwi mushamiswe.
\v 21 Nokuti Baba sezvavanomutsa vakafa, vachi\add va\add*raramisa, saizvozvo Mwanakomana unoraramisawo vaanoda.
\v 22 Nokuti naBaba havatongi munhu, asi vakapa Mwanakomana kutonga kose;
\v 23 kuti vose vakudze Mwanakomana sezvavanokudza baba. Usingakudzi Mwanakomana, haakudzi naBaba vakamutuma.
\p
\v 24 Zvirokwazvo, zvirokwazvo, ndinoti kwamuri: Unonzwa shoko rangu nokutenda kune wakandituma, une upenyu hwusingaperi; haasviki mukupiwa mhosva, asi wapfuura murufu, waenda muupenyu.
\v 25 Zvirokwazvo, zvirokwazvo, ndinoti kwamuri: Nguva inouya, nazvino yatovapo, apo vakafa vachanzwa inzwi roMwanakomana waMwari, uye vanonzwa vachararama.
\v 26 Nokuti baba sezvavane upenyu mavari, saizvozvovo vakapa kuMwanakomana kuti ave neupenyu maari.
\v 27 Uye vakamupa simba rokutongawo, nokuti Mwanakomana womunhu.
\v 28 Musashamisika nezvizvi; nokuti nguva inouya, apo vose vari mumabwiro vachanzwa inzwi rake,
\v 29 zvino vachabuda, avo vakaita zvakanaka, mukumuka koupenyu; naavo vakaita zvakaipa, mukumuka kokupiwa mhosva.
\p
\v 30 Handigoni kuita chinhu chomusoro wangu; semanzwiro angu, ndinotonga; uye kutonga kwangu kwakarurama, nokuti handitsvaki kuda kwangu, asi kuda kwaBaba vakandituma.
\p
\v 31 Kana ndichizvipupurira ini, kupupura kwangu hakuzi kwechokwadi.
\v 32 Uripo umwe unondipupurira ini; uye ndinoziva kuti uchapupu hwake hwaanondipupurira ini ndohwechokwadi
\v 33 Imwi makatumira kuna Johwani, iye akapupurira chokwadi.
\v 34 Ini handigamuchiri uchapupu hunobva kumunhu, asi ndinoreva zvinhu izvi kuti muponeswe.
\v 35 Iye wakanga ari mwenje unopfuta nokuvhenekera, nemwi makanga muchishuva kufara kwechinguvana muchiedza chake.
\p
\v 36 Asi ini ndine uchapupu ukuru kune \add hwa\add*Johwani; nokuti mabasa Baba avakandipa kuti ndipedze, ndiwo mabasa andinoita, anondipupurira kuti Baba vakandituma.
\v 37 NaBaba vakandituma, ivo vakandipupurira. Hamuna kana kunzwa inzwi rake chero nguva, kana kuona chimiro chake.
\v 38 Uye hamuna shoko rake rinogara mamuri, nokuti iye waakatuma, uyu imwi hamuna kumutenda.
\v 39 Nzverai magwaro, nokuti imwi munofunga kuti mune upenyu hwusingaperi maari, uye ndiwo anondipupurira.
\v 40 Asi hamudi kuuya kwandiri, kuti muve neupenyu.
\p
\v 41 Handigamuchiri rukudzo kuvanhu;
\v 42 asi ndinokuzivai imwi, kuti hamuna rudo rwaMwari mamuri.
\v 43 Ini ndakauya muzita raBaba vangu, asi hamuna kundigamuchira; kana umwe akasvika muzita rake, muchamugamuchira iye.
\v 44 Mungatenda sei imwi munogamuchira rukudzo umwe kune umwe, asi musingatsvaki rukudzo rwunobva kuna Mwari oga?
\p
\v 45 Musafunga kuti ndichakupai mhosva kuna Baba; uriko unokupai mhosva, \add ndiye\add* Mozisi wamunovimba naye imwi.
\v 46 Nokuti dai maitenda Mozisi, maitenda ini, nokuti iye wakanyora nezvangu.
\v 47 Asi kana musingatendi magwaro ake, muchatenda sei mashoko angu?

\c 18
\s Kusungwa kwaJesu
\p
\v 1 Jesu wakati areva izvozvi akabuda nevadzidzi vake, akaenda mhiri kwerukova rweKedhironi paiva nemunda, akapinda mauri iye nevadzidzi vake.
\v 2 NaJudhasiwo, wakamutengesa, wakange achizivawo nzvimbo iyo; nekuti Jesu kazhinji waiunganapo nevadzidzi vake.
\v 3 Naizvozvo Judhasi, atora boka remauto, nemaporisa aibva kuvapristi vakuru nevaFarisi, akasvikapo nematochi nemarambi, nezvombo.
\v 4 Naizvozvo Jesu, achiziva zvinhu zvose zvaizomuwira, akabuda, akati kwavari: Munotsvaka ani?
\v 5 Vakamupindura \add vakati\add*: Jesu weNazareta. Jesu akati kwavari: Ndini, naJudhasiwo wakamutengesa wakange amire navo.
\v 6 Zvino wakati achingoti kwavari: Ndini, vakasudurukira shure, vakawira pasi.
\v 7 Zvino akavabvunza \add achiti\add*: Munotsvaka ani? Vakati: Jesu weNazareta.
\v 8 Jesu ndokupindura \add achiti\add*: Ndakuudzai kuti ndini; naizvozvo kana muchitsvaka ini, regai ava vaende;
\v 9 kuti shoko rizadzisike raakareva rekuti: Kuna ivavo vamakandipa, handina kurashikirwa neumwe.
\v 10 Zvino Simoni Petro ane munondo, akauvhomora ndokutema muranda wemupristi mukuru, ndokugura nzeve yake yerudyi. Zita remuranda uyo raiva Marikosi.
\v 11 Zvino Jesu akati kuna Petro: Isa munondo wako mumuhara; mukombe wandakapiwa naBaba, handingaumwi here?
\s Jesu unoiswa kuna Anasi
\p
\v 12 Zvino boka remauto, nemukuru wechuru, nemapurisa evaJudha vakabata Jesu, vakamusunga,
\v 13 vakatanga kumuisa kuna Anasi; nekuti wakange ari mukarabwa waKayafasi, waiva mupristi mukuru gore iroro.
\v 14 Zvino Kayafasi ndiye wakange apa vaJudha zano, kuti zvakanaka kuti munhu umwe afire vanhu.
\s Kuramba kwaPetro
\p
\v 15 Zvino Simoni Petro wakatevera Jesu, neumwe mudzidzi. Mudzidzi uyu waizikamwa nemupristi mukuru, akapinda naJesu muruvanze rwomupristi mukuru;
\v 16 asi Petro wakange amire pamukova panze. Zvino kwakabuda uya umwe mudzidzi, waizikamwa nemupristi mukuru, akataura nemusikana wairinda mukova, akapinza Petro.
\v 17 Zvino musikana wairinda mukova akati kuna Petro: Iwewo hausi umwe wevadzidzi vemunhu uyu here? Iye akati: Handisi.
\v 18 Zvino varanda nemapurisa vakange vamirepo, vavesa moto wemazimbe, nekuti kwaitonhora, vakadziya. Petro akamirawo navo achidziya \add moto\add*.
\v 19 Zvino mupristi mukuru akabvunza Jesu nezvevadzidzi vake, nezvedzidziso yake.
\v 20 Jesu akamupindura \add akati\add*: Ndakataura pachena kunyika; ndaidzidzisa nguva dzose mumasinangoge nemutembere, panoungana vaJudha nguva dzose; uye handina kureva chinhu pakavanda.
\v 21 Unobvunzirei ini? Bvunza ava vaindinzwa, zvandaitaura kwavari; tarirai ava vanoziva zvandakareva.
\v 22 Wakati areva zvinhu izvi, umwe wevatariri wakange amirepo akarova Jesu nembama, achiti: Unopindura mupristi mukuru saizvozvo nhai?
\v 23 Jesu akamupindura \add akati\add*: Kana ndareva zvakaipa, pupura zvakaipa \add zvacho\add*; asi kana zvakanaka wandiroverei?
\v 24 Zvino Anasi akamutumira akasungwa kuna Kayafasi mupristi mukuru.
\v 25 Zvino Simoni Petro wakange amire achidziya \add moto\add*; naizvozvo vakati kwaari: Hausi iye wevadzidzi vake here? Akaramba, akati: Handisi.
\v 26 Umwe wevaranda vemupristi mukuru, ari hama yewakagurwa nzeve naPetro akati: Ini handina kukuona mubindu unaye here?
\v 27 Petro akarambazve; pakarepo jongwe rikarira.
\s Jesu pamberi paPirato
\p
\v 28 Zvino vakabvisa Jesu kuna Kayafasi vakamuisa kuimba yemutungamiriri; uye aiva mangwanani, asi ivo havana kupinda mumba memutungamiriri, kuti varege kusvibiswa, asi kuti vadye pasika.
\v 29 Naizvozvo Pirato akabudira kwavari, akati: Munopa mhosva yei munhu uyu?
\v 30 Vakapindura vakati kwaari: Dai uyu asaiva muiti wezvakaipa, tingadai tisina kumukumikidza kwamuri.
\v 31 Zvino Pirato akati kwavari: Mutorei imwi, mumutonge zvinoenderana nemurairo wenyu. Naizvozvo vaJudha vakati kwaari: Hazvisi pamutemo kwatiri kuti tiuraye munhu;
\v 32 kuti shoko raJesu raakareva rizadzisike, achiratidza kufa kwaaifanira kufa nako.
\v 33 Zvino Pirato akapindazve mumba memubati, akadana Jesu, akati kwaari: Ndiwe mambo wevaJudha here?
\v 34 Jesu akamupindura \add akati\add*: Unozvireva izvi pachako here, kana wazviudzwa nevamwe pamusoro pangu?
\v 35 Pirato akapindura, \add akati\add*: Ini ndiri muJudha here? Rudzi rwako nevapristi vakuru vakakukumikidza kwandiri; wakaitei?
\v 36 Jesu akapindura \add akati\add*: Ushe hwangu hahuzi hwenyika ino; dai ushe hwangu hwaiva hwenyika ino, varanda vangu vairwa, kuti ndirege kukumikidzwa kuvaJudha; asi zvino ushe hwangu hahwuzi hwapano.
\v 37 Naizvozvo Pirato akati kwaari: Saka iwe uri mambo here? Jesu akapindura akati: Unoreva iwe kuti ndiri mambo. Ndakaberekerwa izvozvo, ndakauyira izvozvo munyika kuti ndipupurire chokwadi. Umwe neumwe wechokwadi unonzwa inzwi rangu.
\v 38 Pirato akati kwaari: Chokwadi chii? Akati areva izvi, akabudirazve kuvaJudha, akati kwavari: Ini handiwani mhosva kwaari.
\v 39 Asi mune tsika kuti ndikusunungurirei umwe papasika; zvino munoda kuti ndikusunungurirei mambo wevaJudha here?
\v 40 Ipapo vakadanidzirazve vese, vachiti: kwete munhu uyu, asi Bharabhasi; zvino Bharabhasi wakange ari gororo.

\c 18
\s Kusungwa kwaJesu
\p
\v 1 Jesu wakati areva izvozvi akabuda nevadzidzi vake, akaenda mhiri kwerukova rweKedhironi paiva nemunda, akapinda mauri iye nevadzidzi vake.
\v 2 NaJudhasiwo, wakamutengesa, wakanga achizivavo nzvimbo iyo; nekuti Jesu kazhinji waiunganapo nevadzidzi vake.
\v 3 Naizvozvo Judhasi, atora boka remauto, nevatariri vaibva kuvapristi vakuru navaFarisi, akasvikapo nematochi nemarambi, nezvombo.
\v 4 Naizvozvo Jesu, zvaakanga achiziva zvinhu zvose zvaifanira kumuwira, akabuda, akati kwavari: Munotsvaka ani?
\v 5 Vakamupindura \add vakati\add*: Jesu weNazareta. Jesu akati kwavari: Ndini, naJudhasiwo wakamutengesa wakange amire navo.
\v 6 Zvino wakati achingoti kwavari: Ndini, vakasudurukira shure, vakawira pasi.
\v 7 Zvino akavabvunza \add achiti\add*: Munotsvaka ani? Vakati: Jesu weNazareta.
\v 8 Jesu akapindura \add akati\add*: Ndakuudzai kuti ndini; naizvozvo kana muchitsvaka ini, regai ava vaende;
\v 9 kuti shoko rizadzisike raakareva rekuti: Kunaivavo vamakandipa, handina kurashikirwa neumwe.
\v 10 Zvino Simoni Petro ane munondo, akauvhomora ndokutema muranda womupristi mukuru, akagura nzeve yake yorudyi. Zita remuranda uyo raiva Marikosi.
\v 11 Zvino Jesu akati kuna Petro: Isa munondo wako mumuhara; mukombe wandakapiwa naBaba, handingaumwi here?
\s Jesu unoiswa kuna Anasi
\p
\v 12 Zvino boka remauto, nemukuru wechuru, nevatariri vevaJudha vakabata Jesu, vakamusunga,
\v 13 vakatanga kumuisa kuna Anasi; nekuti wakange ari mukarabwa waKayafasi, waiva mupristi mukuru gore iroro.
\v 14 Zvino Kayafasi ndiye wakanga apa vaJudha zano, kuti zvakanaka kuti munhu umwe afire vanhu.
\s Kuramba kwaPetro
\p
\v 15 Zvino Simoni Petro wakatevera Jesu, neumwe mudzidzi. Mudzidzi uyu waizikamwa nomupristi mukuru, akapinda naJesu muruvanze rwomupristi mukuru;
\v 16 asi Petro wakange amire panze pamukova. Zvino kwakabuda uya umwe mudzidzi, waizikamwa nemupristi mukuru, akataura nomusikana wairinda mukova, akapinza Petro.
\v 17 Zvino musikana wairinda mukova akati kuna Petro: Iwewo hausi umwe wevadzidzi vemunhu uyu here? Iye akati: Handisi.
\v 18 Zvino varanda nevabatsiri vakange vamirepo, vavesa moto wemazimbe, nekuti kwaitonhora, vakadziya \add moto\add*. Petro akamirawo navo achidziya \add moto\add*.
\v 19 Zvino mupristi mukuru akabvunza Jesu maererano nevadzidzi vake, nedzidziso yake.
\v 20 Jesu akamupindura \add akati\add*: Ndakataura pachena kunyika; ndaidzidzisa nguva dzose mumasinangoge nemutembere, panoungana vaJudha nguva dzose; uye handina kureva chinhu pakavanda.
\v 21 Unobvunzirei ini? Bvunza ava vaindinzwa, zvandaitaura kwavari; tarirai ava vanoziva zvandakareva.
\v 22 Wakati areva zvinhu izvi, umwe wevatariri wakange amirepo akarova Jesu nembama, achiti: Unopindura mupristi mukuru uchidaro nhai?
\v 23 Jesu akamupindura \add akati\add*: Kana ndareva zvakaipa, pupura zvakaipa \add zvacho\add*; asi kana zvakanaka wandiroverei?
\v 24 Zvino Anasi akamutumira akasungwa kuna Kayafasi mupristi mukuru.
\v 25 Zvino Simoni Petro wakange amire achidziya \add moto\add*; naizvozvo vakati kwaari: Hausiwo wavadzidzi vake here? Akaramba, akati: Handisi.
\v 26 Umwe wevaranda vemupristi mukuru, ari hama yewakagurwa nzeve naPetro akati: Ini handina kukuona unaye mubindu here?
\v 27 Petro akarambazve; pakarepo jongwe rikarira.
\s Jesu pamberi paPirato
\p
\v 28 Zvino vakabvisa Jesu kuna Kayafasi vakamuisa kuimba yemutungamiriri; aiva mangwanani, asi ivo havana kupinda mumba memutungamiriri, kuti varege kusvibiswa, vagodya pasika.
\v 29 Naizvozvo Pirato akabudira kwavari, akati: Munomupa mhosva yei munhu uyu?
\v 30 Vakapindura vakati kwaari: Dai uyu asaiva muiti wezvivi, tingadai tisina kumukumikidza kwamuri.
\v 31 Zvino Pirato akati kwavari: Mutorei imwi, mumutonge nomurairo wenyu. Naizvozvo vaJudha vakati kwaari: Hatina kutenderwa isu kuti tiuraye munhu;
\v 32 kuti shoko raJesu raakareva rizadzisike, achidudzira kufa kwaaifanira kufa nako.
\v 33 Zvino Pirato akapindazve mumba momubati, akadana Jesu, akati kwaari: Ndiwe mambo wavaJudha here?
\v 34 Jesu akamupindura \add akati\add*: Unozvireva izvi pachako here, kana wazviudzwa navamwe pamusoro pangu?
\v 35 Pirato akapindura, \add akati\add*: Ini ndiri muJudha here? Rudzi rwako navapristi vakuru vakakukumikidza kwandiri; waitei?
\v 36 Jesu akapindura \add akati\add*: Ushe hwangu hahwuzi hwenyika ino; dai ushe hwangu hwaiva hwenyika ino, varanda vangu vangadai vairwa, kuti ndirege kukumikidzwa kuvaJudha; asi zvino ushe hwangu hahwuzi hwapano.
\v 37 Ipapo Pirato akati kwaari: Saka iwe uri mambo here? Jesu akapindura akati: Unoreva iwe kuti ndiri mambo. Ndakaberekerwa izvozvo, ndakauyira izvozvo munyika kuti ndipupurire chokwadi. Mumwe nomumwe wechokwadi unonzwa inzwi rangu.
\v 38 Pirato akati kwaari: Chokwadi chinyi? Akati areva izvozvi, akabudirazve kuvaJudha, akati kwavari: Ini handiwani mhosva kwaari.
\v 39 Asi imwi munetsika kuti ndikusunungurirei mumwe papasika; zvino munoda kuti ndikusunungurirei mambo wavaJudha here?
\v 40 Ipapo vakadanidzirazve vose, vachiti: kwete munhu uyu, asi Bharabhasi; zvino Bharabhasi wakanga ari gororo.

\c 18
\s Kusungwa kwaJesu
\p
\v 1 Jesu wakati areva izvozvo, akabuda navadzidzi vake, akaenda mhiri korukova rweKedhironi, paiva nomunda, akapinda mauri, iye navadzidzi vake.
\v 2 NaJudhasivo, wakamutengesa, wakanga achizivavo nzvimbo iyo; nokuti Jesu kazhinji waivunganapo navadzidzi vake.
\v 3 Naizvozvo Judhasi atora boka ravarwi, navatariri, vaibva kuvaprista vakuru navaFarisi, akasvikapo nemwenje namazhenje, nezvombo zvokurwa nazvo.
\v 4 Zvino Jesu, zvaakanga achiziva zvose zvaifanira kumuwira, akabuda, akati kwavari: Munotsvaka aniko?
\v 5 Vakamupindura, \add vakati\add*: Jesu weNazareta. Jesu akati kwavari: Ndini, naJudhasivo, wakamutengesa, wakanga amirevo navo.
\v 6 Zvino wakati achangoreva kwavari achiti: Ndini, vakasudurukira shure, vakawira pasi.
\v 7 Zvino akavabvunzazve, \add achiti\add*: Munotsvaka aniko? Vakati: Jesu weNazareta.
\v 8 Jesu akapindura, \add akati\add*: Ndakuvudzai, kuti ndini. Naizvozvo kana muchinditsvaka ini, regai ava vaende;
\v 9 kuti shoko, raakareva, riitike, rokuti: Kunaivavo vamakandipa handina kurashikirwa nomumwe.
\v 10 Zvino Simoni Petro, wakanga anomunondo, akauvhomora, akatema muranda womuprista mukuru, akamugura nzeve yake yorudyi. Zita romuranda uyo rainzi Markosi.
\v 11 Zvino Jesu akati kunaPetro: Isa munondo wako mumuhara; mukombe wandakapiwa naBaba, handingaumwi here?
\s Jesu unoswa kunaAnasi.
\s (Mat. 26. 57-68; Mar. 14. 53-65; Ruka 22. 63-71.)
\p
\v 12 Zvino boka ravarwi, nomukuru wechuru chezana, navatariri vavaJudha vakabata Jesu, vakamusunga,
\v 13 vakatanga kumuisa kunaAnasi; nokuti wakanga ari mukarabwa waKayafasi, waiva muprista mukuru gore iro.
\v 14 Zvino Kayafasi ndiye wakanga apa vaJudha zano, kuti zvirinani kuti munhu mumwe afire vanhu.
\s Kuramba kwaPetro.
\s (Mat. 26. 69-75; Mar. 14. 66-72; Ruka 22. 54-62; Joh. 18. 25-27.)
\p
\v 15 Zvino Simoni Petro wakanga achitevera Jesu, nomumwe mudzidzivo. Mudzidzi uyu waizikamwa nomuprista mukuru, akapinda naJesu muruvazhe rwomuprista mukuru.
\v 16 Asi Petro wakanga amire panze pamukova. Zvino uya mumwe mudzidzi, waizikamwa nomuprista mukuru,, akabuda, akataura nomurindi womukova, akapinza Petro.
\v 17 Zvino musikana, wairinda mukova, akati kunaPetro: Newevo uri mumwe wavadzidzi vomunhu uyu here? Akati; Handizi.
\v 18 Zvino varanda navatariri vakanga vamirepo, vambovesa moto wamazimbe, nokuti kwaitonhora; vakadziya moto. NaPetro akamiravo navo achidziya moto.
\v 19 Zvino muprista mukuru akabvunza Jesu zvavadzidzi vake, nedzidziso yake.
\v 20 Jesu akamupindura, akati: Ndaitaura pachena kunyika; ndaidzidzisa nguva dzose mumasinangoge nomutembere, panovungana vaJudha vose; handina kureva chinhu pakavanda.
\v 21 Munondibvunzireiko ini? Bvunzai ava vainzwa zvandaitaura kwavari; tarirai ava vanoziva zvandaireva.
\v 22 Wakati areva izvozvo, mumwe wavatariri wakanga amirepo, akarova Jesu noruvoko, achiti: Unopindura muprista mukuru uchidaro nhai?
\v 23 Jesu akamupindura akati: Kana ndareva zvakaipa, pupura kuti zvakaipa ndezvipi; kana ndareva zvakanaka wagondirovereiko?
\v 24 Zvino Anasi akamutumira akasungwa kunaKayafasi, muprista mukuru.
\v 25 Zvino Simoni Petro wakanga amirepo, achidziya moto. Vakati kwaari: Newevo uri mumwe wavadzidzi vake here? Akaramba, akati; Handizati.
\v 26 Mumwe muranda womuprista mukuru, hama yowakanga agurwa nzeve naPetro, akati: Ini handina kukuvona unaye mumunda here?
\v 27 Petro akaramba zve. Pakarepo jongwe rakarira.
\s Jesu pamberi paPirato.
\s (Mat. 27. 1,2, 11-31; Mar. 15. 1-20; Ruka 23. 1-25.)
\p
\v 28 Zvino vakabva kunaKayafasi, vakaenda naJesu kuimba yomubati; aiva mangwanani. Asi ivo havana kupinda mumba momubati, kuti varege kusvibiswa, kuti vagodya paseka.
\v 29 Ipapo Pirato akabudira kwavari, akati: Munoti, munhu uyu unemhosva yeiko?
\v 30 Vakapindura, vakati kwaari: Dai munhu uyu asaiva mutadzi, tingadai tisina kumuisa kwamuri.
\v 31 Zvino Pirato akati kwavari: Chimutorai imi, mumutonge nomurairo wenyu. VaJudha vakati kwaari: Hatina kutenderwa isu kuti tivuraye munhu;
\v 32 kuti shoko raJesu raakareva riitike, achidudzira kufa kwaaifanira kufa nako.
\v 33 Zvino Pirato akapinda zve mumba momubati, akadana Jesu, akati kwaari: Ndiwe mambo wavaJudha here??
\v 34 Jesu akapindura, akati: Unozvireva izvi pachako here, kana wazvivudzwa navamwe pamusoro pangu?
\v 35 Pirato akapindura, akati: Ini ndiri muJudha su? Rudzi rwako navaprista vakuru vakakuisa kwandiri; waiteiko?
\v 36 Jesu akapindura, akati: Vushe bwangu habwuzi bwenyika ino; dai vushe bwangu bwaiva bwenyika ino, varanda vangu vangadai vairwa, kuti ndirege kuiswa kuvaJudha; asi zvino vushe bwangu hahwuzi bwapano.
\v 37 Ipapo Pirato akati kwaari: Iwe uri mambo su? Jesu akapindura, akati: Unoreva iwe kuti ndiri mambo. Ndakaberekerwa izvozvo, ndakavuyira izvozvo panyika kuti ndipupure zvokwadi. Mumwe nomumwe wazvokwadi unonzwa inzwi rangu.
\v 38 Pirato akati kwaari: Zvokwadi chinyiko? Akati areva izvozvo, akabudira zve kuvaJudha, akati kwavari: Ini handiwani mhosva kwaari.
\v 39 Asi imwi munetsika kuti ndikusunungurirei mumwe nepaseka; zvino munoda kuti ndikusunungurirei mambo wavaJudha here?
\v 40 Ipapo vakadanidzira vose, vachiti: Munhu uyu kwete, asi Bharabhasi! Zvino Bharabhasi wakanga ari gororo.

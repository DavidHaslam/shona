\c 18
\s Kusungwa kwaJesu
\p
\v 1 Jesu areva zvinhu izvi wakabudira mhiri kwerukova Kedhironi nevadzidzi vake, paiva nebindu, maakapinda iye nevadzidzi vake.
\v 2 NaJudhasiwo, wakamutengesa, wakange achiziva nzvimbo iyi; nekuti Jesu kazhinji waiunganapo nevadzidzi vake.
\v 3 Naizvozvo Judhasi, atora boka remauto, nemapurisa kubva kuvapristi vakuru nevaFarisi, wakauyapo nemwenje nemarambi nezvombo.
\v 4 Naizvozvo Jesu, achiziva zvinhu zvose zvaizomuwira, wakabuda akati kwavari: Ndiani wamunotsvaka?
\v 5 Vakamupindura \add vakati\add*: Jesu muNazareta. Jesu akati kwavari: Ndini. NaJudhasiwo wakamutengesa wakange amire navo.
\v 6 Zvino wakati achiti kwavari: Ndini; vakasudurukira shure, vakawira pasi.
\v 7 Zvino akavabvunzazve \add achiti\add*: Ndiani wamunotsvaka? Ivo vakati: Jesu muNazareta.
\v 8 Jesu akapindura \add achiti\add*: Ndakuudzai kuti ndini iye; naizvozvo kana muchitsvaka ini, regai ava vaende;
\v 9 kuti shoko rizadziswe raakareva rekuti: Vamakapa kwandiri, handina kurasa umwe wavo.
\v 10 Naizvozvo Simoni Petro ane munondo wakauvhomora ndokutema muranda wemupristi mukuru, ndokugura nzeve yake yerudyi. Uye zita remuranda uyo raiva Marikosi.
\v 11 Naizvozvo Jesu wakati kuna Petro: Isa munondo wako mumuhara; mukombe Baba wavakandipa, handingatongounwi here?
\s Jesu unoiswa kuna Anasi
\p
\v 12 Zvino boka remauto nemukuru wechuru nemapurisa evaJudha vakabata Jesu, vakamusunga,
\v 13 ndokutanga kumuisa kuna Anasi; nekuti wakange ari mukarabwa waKayafasi, waiva mupristi mukuru gore iroro.
\v 14 Zvino Kayafasi ndiye wakange araira vaJudha, kuti zvakanaka kuti munhu umwe afire rudzi.
\s Kuramba kwaPetro
\p
\v 15 Zvino Simoni Petro wakatevera Jesu, neumwe mudzidzi. Mudzidzi uyu waizikanwa nemupristi mukuru, akapinda naJesu muruvanze rwemupristi mukuru;
\v 16 asi Petro wakange amire pamukova panze. Naizvozvo kwakabuda umwe mudzidzi waizikanwa nemupristi mukuru, akataura nemurindikadzi wemukova, ndokupinza Petro.
\v 17 Zvino murandakadzi murindi wemukova akati kuna Petro: Iwewo hausi umwe wevadzidzi vemunhu uyu here? Iye akati: Handisi.
\v 18 Zvino varanda nemapurisa vakange vamire vavesa moto wemazimbe, nekuti kwaitonhora, uye vaidziya. Petrowo akamira navo achidziya.
\v 19 Naizvozvo mupristi mukuru wakabvunza Jesu nezvevadzidzi vake, nezvedzidziso yake.
\v 20 Jesu akamupindura \add akati\add*: Ini ndataura pachena kunyika; ini ndaidzidzisa nguva dzose musinagoge nemutembere, panoungana vaJudha nguva dzose, uye handina kureva chinhu pakavanda.
\v 21 Unobvunzirei ini? Bvunza avo vainzwa, zvandaitaura kwavari; tarira, ndivo vanoziva ini zvandakareva.
\v 22 Wakati areva zvinhu izvi, umwe wemapurisa wakange amirepo akarova Jesu nembama, achiti: Ko unopindura mupristi mukuru saizvozvo?
\v 23 Jesu akamupindura \add akati\add*: Kana ndareva zvakaipa, pupura zvezvakaipa \add zvacho\add*; asi kana zvakanaka, wandiroverei?
\v 24 Zvino Anasi akamutumira akasungwa kuna Kayafasi mupristi mukuru.
\v 25 Zvino Simoni Petro wakange amire achidziya \add moto\add*; naizvozvo vakati kwaari: Hausi iwewo \add umwe\add* wevadzidzi vake here? Iye akaramba, akati: Handisi.
\v 26 Umwe wevaranda vemupristi mukuru, ari hama yewenzeve Petro yaakagura akati: Ini handina kukuona mubindu unaye here?
\v 27 Naizvozvo Petro akarambazve; zvino pakarepo jongwe rakarira.
\s Jesu pamberi paPirato
\p
\v 28 Zvino vakabvisa Jesu kuna Kayafasi vakamuisa kuimba yemutungamiriri; uye aiva mambakwedza, asi ivo havana kupinda mumba memutungamiriri, kuti varege kusvibiswa, asi kuti vadye pasika.
\v 29 Naizvozvo Pirato akabudira kwavari, akati: Imhosva yei yamunoisa pamunhu uyu?
\v 30 Vakapindura vakati kwaari: Dai uyu asaiva unoita zvakaipa, tingadai tisina kumukumikidza kwamuri.
\v 31 Naizvozvo Pirato wakati kwavari: Mutorei imwi, mumutonge zvinoenderana nemurairo wenyu. Naizvozvo vaJudha vakati kwaari: Hazvisi pamutemo kwatiri kuti tiuraye munhu;
\v 32 kuti shoko raJesu rizadziswe raakareva, achiratidza \add kuti\add* kufa rudzii kwaaifanira kufa nako.
\v 33 Naizvozvo Pirato wakapindazve mumba memutungamiriri, akadana Jesu, akati kwaari: Ndiwe mambo wevaJudha here?
\v 34 Jesu akamupindura \add akati\add*: Unozvireva izvi pachako here, kana vamwe vakuudza pamusoro pangu?
\v 35 Pirato akapindura, \add akati\add*: Ini ndiri muJudha here? Rudzi rwako nevapristi vakuru vakukumikidza kwandiri; waitei?
\v 36 Jesu akapindura \add akati\add*: Ushe hwangu hahuzi hwenyika ino; kana ushe hwangu hwaiva hwenyika ino, varanda vangu vangadai vairwa, kuti ndirege kukumikidzwa kuvaJudha; asi zvino ushe hwangu hahwusi hwepano.
\v 37 Naizvozvo Pirato wakati kwaari: Saka uri iwe mambo here? Jesu akapindura \add akati\add*: Unoreva iwe, kuti ini ndiri mambo. Ini ndakaberekerwa izvi, uye ndakauira izvi munyika kuti ndipupurire chokwadi. Umwe neumwe wechokwadi unonzwa inzwi rangu.
\v 38 Pirato akati kwaari: Chokwadi chii? Zvino wakati areva izvi, akabudirazve kuvaJudha, akati kwavari: Ini handiwani mhosva kwaari.
\v 39 Asi mune tsika, kuti ndikusunungurirei umwe papasika; naizvozvo munoda kuti ndikusunungurirei Mambo wevaJudha here?
\v 40 Ipapo vakadanidzirazve vose, vachiti: Kwete uyu, asi Bharabhasi; zvino Bharabhasi wakange ari gororo.

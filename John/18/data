\c 18
\s Kusungwa kwaJesu
\p
\v 1 Jesu wakati areva izvozvi akabuda navadzidzi vake, akaenda mhiri kwerukova rweKedhironi paiva nomunda, akapinda mauri iye navadzidzi vake.
\v 2 NaJudhasivo, wakamutengesa, wakanga achizivavo nzvimbo iyo; nokuti Jesu kazhinji waiunganapo navadzidzi vake.
\v 3 Naizvozvo Judhasi, atora boka ramauto, navatariri vaibva kuvapristi vakuru navaFarisi, akasvikapo nematochi nemarambi, nezvombo.
\v 4 Zvino Jesu, zvaakanga achiziva zvose zvaifanira kumuwira, akabuda, akati kwavari: Munotsvaka ani?
\v 5 Vakamupindura \add vakati\add*: Jesu weNazareta. Jesu akati kwavari: Ndini, naJudhasivo wakamutengesa wakanga amirevo navo.
\v 6 Zvino wakati achingoti kwavari: Ndini, vakasudurukira shure, vakawira pasi.
\v 7 Zvino akavabvunzazve \add achiti\add*: Munotsvaka ani? Vakati: Jesu weNazareta.
\v 8 Jesu akapindura \add akati\add*: Ndakuudzai kuti ndini; naizvozvo kana muchitsvaka ini, regai ava vaende;
\v 9 kuti shoko rizadzisike raakareva rokuti: Kunaivavo vamakandipa, handina kurashikirwa nomumwe.
\v 10 Zvino Simoni Petro wakanga anomunondo, akauvhomora ndokutema muranda womupristi mukuru, akagura nzeve yake yorudyi. Zita romuranda uyo rainzi Marikosi.
\v 11 Zvino Jesu akati kunaPetro: Isa munondo wako mumuhara; mukombe wandakapiwa naBaba, handingaumwi here?
\s Jesu unoiswa kunaAnasi
\p
\v 12 Zvino boka ramauto nomukuru wechuru navatariri vavaJudha vakabata Jesu, vakamusunga,
\v 13 vakatanga kumuisa kunaAnasi; nokuti wakanga ari mukarabwa waKayafasi, waiva mupristi mukuru gore iroro.
\v 14 Zvino Kayafasi ndiye wakanga apa vaJudha zano, kuti zvakanaka kuti munhu mumwe afire vanhu.
\s Kuramba kwaPetro
\p
\v 15 Zvino Simoni Petro wakatevera Jesu, nomumwe mudzidzi. Mudzidzi uyu waizikamwa nomupristi mukuru, akapinda naJesu muruvazhe rwomupristi mukuru;
\v 16 asi Petro wakanga amire panze pamukova. Zvino kwakabuda uya mumwe mudzidzi, waizikamwa nomupristi mukuru, akataura nomusikana wairinda mukova, akapinza Petro.
\v 17 Zvino musikana wairinda mukova akati kunaPetro: Newevo hausi mumwe wavadzidzi vomunhu uyu here? Akati: Handisi.
\v 18 Zvino varanda navatariri vakanga vamirepo, vavesa moto wamazimbe, nokuti kwaitonhora, vakadziya \add moto\add*. NaPetro akamiravo navo achidziya \add moto\add*.
\v 19 Zvino mupristi mukuru akabvunza Jesu zvavadzidzi vake, nedzidziso yake.
\v 20 Jesu akamupindura \add akati\add*: Ndaitaura pachena kunyika; ndaidzidzisa nguva dzose mumasinangoge nomutembere, panoungana vaJudha nguva dzose; handina kureva chinhu pakavanda.
\v 21 Unondibvunzireiko ini? Bvunza ava vaindinzwa, zvandaitaura kwavari; tarirai ava vanoziva zvandaireva.
\v 22 Wakati areva zvinhu izvozvi, mumwe wavatariri wakanga amirepo akarova Jesu nembama, achiti: Unopindura mupristi mukuru uchidaro nhai?
\v 23 Jesu akamupindura \add akati\add*: Kana ndareva zvakaipa, pupura zvakaipa \add zvacho\add*; asi kana zvakanaka wagondiroverei?
\v 24 Zvino Anasi akamutumira akasungwa kunaKayafasi mupristi mukuru.
\v 25 Zvino Simoni Petro wakanga amirepo achidziya \add moto\add*; vakati kwaari: Hausivo wavadzidzi vake here? Akaramba, akati: Handisi.
\v 26 Mumwe wavaranda vomupristi mukuru, ari hama \add yo\add*wakanga agurwa nzeve naPetro akati: Ini handina kukuona unaye mubindu here?
\v 27 Petro akarambazve; pakarepo jongwe rikarira.
\s Jesu pamberi paPirato
\p
\v 28 Zvino vakabvisa Jesu kuna Kayafasi vakaenda kuimba yomutungamiriri; aiva mangwanani, asi ivo havana kupinda mumba momutungamiriri, kuti varege kusvibiswa, vagodya paseka.
\v 29 Ipapo Pirato akabudira kwavari, akati: Munomupa mhosva yeiko munhu uyu?
\v 30 Vakapindura vakati kwaari: Dai munhu uyu asaiva muiti wezvivi, tingadai tisina kumukumikidza kwamuri.
\v 31 Zvino Pirato akati kwavari: Chimutorai imwi, mumutonge nomurairo wenyu. Naizvozvo vaJudha vakati kwaari: Hatina kutenderwa isu kuti tiuraye munhu;
\v 32 kuti shoko raJesu raakareva rizadzisike, achidudzira kufa kwaaifanira kufa nako.
\v 33 Zvino Pirato akapindazve mumba momubati, akadana Jesu, akati kwaari: Ndiwe mambo wavaJudha here?
\v 34 Jesu akamupindura \add akati\add*: Unozvireva izvi pachako here, kana wazviudzwa navamwe pamusoro pangu?
\v 35 Pirato akapindura, \add akati\add*: Ini ndiri muJudha here? Rudzi rwako navapristi vakuru vakakukumikidza kwandiri; waitei?
\v 36 Jesu akapindura \add akati\add*: Ushe hwangu hahwuzi hwenyika ino; dai ushe hwangu hwaiva hwenyika ino, varanda vangu vangadai vairwa, kuti ndirege kukumikidzwa kuvaJudha; asi zvino ushe hwangu hahwuzi hwapano.
\v 37 Ipapo Pirato akati kwaari: Saka iwe uri mambo here? Jesu akapindura akati: Unoreva iwe kuti ndiri mambo. Ndakaberekerwa izvozvo, ndakauyira izvozvo munyika kuti ndipupurire chokwadi. Mumwe nomumwe wechokwadi unonzwa inzwi rangu.
\v 38 Pirato akati kwaari: Chokwadi chinyi? Akati areva izvozvi, akabudirazve kuvaJudha, akati kwavari: Ini handiwani mhosva kwaari.
\v 39 Asi imwi munetsika kuti ndikusunungurirei mumwe papaseka; zvino munoda kuti ndikusunungurirei mambo wavaJudha here?
\v 40 Ipapo vakadanidzirazve vose, vachiti: kwete munhu uyu, asi Bharabhasi; zvino Bharabhasi wakanga ari gororo.

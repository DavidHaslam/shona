\c 7
\s Jesu unokwira Jerusarema kumutambo wamatumba
\p
\v 1 Shure kwezvinhu izvi Jesu wakatenderera muGarirea; nekuti wakange asingadi kutenderera muJudhiya, nekuti vaJudha vakange vachitsvaka kumuuraya.
\v 2 Zvino mutambo wevaJudha wematumba wakange wava pedo.
\p
\v 3 Naizvozvo vanun'una vake vakati kwaari: Ibvai pano muende muJudhiya, kuti vadzidzi venyuwo vaone mabasa amunoita.
\v 4 Nekuti hakuna unoita chinhu muchivande kana iye amene achitsvaka kuva pachena. Kana uchiita zvinhu izvi, zviratidze kunyika.
\v 5 Nekuti kunyange nevanun'una vake vaiva vasingatendi kwaari.
\v 6 Naizvozvo Jesu akati kwavari: Nguva yangu haisati yasvika, asi nguva yenyu inogara yakagadzirwa.
\v 7 Nyika haigoni kukuvengai imwi; asi inondivenga, nekuti ini ndinopupura nezvayo, kuti mabasa ayo akaipa.
\v 8 Kwirai imwi kumutambo uyu; ini handisati ndokwira kumutambo, nekuti nguva yangu haisati yazadzisika.
\v 9 Wakati areva zvinhu izvozvi kwavari, akagara muGarirea.
\s Jesu pamutambo wamatumba
\p
\v 10 Asi vanun'una vake vakati vakwira, naiye akabva okwira kumutambo, kwete pachena, asi panenge sepachivande.
\v 11 Zvino vaJudha vakamutsvaka pamutambo, vakati: Uripi iye?
\v 12 Kwakavapo kun'u'nuna kukuru pakati pezvaunga pamusoro pake, vamwe vachiti: Wakanaka; asi vamwe vachiti: Kwete, asi unotsausa chaunga.
\v 13 Kunyange zvakadaro kwakange kusina munhu wakataura pachena pamusoro pake nekutya vaJudha.
\v 14 Zvino pava pakati pemutambo, Jesu akakwira kutembere, akadzidzisa.
\v 15 Naizvozvo vaJudha vakashamisika vachiti: Uyu unoziva sei magwaro asina kudzidza?
\v 16 Jesu akavapindura akati: Dzidziso yangu haizi yangu, asi yake wakandituma.
\v 17 Kana munhu achida kuita chido chake, uchaziva zvedzidziso kana ichibva kuna Mwari, kana kuti ndinotaura zvemusoro wangu.
\v 18 Unozvitaurira zvake, unotsvaka kurumbidzwa kwake; asi unotsvaka kurumbidzwa kowakamutuma, ndiye wechokwadi, hapana kusarurama maari.
\p
\v 19 Mozisi haana kukupai murairo here? Asi hakuna wenyu unochengeta murairo. Munotsvakirei kundiuraya?
\v 20 Chaunga chikapindura chikati: Une dhimoni; ndiani unotsvaka kukuuraya?
\v 21 Jesu akapindura akati kwavari: Ndakaita basa rimwe, uye munoshamisika mose.
\v 22 Naizvozvo Mozisi wakakupai dzingiso, (kusiri kuti yakabva kuna Mozisi, asi kumadzibaba), zvino imwi nemusi wesabata munodzingisa munhu.
\v 23 Zvino kana munhu nesabata achigamuchira dzingiso, kuti murairo waMozisi urege kuputswa, munonditsamwira nekuti ndaporesa munhu zvakakwana nesabata here?
\v 24 Musatonga nezvinoonekwa, asi tongai kutonga kwakarurama.
\p
\v 25 Vamwe vaveJerusarema ndokuti: Uyu haazi iye wavanotsvaka kuuraya here?
\v 26 Asi tarira, unotaura pachena, asi havarevi chinhu kwaari. Kuti vatungamiriri vanoziva kwazvo here kuti ndiye Kristu chaiye?
\v 27 Asi uyu tinoziva kwaanobva; asi Kristu kana achisvika, hakuna ungaziva kwaanobva.
\v 28 Naizvozvo Jesu akadanidzira mutembere achidzidzisa achiti: Imwi mose munondizivawo, munoziva kwandakabva; uye handina kuuya zvemusoro wangu, asi wakandituma ndewechokwadi, wamusingazivi imwi.
\v 29 Asi ini ndinomuziva, nekuti ndinobva kwaari, uye iye wakandituma.
\p
\v 30 Naizvozvo vakatsvaka kumubata, asi hakuna wakaisa ruoko paari, nekuti nguva yake yakange isati yasvika.
\v 31 Asi vazhinji vechaunga vakatenda kwaari, vakati: Kana Kristu achisvika, ungaita zvishamiso zvizhinji kune zvizvi zvaitwa neuyu here.
\v 32 Zvino vaFarisi vakanzwa chaunga chichin'un'una zvinhu zvakadaro pamusoro pake; vaFarisi nevapristi vakuru vakatuma mapurisa kunomubata.
\v 33 Naizvozvo Jesu akati kwavari: Ndichinemwi chinguvana, ndoenda kune wakandituma.
\v 34 Muchanditsvaka mukasa\add ndi\add*wana; uye apo pandiri, imwi hamungasviki\add po\add*.
\v 35 Zvino vaJudha vakati pakati pavo: Uyu uchaendepi kwatisingazomuwani? Unoda kuenda kuna vakapararira pakati pevaGiriki, adzidzise vaGiriki here?
\v 36 Ishokoi iri raanoti: Muchanditsvaka, asi hamunga\add ndi\add*wani; nero\add kuti:\add* Pandiri ini, imwi hamungasviki?
\v 37 Zvino nezuva rekupedzisira, iro guru remutambo, Jesu wakasimuka akadanidzira achiti: Kana ani nani anenyota, ngaauye kwandiri amwe.
\p
\v 38 Unotenda kwandiri, sezvakarehwa norugwaro, mudumbu make muchaerera nzizi dzemvura mhenyu.
\v 39 Asi izvi wakareva zveMweya, waizogamuchirwa navo vaitenda kwaari, nekuti Mweya Mutsvene wakange asati \add avapo\add*, nekuti Jesu wakange asati akudzwa.
\p
\v 40 Naizvozvo vazhinji vechaunga vakati vachinzwa shoko iri vakati: Zvirokwazvo uyu muporofita.
\v 41 Vamwe vakati: Uyu ndiye Kristu. Asi vamwe vakati: Ko Kristu ungabva Garirea here?
\v 42 Rugwaro haruna kureva here kuti Kristu uchabva kumbeu yaDhavhidhi, nepamusha weBhetirehemu paiva naDhavhidhi?
\v 43 Naizvozvo pakava nekupesana pakati pechaunga pamusoro pake.
\v 44 Vamwe vavo vakada kumubata, asi hakuna wakaisa maoko kwaari.
\p
\v 45 Zvino maporisa akaenda kuvapristi vakuru nekuvaFarisi; ivo vakati kwavari: Nemhaka yei musina kumuuisa?
\v 46 Maporisa akapindura \add akati\add*: Hakuna kumbotaura munhu seizvi, semunhu uyu.
\v 47 Zvino vaFarisi vakavapindura \add vakati\add*: Nemwi matsauswa kanhi?
\v 48 Uripo here kuvatungamiriri nekuvaFarisi wakatenda kwaari?
\v 49 Asi chaunga ichi chisingazivi murairo chakatukwa.
\v 50 Nikodhimo, uya akauya kwaari usiku, ari umwe wavo, akati kwavari:
\v 51 Murairo wedu unotonga munhu here, kunze kwekuti wambomunzwa nekuziva chaanoita?
\v 52 Vakapindura vakati kwaari: Ko iwevo uri weGarirea here? Nzvera uone kuti hakuna kumuka muporofita kuGarirea.
\v 53 Umwe neumwe ndokuenda kumba kwake.

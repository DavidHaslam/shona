\c 7
\s Kusatenda kwevanin'ina vaJesu
\p
\v 1 Shure kwezvinhu izvi Jesu wakafamba-famba muGarirea; nekuti wakange asingadi kufamba-famba muJudhiya, nekuti vaJudha vakange vachitsvaka kumuuraya.
\v 2 Zvino mutambo wevaJudha, mutambo wematumba wakange waswedera.
\p
\v 3 Naizvozvo vanin'ina vake vakati kwaari: Ibvai pano muende muJudhiya, kuti vadzidzi venyuwo vaone mabasa enyu amunoita.
\v 4 Nekuti hakuna unoita chinhu muchivande asi iye amene achitsvaka kuva pachena. Kana uchiita zvinhu izvi, zviratidze kunyika.
\v 5 Nekuti kunyange vanin'ina vake vaiva vasingatendi kwaari.
\v 6 Naizvozvo Jesu akati kwavari: Nguva yangu haisati yasvika, asi nguva yenyu inogara yakagadzirwa.
\v 7 Nyika haigoni kukuvengai; asi ini inondivenga, nekuti ini ndinopupura nezvayo, kuti mabasa ayo akaipa.
\v 8 Kwirai imwi kumutambo uyu; ini handisati ndokwira kumutambo uyu, nekuti nguva yangu haisati yazadzisika.
\v 9 Wakati areva zvinhu izvi kwavari, akagara muGarirea.
\s Jesu pamutambo wamatumba
\p
\v 10 Asi vanin'ina vake vakati vakwira, naiye akabva okwira kumutambo, kwete pachena, asi panenge sepachivande.
\v 11 Zvino vaJudha vakamutsvaka pamutambo, vakati: Uripi iye?
\v 12 Kwakavapo kun'u'nuna kukuru pakati pezvaunga pamusoro pake; vamwe vachiti: Wakanaka. Asi vamwe vachiti: Kwete, asi unotsausa chaunga.
\v 13 Kunyange zvakadaro kwakange kusina munhu wakataura pachena pamusoro pake nekutya vaJudha.
\v 14 Zvino pava pakati pemutambo, Jesu akakwira kutembere, akadzidzisa.
\v 15 Zvino vaJudha vakashamisika vachiti: Uyu unoziva sei magwaro asina kudzidza?
\v 16 Jesu akavapindura akati: Dzidziso yangu haizi yangu, asi yake wakandituma.
\v 17 Kana munhu achida kuita chido chake, uchaziva zvedzidziso kana ichibva kuna Mwari, kana kuti ini ndinotaura zvemusoro wangu.
\v 18 Unozvitaurira pachake, unotsvaka rumbidzo yake; asi unotsvaka kurumbidzwa kwewakamutuma, ndiye wechokwadi, uye hapana kusarurama maari.
\p
\v 19 Mozisi haana kukupai murairo here? Asi hakuna wenyu unoita murairo. Munotsvakirei kundiuraya?
\v 20 Chaunga chikapindura chikati: Une dhimoni; ndiani unotsvaka kukuuraya?
\v 21 Jesu akapindura akati kwavari: Ndakaita basa rimwe, uye munoshamisika mose.
\v 22 Naizvozvo Mozisi wakakupai dzingiso (kusiri kuti yakabva kuna Mozisi, asi kumadzibaba), zvino nesabata munodzingisa munhu.
\v 23 Kana munhu nesabata achigamuchira dzingiso, kuti murairo waMozisi urege kutyorwa, munonditsamwira nekuti ndaporesa munhu zvakaperera nesabata here?
\v 24 Musatonga nezvinoonekwa, asi tongai kutonga kwakarurama.
\p
\v 25 Vamwe veveJerusarema ndokuti: Uyu haazi iye wavanotsvaka kuuraya here?
\v 26 Asi tarira, unotaura pachena, asi havarevi chinhu kwaari. Kuti vatungamiriri vanoziva zvechokwadi here kuti ndiye Kristu chaiye?
\v 27 Asi uyu tinoziva kwaanobva; asi Kristu kana achisvika, hakuna ungaziva kwaanobva.
\v 28 Naizvozvo Jesu wakadanidzira mutembere achidzidzisa achiti: Nemwi munoziva ini, uye munoziva kwandakabva; uye handina kuzviuira, asi wakandituma ndewechokwadi, wamusingazivi imwi.
\v 29 Asi ini ndinomuziva, nekuti ndinobva kwaari, uye iye wakandituma.
\p
\v 30 Naizvozvo vakatsvaka kumubata, asi hakuna wakaisa ruoko paari, nekuti awa rake rakange risati rasvika.
\v 31 Asi vazhinji vechaunga vakatenda kwaari, vakati: Kana Kristu achisvika, ungaita zviratidzo zvizhinji kune izvi uyu zvaaita here?
\v 32 VaFarisi vakanzwa chaunga chichin'un'una zvinhu izvi pamusoro pake; vaFarisi nevapristi vakuru ndokutuma vabatsiri kuti vamubate.
\v 33 Naizvozvo Jesu akati kwavari: Ndichinemwi chinguvana, ndoenda kune wakandituma.
\v 34 Muchanditsvaka mukasa\add ndi\add*wana; uye apo pandiri ini, imwi hamugoni kuuya.
\v 35 Naizvozvo vaJudha vakataurirana \add vachiti\add*: Uyu uchaendepi kuti isu tisamuwana? Uchaenda kune vakapararira vevaGiriki, adzidzise vaGiriki here?
\v 36 Ishokoi iri raanoti: Muchanditsvaka, asi hamunga\add ndi\add*wani; nero\add kuti:\add* Pandiri ini, imwi hamugoni kuuya?
\v 37 Zvino nezuva rekupedzisira, iro guru remutambo Jesu wakasimuka akadanidzira achiti: Kana ani nani ane nyota, ngaauye kwandiri amwe.
\p
\v 38 Unotenda kwandiri, rugwaro sezvarwakareva, nzizi dzemvura mhenyu dzichaerera kubva mudumbu make.
\v 39 Asi izvi wakareva zveMweya wavaizogamuchira vanotenda kwaari; nekuti Mweya Mutsvene wakange asati \add avapo\add*, nekuti Jesu wakange asati akudzwa.
\p
\v 40 Naizvozvo vazhinji vechaunga vakati vachinzwa shoko iri vakati: Zvirokwazvo uyu ndiye muporofita.
\v 41 Vamwe vakati: Uyu ndiye Kristu. Asi vamwe vakati: Ko Kristu ungabva Garirea here?
\v 42 Rugwaro haruna kureva here kuti Kristu uchabva kumbeu yaDhavhidhi, nepamusha weBhetirehemu paiva naDhavhidhi?
\v 43 Naizvozvo pakava nekupesana pakati pechaunga pamusoro pake.
\v 44 Zvino vamwe vavo vakada kumubata, asi hakuna wakaisa maoko kwaari.
\p
\v 45 Zvino vabatsiri vakaenda kuvapristi vakuru nekuvaFarisi; ivo vakati kwavari: Nemhaka yei musina kumuuisa?
\v 46 Vabatsiri vakapindura \add vakati\add*: Hakuna kumbotaura munhu seizvi, semunhu uyu.
\v 47 Zvino vaFarisi vakavapindura \add vakati\add*: Nemwi matsauswa kanhi?
\v 48 Uripo here wakatenda kwaari kuvatungamiriri kana kuvaFarisi?
\v 49 Asi chaunga ichi chisingazivi murairo chakatukwa.
\v 50 Nikodhimo, uya akauya kwaari usiku, ari umwe wavo, akati kwavari:
\v 51 Murairo wedu unotonga munhu here, kunze kwekuti wambomunzwa nekuziva chaanoita?
\v 52 Vakapindura vakati kwaari: Ko iwewo uri weGarirea here? Nzvera uone kuti hakuna kumuka muporofita kuGarirea.
\v 53 Umwe neumwe ndokuenda kumba kwake.

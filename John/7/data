\c 7
\s Jesu unokwira Jerusarema kumutambo wamatumba
\p
\v 1 Shure kwezvinhu izvi Jesu wakatenderera muGarirea; nokuti wakanga asingadi kutenderera muJudhiya, nokuti vaJudha vakanga vachitsvaka kumuuraya.
\v 2 Zvino mutambo wavaJudha wamatumba wakanga wava pedo.
\p
\v 3 Naizvozvo vanun'una vake vakati kwaari: Ibvai pano muende muJudhiya, kuti vadzidzi venyuwo vaone mabasa amunoita.
\v 4 Nokuti hakuna unoita chinhu muchivande kana iye amene achitsvaka kuva pachena. Kana uchiita zvinhu izvi, zviratidze kunyika.
\v 5 Nokuti kunyange navanun'una vake vaiva vasingatendi kwaari.
\v 6 Naizvozvo Jesu akati kwavari: Nguva yangu haisati yasvika, asi nguva yenyu inogara yakagadzirwa.
\v 7 Nyika haigoni kukuvengai imwi; asi inondivenga, nokuti ini ndinopupura nezvayo, kuti mabasa ayo akaipa.
\v 8 Kwirai imwi kumutambo uyu; ini handisati ndokwira kumutambo, nokuti nguva yangu haisati yazadzisika.
\v 9 Wakati areva zvinhu izvozvi kwavari, akagara muGarirea.
\s Jesu pamutambo wamatumba
\p
\v 10 Asi vanun'una vake vakati vakwira, naiye akabva okwira kumutambo, kwete pachena, asi panenge sepachivande.
\v 11 Zvino vaJudha vakamutsvaka pamutambo, vakati: Uripi iye?
\v 12 Kwakavapo kun'u'nuna kukuru pakati pezvaunga pamusoro pake, vamwe vachiti: Wakanaka; asi vamwe vachiti: Kwete, asi unotsausa chaunga.
\v 13 Kunyange zvakadaro kwakanga kusina munhu wakataura pachena pamusoro pake nokutya vaJudha.
\v 14 Zvino pava pakati pomutambo, Jesu akakwira kutembere, akadzidzisa.
\v 15 Naizvozvo vaJudha vakashamiswa vachiti: Uyu unoziva sei magwaro asina kudzidza?
\v 16 Jesu akavapindura akati: Dzidziso yangu haizi yangu, asi yake wakandituma.
\v 17 Kana munhu achida kuita chido chake, uchaziva zvedzidziso kana ichibva kuna Mwari, kana kuti ndinotaura zvemusoro wangu.
\v 18 Unozvitaurira zvake, unotsvaka kurumbidzwa kwake; asi unotsvaka kurumbidzwa kowakamutuma, ndiye wechokwadi, hapana kusarurama maari.
\p
\v 19 Mozisi haana kukupai murairo here? Asi hakuna wenyu unochengeta murairo. Munotsvakirei kundiuraya?
\v 20 Chaunga chikapindura chikati: Une dhimoni; ndiani unotsvaka kukuuraya?
\v 21 Jesu akapindura akati kwavari: Ndakaita basa rimwe, uye munoshamiswa mose.
\v 22 Naizvozvo Mozisi wakakupai dzingiso, (kusiri kuti yakabva kuna Mozisi, asi kumadzibaba), zvino imwi nemusi wesabata munodzingisa munhu.
\v 23 Zvino kana munhu nesabata achigamuchira dzingiso, kuti murairo waMozisi urege kuputswa, munonditsamwira nokuti ndaporesa munhu zvakakwana nesabata here?
\v 24 Musatonga nezvinoonekwa, asi tongai kutonga kwakarurama.
\p
\v 25 Vamwe vaveJerusarema ndokuti: Uyu haazi iye wavanotsvaka kuuraya here?
\v 26 Asi tarira, unotaura pachena, asi havarevi chinhu kwaari. Kuti vatungamiriri vanoziva kwazvo here kuti ndiye Kristu chaiye?
\v 27 Asi uyu tinoziva kwaanobva; asi Kristu kana achisvika, hakuna ungaziva kwaanobva.
\v 28 Naizvozvo Jesu akadanidzira mutembere achidzidzisa achiti: Imwi mose munondizivawo, munoziva kwandakabva; uye handina kuuya zvomusoro wangu, asi wakandituma ndowechokwadi, wamusingazivi imwi.
\v 29 Asi ini ndinomuziva, nokuti ndinobva kwaari, uye iye wakandituma.
\p
\v 30 Naizvozvo vakatsvaka kumubata, asi hakuna wakaisa ruoko paari, nokuti nguva yake yakanga isati yasvika.
\v 31 Asi vazhinji vechaunga vakatenda kwaari, vakati: Kana Kristu achisvika, ungaita zvishamiso zvizhinji kune zvizvi zvaitwa nouyu here.
\v 32 Zvino vaFarisi vakanzwa chaunga chichin'un'una zvinhu zvakadaro pamusoro pake; vaFarisi navapristi vakuru vakatuma mapurisa kunomubata.
\v 33 Naizvozvo Jesu akati kwavari: Ndichinemwi chinguvana, ndoenda kune wakandituma.
\v 34 Muchanditsvaka mukasa\add ndi\add*wana; uye apo pandiri, imwi hamungasviki\add po\add*.
\v 35 Zvino vaJudha vakati pakati pavo: Uyu uchaendepiko kwatisingazomuwani? Unoda kuenda kuna vakapararira pakati pavaGiriki, adzidzise vaGiriki here?
\v 36 Ishokoi iri raanoti: Muchanditsvaka, asi hamunga\add ndi\add*wani; nero\add kuti:\add* Pandiri ini, imwi hamungasviki?
\v 37 Zvino nezuva rokupedzisira, iro guru romutambo, Jesu wakasimuka akadanidzira achiti: Kana ani nani anenyota, ngaauye kwandiri amwe.
\p
\v 38 Unotenda kwandiri, sezvakarehwa norugwaro, mudumbu make muchaerera nzizi dzemvura mhenyu.
\v 39 Asi izvi wakareva zvoMweya, waizogamuchirwa navo vaitenda kwaari, nokuti Mweya Mutsvene wakanga asati \add avapo\add*, nokuti Jesu wakanga asati akudzwa.
\p
\v 40 Naizvozvo vazhinji vechaunga vakati vachinzwa shoko iri vakati: Zvirokwazvo uyu muporofita.
\v 41 Vamwe vakati: Uyu ndiye Kristu. Asi vamwe vakati: Ko Kristu ungabva Garirea here?
\v 42 Rugwaro haruna kureva here kuti Kristu uchabva kuzvizvarwa zvaDhavhidhi, napamusha weBhetirehemu paiva naDhavhidhi?
\v 43 Naizvozvo pakava nekupesana pakati pechaunga pamusoro pake.
\v 44 Vamwe vavo vakanga vachida kumubata, asi kwakanga kusina wakaisa maoko kwaari.
\p
\v 45 Zvino vatariri vakauya kuvapristi vakuru nokuvaFarisi; ivo vakati kwavari: Nemhaka yei musina kuuya naye?
\v 46 Vatariri vakapindura \add vakati\add*: Hakuna munhu wakatongotaura somunhu uyu.
\v 47 Zvino vaFarisi vakavapindura, \add vakati\add*: Nemwivo matsauswa kanhi?
\v 48 Kunomumwe wavakuru nowavaFarisi wakatongotenda kwaari here?
\v 49 Asi chaunga ichi chisingazivi murairo chakatukwa.
\v 50 Nikodhimo, uya akauya kwaari usiku, ari umwe wavo, akati kwavari:
\v 51 Murairo wedu unotonga munhu usati wambomunzwa nokuziva chaanoita here?
\v 52 Vakapindura vakati kwaari: Ko newevo uri weGarirea here? Nzvera, uone kuti hakuna kumuka muporofita, unobva Garirea.
\v 53 Ipapo umwe noumwe wakaenda kumba kwake.

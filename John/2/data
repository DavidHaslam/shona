\c 2
\s Jesu unoshandura mvura ikava waini
\p
\v 1 Zvino nezuva retatu, kwakava nemutambo wokuwana paKana yeGariri; namai vaJesu vakanga varipo.
\v 2 NaJesuvo navadzidzi vake vakadamwa kumutambo wokuwana.
\v 3 Waini yakati ichishaikwa, mai vaJesu vakati kwaari: Havana waini.
\v 4 Jesu akati kwavari: Ndineiko newe, mukadzi? Nguva yangu ichigere kusvika.
\v 5 Mai vake vakati kuvaranda: Zvose zvaanokuudzai muzviite.
\v 6 Zvino kwakanga kwakaiswapo makate matanhatu amabwe, netsika yokunatsa yavaJudha, rimwe nerimwe raipinda zviyero zviviri kana zvitatu.
\v 7 Jesu akati kwavari: Zadzai makate nemvura. Vakazvizadza kusvikira pamiromo.
\v 8 Akati kwavari: Cherai zvino mukumikidze kumubati womutambo. Vakadaro.
\v 9 Mubati womutambo wakati aravira mura ikava waini, asingazivi payabva, (asi varanda vakanga vachera mura, vaiziva), mukuru womutambo akadana chikomba,
\v 10 akati kwaari: Munhu mumwe nomumwe pakutanga unopa waini yakanaka, neisinganaki kana vadhakwa, \add asi\add* iwe wachengeta waini yakanaka kusvikira zvino.
\v 11 Ndiko kutanga kwezvishamiso kwakaitwa naJesu paKana yeGariri, akaratidza kuhwinya kwake; vadzidzi vake vakatenda kwaari.
\v 12 Shure kwaizvozvo wakaburukira Kapenaume, iye namai vake navanun'una vake, navadzidzi vake; akagarapo mazuva asiri mazvinji.
\s Jesu unonatsa tembere
\p
\v 13 Zvino paseka yavaJudha yakanga yava pedo, Jesu akakwira Jerusarema.
\v 14 Akawana mutembere avo vaitengesa mombe namakwai nenjiva, navatsinhanisi vemari vagere.
\v 15 Zvino wakati aruka tyava yorwonzi rudiki, akavabudisa vose mutembere, namakwai nemombe; akateura mari yavatsinhanisi, ndokukwidibira matafura avo.
\v 16 Akati kuna vaitengesa njiva: Bvisai zvinhu izvi pano; musaita imba yaBaba vangu imba yokutengesera.
\v 17 Vadzidzi vake vakarangarira kuti kwakanyorwa \add kuchinzi\add*: Kushingairira imba yenyu kwandipedza.
\v 18 Zvino vaJudha vakapindura, vakati kwaari: Ungatiratidza chiratidzo cheiko, chokuti unoita zvinhu izvi?
\v 19 Jesu akapindura akati kwavari: Putsai tembere iyi, uye namazuva matatu ndichaimutsa.
\v 20 Ipapo vaJudha vakati: Makore anamakumi mana namatanhatu tembere iyi ichivakwa, zvino iwe ungaimutsa namazuva matatu here?
\v 21 Asi iye waireva zvetembere yomuviri wake.
\v 22 Zvino wakati amuka kuvakafa, vadzidzi vake vakarangarira, kuti wakanga areva izvozvi kwavari; vakatenda magwaro neshoko rakanga rarehwa naJesu.
\v 23 Zvino wakati ava muJerusarema papaseka pamutambo, vazhinji vakatenda kuzita rake pavakaona zviratidzo zvaaiita.
\v 24 Asi Jesu haana kuzvikumikidza kwavari, nokuti wakanga achivaziva vose.
\v 25 Wakanga asingatsvaki kuti ani nani apupure zvomunhu; nokuti wakanga achiziva zvakanga zviri mumunhu.

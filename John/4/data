\c 4
\s Jesu nomukadzi weSamaria
\p
\v 1 Zvino naizvozvo Ishe wakati aziva kuti vaFarisi vakange vanzwa kuti Jesu unoita nokubhabhatidza vadzidzi vakawanda kupfuura Johwani,
\v 2 kunyange Jesu pachake akanga asingabhabhatidzi, asi vadzidzi vake,
\v 3 akabva Judhiya, akabva oendazve muGarirea.
\p
\v 4 Asi wakanga achifanira kupfuura neSamaria.
\v 5 Zvino wakasvika iye paguta reSamaria rinonzi Sikari, pedo nedunhu rakanga rapa Jakobho mwanakomana wake Josefa.
\v 6 Zvino tsime raJakobho rakanga riripo. Zvino Jesu aneta nerwendo akagara patsime. Yaiva nguva inenge yechitanhatu.
\v 7 Ipapo kwakasvika mukadzi weSamaria kuzochera mvura; Jesu akati kwaari: Ndipe ndimwe.
\v 8 (Nokuti vadzidzi vake vakange vaenda muguta kundotenga chikafu).
\v 9 Naizvozvo mukadzi muSamaria akati kwaari: Ko zvingaitika sei kuti iwe uri muJudha, ukumbire kumwa kwandiri, ini ndiri mukadzi muSamaria? Nekuti vaJudha havana chokuita nevaSamaria.
\v 10 Jesu akapindura, akati kwaari: Dai waiziva chipo chaMwari, uye kuti ndiani unoti kwauri: Ndipe ndimwe; uye ungadai waikumbira kwaari, uye ungadai akupa mvura mhenyu.
\v 11 Mukadzi akati kwaari: Ishe, hamuna chinhu chamungachera nacho, uye tsime rakadzika, zvino mungaiwanepi mvura mhenyu?
\v 12 Muri mukuru kuna baba vedu Jakobho, vakatipa tsime \add iri\add*, vakamwa pariri vamene, nevana vavo, nenzombe dzavo here?
\v 13 Jesu akapindura akati kwaari: Ani nani unomwa mvura iyi, uchava nenyotazve;
\v 14 asi ani nani unomwa mvura yandichamupa ini, haachazovi nenyota nokusingaperi; asi mvura yandichamupa, ichava maari tsime remvura, inodzutuka kusvika kuupenyu hwusingaperi.
\v 15 Mukadzi akati kwaari: Ishe, ndipei mvura iyi, kuti ndirege kuzova nenyota, kana kuuya pano kuzochera.
\v 16 Jesu akati kwaari: Enda, undodana murume wako, ugouya pano.
\v 17 Mukadzi akapindura akati: Handina murume. Jesu akati kwaari: Wareva zvakanaka, kuti: Handina murume.
\v 18 Nekuti wakamboita varume vashanu, uyo waunaye zvino haazi murume wako; apa wareva chokwadi.
\v 19 Mukadzi akati kwaari: Ishe, ndinoona kuti imwi muri muporofita.
\v 20 Madzibaba edu aishumira mugomo iri; asi imwi munoti muJerusarema ndimo mune nzvimbo munhu yaanofanira kushumirapo.
\v 21 Jesu akati kwaari: Mukadzi, nditende, kuti nguva inouya, yamuchashumira Baba musiri mugomo iri, kana paJerusarema.
\v 22 Imwi munoshumira chamusingazivi; isu tinoshumira chatinoziva; nekuti ruponeso runobva kuvaJudha.
\v 23 Asi nguva inouya, uye yatova iyo, apo vashumiri vechokwadi vachashumira Baba mumweya nemuchokwadi; nekuti Baba unotsvaka vakadaro kuti vamushumire.
\v 24 Mwari Mweya; naavo vanomushumira vanofanira kushumira mumweya nemuchokwadi.
\v 25 Mukadzi akati kwaari: Ndinoziva kuti Mesiasi unouya unonzi Kristu; kana iye asvika, uchatiudza zvinhu zvose.
\v 26 Jesu akati kwaari: Ini ndinotaura kwauri, ndini iye.
\p
\v 27 Zvino nenguva iyoyo vadzidzi vake vakasvika, vakashamiswa kuti unotaura nomukadzi; kunyange zvakadaro hakuna umwe wakati: Munotsvakei? Kana: Munotaurirei naye?
\v 28 Ipapo mukadzi akasiya chirongo chake, ndokubva oenda muguta, akati kuvanhu:
\v 29 uyai muone munhu, wandiudza zvinhu zvose zvandakaita. Ko uyu haasi iye Kristu here?
\v 30 Zvino vakabuda muguta, vakauya kwaari.
\p
\v 31 Nenguva iyo vadzidzi vake vakamunyengetedza vachiti: Rabhi*, idyai.
\v 32 Asi iye wakati kwavari: Ini ndine chikafu chokuti ndidye chamusingazivi imwi,
\v 33 zvino vadzidzi vakataurirana, \add vachiti\add*: kune umwe wamuvigira chikafu kanhi?
\v 34 Jesu akati kwavari: chikafu changu kuita chido chaiye wakandituma, nokupedza basa rake.
\v 35 Hamutauri here kuti: Kwasara mwedzi mina kukohwa kusvike here? Tarirai, ndinoti kwamuri: Simudzai meso enyu, muone minda, kuti yatochena yamirira kukohwa.
\v 36 Unokohwa unopiwa mubairo, unounganidza zvibereko muupenyu hwusingaperi; kuti vose unokusha nounokohwa vafare pamwe.
\v 37 Nekuti pano iyi shumo ndeyechokwadi, inoti: umwe mukushi, umwe mukohwi.
\v 38 Ndakakutumai kukohwa zvamusakashandira; vamwe vakashanda, zvino imwi mapinda pabasa ravo
\p
\v 39 Zvino vazhinji vavaSamaria veguta iro vakatenda kwaari nekuda kweshoko remukadzi rakapupura, \add richiti\add*: Wandiudza zvose zvandakaita.
\v 40 Zvino vaSamaria vakati vachisvika kwaari, vakamunyengetera kuti agare navo; akagarapo mazuva maviri.
\v 41 Vamwezve vazhinji vakatenda nekuda kweshoko rake.
\v 42 Vakati kumukadzi: Ikozvino hatichatendi nokureva kwako; nekuti tazvinzwira tomene, tinoziva kuti uyu ndiye zvirokwazvo Muponesi wenyika, Kristu.
\v 43 Zvino shure kwemazuva maviri wakabvapo, akaenda Garirea.
\p
\v 44 Nekuti Jesu amene wakapupura kuti muporofita haana rukudzo munyika yake.
\v 45 Zvino wakati achisvika Garirea, vaGarirea vakamugamuchira, vaona zvinhu zvose zvaakaita Jerusarema pamutambo, nekuti naivo vakange vaendavo kumutambo.
\s Jesu unoporesa mwanakomana womutariri washe
\p
\v 46 Zvino Jesu wakasvikazve paKana yeGarirea, paakanga aita mvura \add ive\add* waini. Zvino ipapo pakanga pane rimwe jinda, mwanakomana waro wakanga achirwara paKapenaume.
\v 47 rakati richinzwa kuti Jesu wabva Judhiya akasvika Garirea rikaenda kwaari, rikamugombedzera kuti aburukire kuzoporesa mwanakomana waro; nekuti wakanga wotandadza.
\v 48 Zvino Jesu akati kwariri: Kunze kokuti maona zviratidzo nezvishamiso, hamungatongotendi.
\v 49 Jinda rikati kwaari: Ishe, burukai henyu, mwana wangu muduku asati afa.
\v 50 Jesu akati kwaari: Enda hako, mwanakomana wako mupenyu. Munhu uyu akatenda shoko rakarehwa naJesu kwaari, akaenda.
\v 51 Zvino wakati oburuka, varanda vake vakamuchingamidza vaka\add mu\add*udza, vachiti: Mwana wenyu mupenyu.
\v 52 Zvino akavabvunza nguva yaakatanga kunaya nayo. Vakati kwaari: Zuro nenguva yechinomwe fivhiri yakamuregedza.
\v 53 Zvino baba vakaziva kuti ndiyo nguva Jesu yaakati kwaari: Mwanakomana wako mupenyu; iye akatenda neimba yake yose.
\v 54 Ichizve chishamiso chechipiri chakaitwa naJesu, abva Judhiya asvika Garirea.

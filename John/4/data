\c 4
\s Jesu nemukadzi weSamaria
\p
\v 1 Naizvozvo Ishe pakaziva kuti vaFarisi vakange vanzwa kuti Jesu unoita nekubhabhatidza vadzidzi vakawanda kupfuura Johwani,
\v 2 kunyange Jesu pachake wakange asingabhabhatidzi, asi vadzidzi vake,
\v 3 akabva Judhiya, akaendazve muGarirea.
\p
\v 4 Asi wakange achifanira kugura neSamaria.
\v 5 Zvino wakasvika iye paguta reSamaria rinonzi Sikari, pedo nedunhu rakange rapa Jakobho mwanakomana wake Josefa.
\v 6 Zvino tsime raJakobho rakange riripo. Naizvozvo Jesu aneta nerwendo wakagara saizvozvo patsime. Raiva awa rinenge rechitanhatu.
\v 7 Kwakasvika mukadzi achibva Samaria kuzochera mvura; Jesu akati kwaari: Ndipe ndimwe.
\v 8 (Nokuti vadzidzi vake vakange vaenda muguta kunotenga chikafu).
\v 9 Naizvozvo mukadzi muSamaria wakati kwaari: Sei iwe uri muJudha uchikumbira kumwa kwandiri, mukadzi muSamaria? Nekuti vaJudha hadyidzani nevaSamaria.
\v 10 Jesu akapindura akati kwaari: Dai waiziva chipo chaMwari, uye kuti ndiani unoti kwauri: Ndipe ndimwe; ungadai waikumbira kwaari, uye ungadai akupa mvura mhenyu.
\v 11 Mukadzi akati kwaari: Ishe, hamuna chinhu chekucheresa, uye tsime rakadzika, zvino munowanepi mvura mhenyu?
\v 12 Imwi muri mukuru kuna baba vedu Jakobho, vakatipa tsime, vakamwa pariri ivo, nevana vavo, nenzombe dzavo here?
\v 13 Jesu akapindura ndokuti kwaari: Ani nani unomwa mvura iyi, uchava nenyotazve;
\v 14 asi ani nani unomwa mvura yandichamupa ini, haachazovi nenyota nekusingaperi; asi mvura yandichamupa ichava maari tsime remvura, inodzutukira kuupenyu hwusingaperi.
\v 15 Mukadzi akati kwaari: Ishe, ndipei mvura iyi, kuti ndirege kuva nenyota, kana kuuya pano kuzochera.
\v 16 Jesu akati kwaari: Enda, unodana murume wako, ugouya pano.
\v 17 Mukadzi akapindura ndokuti: Handina murume. Jesu akati kwaari: Wareva zvakanaka \add kuti\add*: Handina murume.
\v 18 Nekuti wakamboita varume vashanu, uyo waunaye ikozvino haazi murume wako; apa wareva chokwadi.
\v 19 Mukadzi akati kwaari: Ishe, ndinoona kuti imwi muri muporofita.
\v 20 Madzibaba edu aishumira mugomo iri; asi imwi munoti muJerusarema ndimo mune nzvimbo munhu yaanofanira kushumirapo.
\v 21 Jesu akati kwaari: Mukadzi, nditende, kuti awa rinouya, ramuchashumira Baba musiri mugomo iri, kana paJerusarema.
\v 22 Imwi munoshumira chamusingazivi; isu tinoshumira chatinoziva; nekuti ruponeso runobva kuvaJudha.
\v 23 Asi awa rinouya, uye ratova iro, apo vashumiri vechokwadi vachashumira Baba mumweya nemuchokwadi; nekutiwo Baba vanotsvaka vakadaro kuti vamushumire.
\v 24 Mwari Mweya; neavo vanomushumira vanofanira kushumira mumweya nemuchokwadi.
\v 25 Mukadzi akati kwaari: Ndinoziva kuti Mesiasi unouya unonzi Kristu; kana iye asvika, uchatiudza zvinhu zvose.
\v 26 Jesu akati kwaari: Ini ndinotaura kwauri, ndini iye.
\p
\v 27 Zvino nenguva iyoyo vadzidzi vake vakasvika, vakashamisika kuti unotaura nemukadzi; asi hakuna umwe wakati: Munotsvakei? Kana: Munotaurirei naye?
\v 28 Naizvozvo mukadzi akasiya chirongo chake, ndokubva oenda muguta, akati kuvanhu:
\v 29 Uyai, muone munhu, wandiudza zvinhu zvose zvandakaita; ko uyu haasi iye Kristu here?
\v 30 Naizvozvo vakabuda muguta, vakauya kwaari.
\p
\v 31 Zvichakadaro vadzidzi vake vakamunyengetedza vachiti: Rabhi*, idyai.
\v 32 Asi iye wakati kwavari: Ini ndine chikafu chekudya chamusingazivi imwi.
\v 33 zvino vadzidzi vakataurirana \add vachiti\add*: Kune umwe wamuvigira chikafu kanhi?
\v 34 Jesu akati kwavari: Chikafu changu kuita chido chewakandituma, nekupedza basa rake.
\v 35 Hamutauri here kuti: Kwasara mwedzi mina kukohwa kusvike here? Tarirai, ndinoti kwamuri: Simudzai meso enyu, muone minda, kuti yatochena yamirira kukohwa.
\v 36 Unokohwa unopiwa mubairo, unounganidza zvibereko muupenyu hwusingaperi; kuti vose unokusha neunokohwa vafare pamwe.
\v 37 Nekuti pano iyi shumo ndeyechokwadi, inoti: umwe mukushi, umwe mukohwi.
\v 38 Ndakakutumai kukohwa zvamusakashandira; vamwe vakashanda, zvino imwi mapinda pabasa ravo
\p
\v 39 Zvino vazhinji vevaSamaria veguta iro vakatenda kwaari nekuda kweshoko remukadzi rakapupura, \add richiti\add*: Wandiudza zvose zvandakaita.
\v 40 Zvino vaSamaria vakati vachisvika kwaari, vakamunyengetera kuti agare navo; akagarapo mazuva maviri.
\v 41 Vamwezve vazhinji vakatenda nekuda kweshoko rake.
\v 42 Vakati kumukadzi: Ikozvino hatichatendi nekureva kwako; nekuti tazvinzwira tomene, tinoziva kuti uyu ndiye zvirokwazvo Muponesi wenyika, Kristu.
\v 43 Zvino shure kwemazuva maviri wakabvapo, akaenda Garirea.
\p
\v 44 Nekuti Jesu amene wakapupura kuti muporofita haana rukudzo munyika yekwake.
\v 45 Zvino wakati achisvika Garirea, vaGarirea vakamugamuchira, vaona zvinhu zvose zvaakaita kuJerusarema pamutambo, nekuti naivo vakange vaendavo kumutambo.
\s Jesu unoporesa mwanakomana wemutariri waishe
\p
\v 46 Zvino Jesu wakasvikazve paKana yeGarirea, paakange aita mvura \add ive\add* waini. Zvino ipapo pakange pane rimwe jinda, mwanakomana waro wakange achirwara paKapenaume.
\v 47 rakati richinzwa kuti Jesu wabva Judhiya akasvika Garirea rikaenda kwaari, rikamukumbirisa kuti aburukire kuzoporesa mwanakomana waro; nekuti wakange wotandadza.
\v 48 Zvino Jesu akati kwariri: Kunze kwekuti maona zviratidzo nezvishamiso, hamungatongotendi.
\v 49 Jinda rikati kwaari: Ishe, burukai henyu, mwana wangu muduku asati afa.
\v 50 Jesu akati kwaari: Enda hako, mwanakomana wako mupenyu. Munhu uyu akatenda shoko rakarehwa naJesu kwaari, akaenda.
\v 51 Zvino wakati oburuka, varanda vake vakamuchingamidza vaka\add mu\add*udza, vachiti: Mwana wenyu mupenyu.
\v 52 Zvino akavabvunza nguva yaakatanga kunaya nayo. Vakati kwaari: Zuro nenguva yechinomwe fivhiri yakamuregedza.
\v 53 Zvino baba vakaziva kuti ndiyo nguva Jesu yaakati kwaari: Mwanakomana wako mupenyu; iye akatenda neimba yake yose.
\v 54 Ichizve chishamiso chechipiri chakaitwa naJesu, abva Judhiya asvika Garirea.

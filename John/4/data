\c 4
\s Jesu nomukadzi weSamaria
\p
\v 1 Zvino Ishe wakati aziva kuti vaFarisi vakanga vanzwa kuti Jesu wakaita nokubhabhatidza vadzidzi vakawanda kupfuvura Johwani,
\v 2 kunyange Jesu pachake wakanga asingabhabhatidzi, asi vadzidzi vake,
\v 3 akabva Judhiya, akaendazve muGariri.
\v 4 Asi wakanga achifanira kupfuvura neSamaria.
\v 5 Zvino wakasvika iye paguta reSamaria, rinonzi Sikari, pedo nenzvimbo yakanga yapa Jakobho mwanakomana wake Josefa.
\v 6 Zvino tsime raJakobho rakanga riripo. Zvino Jesu aneta nokufamba, wakagara zvake patsime. Yaiva nguva inenge yechitanhatu.
\v 7 Ipapo kwakasvika mukadzi weSamaria kuzochera mvura; Jesu akati kwaari: Ndipevo ndimwe.
\v 8 (Nokuti vadzidzi vake vakanga vaenda muguta kundotenga zvokudya).
\v 9 Ipapo mukadzi muSamaria akati kwaari: Ko zvingaitika sei kuti iwe uri muJudha, ukumbire kumwa kwandiri, ini ndiri mukadzi muSamaria? Nokuti vaJudha havadyidzani navaSamaria.
\v 10 Jesu akapindura, akati kwaari: Dai waiziva chipo chaMwari, vuye kuti ndiani unoti kwauri: Ndipevo ndimwe; ungadai waikumbira kwaari, vuye ungadai akupa mvura mhenyu.
\v 11 Mukadzi akati kwaari: Ishe, hamuna chamungachera nacho, vuye tsime rakadzika, zvino mungaiwanepiko mvura mhenyu ?
\v 12 Ko muri mukuru kuna baba vedu Jakobho, vakatipa tsime iri, vakamwa pariri vamene navanakomana vavo nenzombe dzavo here?
\v 13 Jesu akapindura, akati kwaari: Mumwe nomumwe, unomwa mvura iyi, uchava nenyotazve.
\v 14 Asi aninani, unomwa mvura yandichamupa ini, haachazovi nenyota nokusingaperi asi mvura, yandichamupa, ichava mukati make tsime remvura, inovhaira kusvika kuvupenyu bwusingaperi.
\v 15 Mukadzi akati kwaari: Ishe, ndipei mvura iyi, kuti ndirege kuzova nenyota, kana kuvuya kuzochera pano.
\v 16 Jesu akati kwaari: Enda, undodana murume wako, ugovuya pano.
\v 17 Mukadzi akapindura, akati: Handina murume. Jesu akati kwaari: Wareva zvakanaka, \add zvawati\add*: Handina murume.
\v 18 Nokuti watova navarume vashanu, uyo waunaye zvino haazi murume wako; apo wareva zvokwadi.
\v 19 Mukadzi akati kwaari: Ishe, ndinovona kuti muri muporofita.
\v 20 Madzibaba edu ainamata mugomo iri; imwi munoti muJerusarema ndimo munzvimbo munhu maanofanira kunamata.
\v 21 Jesu akati kwaari: Mai, nditendei, kuti nguva inovuya, yamusingazonamati Baba mugomo iri, kana paJerusarema.
\v 22 imwi munonamata chamusingazivi; isu tinonamata chatinoziva; nokuti ruponeso runobva kuvaJudha.
\v 23 Asi nguva inovuya, nazvino yatova iyo, apo vashumiri vazvokwadi vachanamata Baba mumweya nemuzvokwadi; nokuti Baba vanotsvaka vakadaro kuzomunamata.
\v 24 Mwari Mweya; naavo vanomunamata, vanofanira kumunamata mumweya nemuzvokwadi.
\v 25 Zvino mukadzi akati kwaari: Ndinoziva kuti Mesiasi unovuya, unonzi Kristu; kana iye asvika, uchativudza zvinhu zvose.
\v 26 Jesu akati kwaari: Ini, ndinotaura newe, ndini.
\v 27 Zvino nenguva iyoyo vadzidzi vake vakasvika, vakashamiswa kuti unotaurirana nomukadzi; kunyange zvakadaro hakuno mumwe wakati: Munotsvakeiko? Kana: Munotaurireiko naye?
\v 28 Ipapo mukadzi akasiya chirongo chake, akaenda muguta, akati kuvanhu:
\v 29 Vuyai muvone munhu, wakandivudza zvinhu zvose zvandakaita. Ko uyu haasi iye Kristu here?
\v 30 Zvino vakabuda muguta, vakaenda kwaari.
\v 31 Nenguva iyo vadzidzi vake vakafanomunyengetera, vachiti: Mudzidzisi, idyai.
\v 32 Asi iye akati kwavari: Ini ndine zvokudya, zvandinodya, zvamusingazivi,
\v 33 Zvino vadzidzi vakataurirana, \add vachiti\add*: Kasi kune mumwe wamuvigira zvokudya kanhi?
\v 34 Jesu akati kwavari: Zvokudya zvangu kuita kuda kwaiye wakandituma, nokupedza basa rake.
\v 35 Ko imwi hamuti: Kwasara mwedzi mina, \add kuti\add* kukohwa kusvike? Tarirai, ini ndinoti kwamuri: Simudzai meso enyu, muvone minda, kuti yatochena yaibvira kukohwa.
\v 36 Unokohwa unopiwa mubairo, unovunganidza zvibereko muvupenyu bwusingaperi; kuti vose unokusha nounokohwa vafare.
\v 37 Nokuti pano iyi shumo ndeya zvokwadi, inoti: Mumwe unokusha, mumwe achikohwa.
\v 38 Ndakakutumai kundokohwa zvamusakabatira; vamwe vakabata, zvino imwi mapinda pabasa ravo
\v 39 Zvino vaSamaria vazhinji veguta iro vakatenda kwaari neshoko romukadzi wakapupura, \add achiti\add*: Wandivudza zvose zvandakaita.
\v 40 Zvino vaSamaria vakati vachisvika kwaari, vakamunyengetera kuti agare navo; akagarapo mazuva maviri.
\v 41 Navamwezve vazhinji vakatenda nekuda kweshoko rake.
\v 42 Vakati kumukadzi: Ikozvino hatichatendi nokureva kwako; tazvinzwira timene, tinoziva kuti uyu ndiye zvirokwazvo Kristu Muponesi wenyika.
\v 43 Mazuva maviri akati apfuvura akabvapo, akaenda Gariri.
\v 44 Nokuti Jesu amene wakapupura, kuti muporofita haakudzwi munyika yake.
\v 45 Zvino wakati achisvika Gariri, vaGariri vakamugamuchira, nokuti vakanga vavona zvinhu zvose zvaakaita Jerusarema pamutambo, nokuti naivo vakanga vaendavo kumutambo.
\s Jesu unoporesa mwanakomana womutariri washe
\p
\v 46 Zvino Jesu wakasvikazve paKana yeGariri, paakanga aita mvura ive waini. Ipapo pakanga pano mumwe mutariri washe, mwanakomana wake wakanga achirwara paKapenaume.
\v 47 Wakati achinzwa kuti Jesu wabva Judhiya, wasvika Gariri, akaenda kwaari, akamunyengetera kuti aburukire kuzoporesa mwanakomana wake; nokuti wakanga wotandadza.
\v 48 Zvino Jesu akati kwaari: Kana musingavoni zviratidzo nezvishamiso, hamungatongotendi.
\v 49 Mutariri washe akati kwaari: Ishe, burukai henyu, mwana wangu asati afa.
\v 50 Jesu akati kwaari: Enda hako, mwanakomana wako mupenyu. Munhu uyu akatenda shoko rakarebwa naJesu kwaari, akaenda.
\v 51 Zvino wakati vachaburuka, varanda vake vakamuchingamidza vaka\add mu\add*vudza, vakati: Mwana wenyu mupenyu.
\v 52 Zvino akavabvunza nguva yaakatanga kunaya nayo. Vakati kwaari: Zuro nenguva yechinomwe fivhiri yakabva kwaari.
\v 53 Zvino baba vakaziva kuti ndiyovo nguva Jesu yaakati kwaari: Mwanakomana wako mupenyu. Iye akatenda neimba yake yose.
\v 54 Ichizve chishamiso chechipiri chakaitwa naJesu, abva Judhiya, asvika Gariri.

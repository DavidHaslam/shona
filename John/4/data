\c 4
\s Jesu nemukadzi weSamaria
\p
\v 1 Naizvozvo Ishe pakaziva kuti vaFarisi vakange vanzwa kuti Jesu unoita nekubhabhatidza vadzidzi vakawanda kupfuura Johwani,
\v 2 kunyange Jesu pachake wakange asingabhabhatidzi, asi vadzidzi vake,
\v 3 akabva Judhiya, akaendazve muGarirea.
\p
\v 4 Asi wakange achifanira kugura neSamaria.
\v 5 Zvino wakasvika paguta reSamaria rinonzi Sikari, pedo nedunhu Jakobho raakange apa Josefa mwanakomana wake.
\v 6 Zvino chitubu chaJakobho chakange chiripo. Naizvozvo Jesu aneta nerwendo wakagara saizvozvo patsime. Raiva awa rinenge rechitanhatu.
\v 7 Kwakasvika mukadzi achibva Samaria kuzochera mvura; Jesu akati kwaari: Ndipe ndimwe.
\v 8 (Nokuti vadzidzi vake vakange vaenda muguta kunotenga kudya).
\v 9 Naizvozvo mukadzi ari muSamaria wakati kwaari: Sei iwe uri muJudha uchikumbira kunwa kwandiri, mukadzi muSamaria? Nekuti vaJudha havadyidzani nevaSamaria.
\v 10 Jesu akapindura akati kwaari: Dai waiziva chipo chaMwari, uye kuti ndiani unoti kwauri: Ndipe ndimwe; ungadai waikumbira kwaari, uye ungadai akupa mvura mhenyu.
\v 11 Mukadzi akati kwaari: Ishe, hamuna chinhu chekucheresa, uye tsime rakadzika; zvino munowanepi mvura mhenyu?
\v 12 Imwi muri mukuru kuna baba vedu Jakobho, vakatipa tsime, vakanwa pariri ivo, nevana vavo, nezvipfuwo zvavo here?
\v 13 Jesu akapindura ndokuti kwaari: Ani nani unonwa pamvura iyi, uchava nenyotazve;
\v 14 asi ani nani unonwa pamvura yandichamupa ini, haachatongozovi nenyota nekusingaperi; asi mvura yandichamupa ichava maari chitubu chemvura, inodzutukira kuupenyu hwusingaperi.
\v 15 Mukadzi akati kwaari: Ishe, ndipei mvura iyi, kuti ndirege kuva nenyota, kana kuuya pano kuzochera.
\v 16 Jesu akati kwaari: Enda, unodana murume wako, ugouya pano.
\v 17 Mukadzi akapindura ndokuti: Handina murume. Jesu akati kwaari: Wareva zvakanaka kuti: Handina murume.
\v 18 Nekuti wakava nevarume vashanu, uyo waunaye ikozvino haazi murume wako; apa wareva chokwadi.
\v 19 Mukadzi akati kwaari: Ishe, ndinoona kuti imwi muri muporofita.
\v 20 Madzibaba edu aishumira mugomo iri; asi imwi munoti muJerusarema ndimo munzvimbo \add munhu\add* yaanofanira kushumirapo.
\v 21 Jesu akati kwaari: Mukadzi, nditende, kuti awa rinouya, ramuchashumira Baba musiri mugomo iri, kana paJerusarema.
\v 22 Imwi munoshumira chamusingazivi; isu tinoshumira chatinoziva; nekuti ruponeso runobva kuvaJudha.
\v 23 Asi awa rinouya, uye ratova iro, apo vashumiri vechokwadi vachashumira Baba mumweya nemuchokwadi; nekutiwo Baba vanotsvaka vakadaro kuti vamushumire.
\v 24 Mwari Mweya; neavo vanomushumira vanofanira kushumira mumweya nemuchokwadi.
\v 25 Mukadzi akati kwaari: Ndinoziva kuti Mesiasi unouya unonzi Kristu; kana iye asvika, uchatiudza zvinhu zvose.
\v 26 Jesu akati kwaari: Ini ndinotaura kwauri, ndini.
\p
\v 27 Zvino nenguva iyoyo vadzidzi vake vakasvika, vakashamisika kuti unotaura nemukadzi; asi hakuna umwe wakati: Munotsvakei? Kana: Munotaurirei naye?
\v 28 Naizvozvo mukadzi akasiya chirongo chake, ndokubva oenda muguta, akati kuvanhu:
\v 29 Uyai, muone munhu, wandiudza zvinhu zvose zvandakaita; ko uyu haasi iye Kristu here?
\v 30 Naizvozvo vakabuda muguta, vakauya kwaari.
\p
\v 31 Zvichakadaro vadzidzi vakamunyengetedza vachiti: Rabhi*, idyai.
\v 32 Asi iye wakati kwavari: Ini ndine kudya kwekudya kwamusingazivi imwi.
\v 33 Naizvozvo vadzidzi vakataurirana \add vachiti\add*: Kuti pane umwe wamuvigira zvokudya?
\v 34 Jesu akati kwavari: Zvokudya zvangu ndizvo kuti ndiite chido chewakandituma, nekupedza basa rake.
\v 35 Imwi hamutauri here kuti: Kuchine mwedzi mina, zvino kukohwa kunosvika? Tarirai, ndinoti kwamuri: Simudzai meso enyu, muone minda, kuti yatochenera kukohwa.
\v 36 Zvino unokohwa unogamuchira mubairo, uye unounganidza zvibereko muupenyu hwusingaperi; kuti vaviri unokusha neunokohwa vafare pamwe.
\v 37 Nekuti pane izvi shumo ndeyechokwadi inoti: Umwe unokusha, uye umwe unokohwa.
\v 38 Ini ndakakutumai kukohwa zvamusakashandira; vamwe vakashanda, zvino imwi mapinda pabasa ravo.
\p
\v 39 Zvino vazhinji vevaSamaria kubva muguta iro vakatenda kwaari nekuda kweshoko remukadzi, rakapupura richiti: Wandiudza zvose zvandakaita.
\v 40 Zvino vaSamaria vakati vachisvika kwaari, vakamunyengetedza kuti agare navo; ndokugarapo mazuva maviri.
\v 41 Vazhinji vakawedzerwa vakatenda nekuda kweshoko rake.
\v 42 Zvino vakati kumukadzi: Hatichatendi nekuda kwekureva kwako; nekuti tazvinzwira, uye tinoziva kuti uyu ndiye zvirokwazvo Muponesi wenyika, Kristu.
\v 43 Zvino shure kwemazuva maviri wakabvapo, ndokuenda Garirea;
\v 44 nekuti Jesu amene wakapupura kuti muporofita haana rukudzo munyika yekwake.
\v 45 Zvino wakati asvika Garirea, vaGarirea vakamugamuchira, vaona zvinhu zvose zvaakaita paJerusarema pamabiko, nekuti naivo vakange vaenda kumabiko.
\s Jesu unoporesa mwanakomana wemutariri waishe
\p
\v 46 Zvino Jesu wakasvikazve paKana yeGarirea, paakange aita mvura \add ive\add* waini. Zvino pakange pane rimwe jinda, mwanakomana waro wakange achirwara paKapenaume.
\v 47 Iro rakati richinzwa kuti Jesu wabva Judhiya akasvika Garirea, rikaenda kwaari, rikamugombedzera kuti aburukire aporese mwanakomana waro; nekuti wakange wodofa.
\v 48 Naizvozvo Jesu akati kwariri: Kunze kwekuti maona zviratidzo nezvishamiso, hamungatongotendi.
\v 49 Jinda rikati kwaari: Ishe, burukai mwana wangu asati afa.
\v 50 Jesu akati kwaari: Enda, mwanakomana wako unorarama. Munhu ndokutenda shoko Jesu raakareva kwaari, akaenda.
\v 51 Zvino wakati oburuka, varanda vake vakamuchingamidza, vaka\add mu\add*udza vachiti: Mwana wenyu unorarama.
\v 52 Zvino akavabvunza awa raakatanga kunaya. Zvino vakati kwaari: Zuro neawa rechinomwe fivhiri yakamuregedza.
\v 53 Naizvozvo baba vakaziva kuti maiva imo muawa Jesu maakati kwaari: Mwanakomana wako unorarama; zvino akatenda iye neimba yake yose.
\v 54 Ichizve chiratidzo chechipiri Jesu chaakaita, abva Judhiya asvika Garirea.

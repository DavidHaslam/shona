\c 14
\s Jesu unonyaradza vadzidzi vake
\p
\v 1 Moyo wenyu urege kutambudzika; imwi tendai kuna Mwari, tendaiwo kwandiri.
\v 2 Mumusha maBaba vangu mune dzimba zhinji; dai kusaiva kudaro, ndingadai ndakakuudzai. Ndinoenda kunokugadzirirai nzvimbo.
\v 3 Kana ndikaenda kunokugadzirirai nzvimbo, ndichauyazve ndikugamuchirei kwandiri; kuti apo pandiri, nemwi muve\add po\add*wo.
\v 4 Uye pandinoenda munoziva, nenzira munoziva.
\v 5 Tomasi akati kwaari: Ishe, hatizivi kwamunoenda; uye tingaiziva sei nzira?
\v 6 Jesu akati kwaari: Ndini nzira, nechokwadi, neupenyu; hapana unouya kuna Baba, asi kubudikidza neni.
\v 7 Dai maindiziva, maiziva Baba vanguwo; kubva zvino munovaziva, makavaona.
\v 8 Firipi akati kwaari: Ishe, tiratidzei Baba, uye zvakatikwanira.
\v 9 Jesu akati kwaari: Ndava nemwi nguva refu yakadai, hausati wandiziva here, Firipi? Wandiona ini, waona Baba; zvino unoreva sei \add uchiti\add*: Tiratidzei Baba?
\v 10 Hautendi here kuti ndiri muna Baba, naBaba vari mandiri? Mashoko andinotaura kwamuri ini, handiatauri pachangu; asi Baba, vanogara mandiri, ndivo vanoita mabasa.
\v 11 Nditendei kuti ini \add ndiri\add* muna Baba, naBaba \add vari\add* mandiri; kana zvisa\add kadaro\add* nditendei nekuda kwemabasa omene.
\v 12 Zvirokwazvo, zvirokwazvo, ndinoti kwamuri: Unotenda kwandiri, mabasa andinoita iye uchaaitawo, uchaita makuru kune awa; nekuti ndinoenda kuna Baba vangu.
\v 13 Uye chero chipi chamunokumbira muzita rangu, icho ndichachiita, kuti Baba varumbidzwe muMwanakomana.
\v 14 Kana muchikumbira chero chipi muzita rangu, ndicha\add chi\add*ita.
\v 15 Kana muchindida, chengetai mirairo yangu.
\v 16 Neni ndichakumbira Baba, naivo vachakupai mumwe Munyaradzi, kuti agare nemwi nekusingaperi,
\v 17 Mweya wechokwadi, nyika yausingagoni kugamuchira, nokuti haimuoni, kana kumuziva; asi imwi munomuziva, nokuti ugere nemwi, uchava mukati menyu.
\v 18 Handingakusiyii muri nherera; ndichauya kwamuri.
\v 19 Asi kwechinguvana, nenyika haichazondioni; asi imwi muchandiona, nekuti ndiri mupenyu, nemwiwo muchava vapenyu.
\v 20 Nezuva iro muchandiziva kuti ndiri muna baba, nemwi mandiri, neni mamuri.
\v 21 Une mirairo yangu achiichengeta, ndiye unondida; uye unondida uchadikamwa naBaba vangu; neni ndichamuda, uye ndichazviratidza kwaari.
\v 22 Judhasi usati ari iye Isikariyoti, akati kwaari: Ishe, munodirei kuzviratidza kwatiri, asi kwete kunyika?
\v 23 Jesu akapindura akati kwaari: Kana munhu achindida, uchachengeta shoko rangu, naBaba vangu vachamuda, uye tichauya kwaari, tikaita ugaro hwedu maari.
\v 24 Usingandidi, haachengeti mashoko angu; neshoko ramunonzwa harizi rangu, asi rababa vakandituma.
\v 25 Zvinhu izvozvi ndazvitaura kwamuri ndichiri nemwi.
\v 26 Asi Munyaradzi, Mweya Mutsvene, uchatumwa naBaba muzita rangu, iye uchakudzidzisai zvinhu zvose, uye akuyeudzirei zvose zvandakataura kwamuri.
\v 27 Rugare ndinosiyia kwamuri; rugare rwangu ndinopa kwamuri sekupa kwenyika, ini ndinopa kwamuri. Moyo yenyu irege kutambudzika, irege kutya.
\v 28 Manzwa kuti ini ndati sei kwamuri: Ndinoenda, uye ndichauya kwamuri. Kana maindida, maifara, nokuti ndati ndinoenda kuna Baba; nekuti Baba vangu vakuru kwandiri.
\v 29 Zvino ndakuudzai zvisati zvaitika, kuti kana zvoitika mungatenda.
\v 30 Kubva zvino handichazotauri zvizhinji nemwi; nekuti mutungamiriri wenyika ino unouya; asi haana chinhu kwandiri;
\v 31 asi kuti nyika izive kuti ndinoda Baba, uye Baba sezvavakandiraira, ndizvo zvandinoita. Simukai, ngatibve pano.

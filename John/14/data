\c 14
\s Jesu anooneka vadzidzi vake
\p
\v 1 Moyo wenyu ngaurege kutambudzika; imwi munotenda kuna Mwari, tendaiwo kwandiri.
\v 2 Mumusha maBaba vangu mune dzimba zhinji; dai kusaiva kudaro, ndingadai ndakakuudzai. Ndinoenda kunokugadzirirai nzvimbo.
\v 3 Naizvozvo kana ndikaenda kunokugadzirirai nzvimbo, ndichauyazve ndikugamuchirei kwandiri; kuti apo pandiri, imwi muve\add po\add*wo.
\v 4 Uye pandinoenda munoziva, nenzira munoziva.
\v 5 Tomasi akati kwaari: Ishe, hatizivi kwamunoenda; ko tinogona kuziva sei nzira?
\v 6 Jesu akati kwaari: Ini ndiri nzira, nechokwadi, neupenyu; hapana unouya kuna Baba, asi neni.
\v 7 Dai maindiziva, maiziva Baba vanguwo; kubva ikozvino munovaziva, uye makavaona.
\v 8 Firipi akati kwaari: Ishe, tiratidzei Baba, uye zvakatikwanira.
\v 9 Jesu akati kwaari: Ndava nemwi nguva refu yakadai, hausati wandiziva here, Firipi? Waona ini, waona Baba; zvino unoreva sei \add uchiti\add*: Tiratidzei Baba?
\v 10 Hautendi here kuti ini ndiri muna Baba, naBaba vari mandiri? Mashoko andinotaura kwamuri ini, handiatauri pachangu; asi Baba, vanogara mandiri, ndivo vanoita mabasa.
\v 11 Nditendei kuti ini \add ndiri\add* muna Baba, naBaba \add vari\add* mandiri; kana zvisa\add kadaro\add* nditendei nekuda kwemabasa omene.
\v 12 Zvirokwazvo, zvirokwazvo, ndinoti kwamuri: Unotenda kwandiri, mabasa andinoita iye uchaaitawo, uye makuru kune awa uchaaita; nekuti ndinoenda kuna Baba vangu.
\v 13 Uye chero chipi chamunokumbira muzita rangu, icho ndichachiita, kuti Baba varumbidzwe muMwanakomana.
\v 14 Kana muchikumbira chero chipi muzita rangu, ndicha\add chi\add*ita.
\v 15 Kana muchindida, chengetai mirairo yangu.
\v 16 Neni ndichakumbira Baba, naivo vachakupai umwe Munyaradzi, kuti agare nemwi nekusingaperi,
\v 17 Mweya wechokwadi, iyo nyika yausingagoni kugamuchira, nekuti haimuoni, kana kumuziva. Asi imwi munomuziva, nekuti ugere nemwi, uchava mukati menyu.
\v 18 Handingakusiii muri nherera; ndichauya kwamuri.
\v 19 Izvo kwechinguvana nenyika haichazondioni; asi imwi muchandiona; nekuti ndiri mupenyu, imwiwo muchava vapenyu.
\v 20 Nezuva iro imwi muchandiziva kuti ini ndiri muna baba, nemwi mandiri, neni mamuri.
\v 21 Une mirairo yangu achiichengeta, ndiye unondida; uye unondida uchadikamwa naBaba vangu; neni ndichamuda, uye ndichazviratidza kwaari.
\v 22 Judhasi, usati ari iye Isikariyoti, akati kwaari: Ishe, munodirei kuzviratidza kwatiri, asi kwete kunyika?
\v 23 Jesu akapindura akati kwaari: Kana munhu achindida, uchachengeta shoko rangu, naBaba vangu vachamuda, uye tichauya kwaari, tikaita ugaro hwedu maari.
\v 24 Usingandidi, haachengeti mashoko angu; neshoko ramunonzwa harizi rangu, asi rababa vakandituma.
\v 25 Zvinhu izvozvi ndazvitaura kwamuri ndichinemwi.
\v 26 Asi Munyaradzi, Mweya Mutsvene, iwo uchatumwa naBaba muzita rangu, iye uchakudzidzisai zvinhu zvose, uye akuyeudzirei zvose zvandakataura kwamuri.
\v 27 Rugare ndinosiya kwamuri; rugare rwangu ndinopa kwamuri sekupa kwenyika, ini ndinopa kwamuri. Moyo yenyu ngairege kutambudzika, kana kutya.
\v 28 Manzwa kuti ini ndati kwamuri: Ndinoenda, uye ndichauya kwamuri. Kana maindida, maifara, nekuti ndati: Ndinoenda kuna Baba; nekuti Baba vangu vakuru kwandiri.
\v 29 Zvino ndakuudzai zvisati zvaitika; kuti kana zvoitika mutende.
\v 30 Handichazotaurizve zvizhinji nemwi; nekuti mutongi wenyika ino unouya, asi haana chinhu kwandiri;
\v 31 asi kuti nyika izive kuti ndinoda Baba, uye Baba sezvavakandiraira, ndinoita saizvozvo. Simukai, ngatibve pano.

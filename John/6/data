\c 6
\s Zvuru zvishanu zvinogutswa naJesu
\p
\v 1 Shure kwezvinhu izvi Jesu wakaenda mhiri kwegungwa reGarirea, reTibheriasi.
\v 2 Zvino chaunga chikuru chikamutevera, nekuti vakaona zviratidzo zvaaiita kuna avo vairwara.
\v 3 Jesu ndokukwira mugomo, ipapo akagara nevadzidzi vake.
\v 4 Zvino pasika, mutambo wevaJudha, wakange waswedera.
\p
\v 5 Zvino Jesu paakasimudza meso, ndokuona chaunga chikuru chichiuya kwaari, akati kuna Firipi: Tichatengepi zvingwa, kuti ava vadye?
\v 6 Wakareva izvozvo achimuidza, nekuti iye waiziva zvaakange achizoita.
\v 7 Firipi akamupindura \add achiti\add*: Zvingwa zvamadhenari* mazana maviri hazvivaringani, kuti umwe neumwe atore chidiki.
\v 8 Umwe wevadzidzi vake, Andiriyasi munun'una waSimoni Petro, akati kwaari:
\v 9 Pane kamukomana pano kane zvingwa zvishanu zvebhari* nehove duku mbiri; asi zvinyi kuvazhinji vakadai?
\v 10 Asi Jesu wakati: Garisai vanhu pasi. Zvino kwakange kune uswa uzhinji panzvimbo \add iyo\add*. Naizvozvo varume vakagara pasi, muuwandu vachinge zvuru zvishanu.
\v 11 Zvino Jesu akatora zvingwa, avonga, akagovera kuvadzidzi, vadzidzi \add vakagovera\add* avo vakange vagere pasi; nehove saizvozvo pavaida napo.
\v 12 Zvino vakati vaguta, akati kuvadzidzi vake: Unganidzai zvimedu zvasara, kuti kurege kurashika chinhu.
\v 13 Naizvozvo vakaunganidza pamwe, vakazadza matengu gumi nemaviri nezvimedu zvezvingwa zvishanu zvebhari, zvakasara kune vakadya.
\v 14 Zvino vanhu avo vakati vaona chishamiso Jesu chaakaita, vakati: Zvirokwazvo uyu ndiye muporofita, unofanira kuuya panyika.
\v 15 Naizvozvo Jesu aziva kuti voda kuuya kuzomubata nesimba, kumuita mambo, akabvazve akaenda mugomo ari oga.
\s Jesu unofamba pamusoro pemvura
\p
\v 16 Zvino ava madekwana, vadzidzi vake vakaburukira kugungwa,
\v 17 vakapinda muchikepe, vakayambuka gungwa kuuya Kapenaume. Zvino kwakange kwasviba, asi Jesu wakange asati asvika kwavari.
\v 18 Gungwa ndokumuka nekuti mhepo huru yaivhuvhuta.
\v 19 Zvino vakati vakwasva masitadhiya* anenge makumi maviri nemashanu kana makumi matatu, vakaona Jesu achifamba pamusoro pegungwa, achiswedera pachikepe; vakatya.
\v 20 Asi wakati kwavari: Ndini, musatya.
\v 21 Naizvozvo vakatenda kumugamuchira muchikepe, pakarepo chikepe chikasvika kunyika kwavakange vachienda.
\s Jesu chingwa choupenyu
\p
\v 22 Chifume chaunga chakange chimire kune rumwe rutivi rwegungwa, chichiona kuti pakange pasina chimwe igwa ipapo kunze kwerimwe makange mapinda vadzidzi vake, machiri, uye kuti Jesu haana kuenda nevadzidzi vake mugwa, asi vadzidzi vake vakaenda vega.
\v 23 Asi kwakasvika mamwe magwa aibva Tibheriyasi pedo nenzvimbo pavakadya chingwa, mushure mokunge Ishe avonga.
\v 24 Naizvozvo chaunga chaona kuti Jesu wakange asipo, kana vadzidzi vake, vakapindawo mumagwa, vakasvika Kapenaume, vachitsvaka Jesu.
\v 25 Zvino vamuwana mhiri kwegungwa, vakati kwaari: Rabhi*, masvika pano rinhi?
\v 26 Jesu akavapindura akati: Zvirokwazvo, zvirokwazvo, ndinoti kwamuri: Munonditsvaka, kwete nekuti makaona zviratidzo, asi nekuti makadya zvingwa mukaguta.
\v 27 Musashandira chikafu chinoparara, asi chikafu icho chinogara kusvika kuupenyu hwusingaperi, Mwanakomana wemunhu chaachakupai; nekuti Mwari Baba vakamuisa mucherechedzo.
\v 28 Naizvozvo vakati kwaari: Tichaitei, kuti tishande mabasa aMwari?
\v 29 Jesu akapindura akati kwavari: Iri ndiro basa raMwari, kuti mutende kwaari waakatuma iye.
\p
\v 30 Naizvozvo vakati kwaari: Ko munoita chiratidzo chipi kuti tione, tikutendei? munoshandei?
\v 31 Madzibaba edu akadya mana* murenje, sezvazvakanyorwa \add zvichinzi\add*: Wakavapa chingwa chakabva kudenga kuti vadye.
\v 32 Naizvozvo Jesu akati kwavari: Zvirokwazvo, zvirokwazvo, ndinoti kwamuri: Mozisi haana kukupai chingwa chakabva kudenga; asi ndiBaba vangu vanokupai chingwa chechokwadi chinobva kudenga.
\v 33 Nekuti chingwa chaMwari ndiye unoburuka achibva kudenga achipa upenyu kunyika.
\v 34 Zvino vakati kwaari: Ishe, garai muchitipa chingwa ichi.
\v 35 Jesu akati kwavari: Ndini chingwa cheupenyu; uyo unouya kwandiri, haangavi nenzara; neunotenda kwandiri haangatongovi nenyota.
\p
\v 36 Asi ndakati kwamuri: Nemwi makandiona, asi hamutendi.
\v 37 Zvose Baba zvavanondipa zvichauya kwandiri; neunouya kwandiri, handingatongomurasiri kunze.
\v 38 Nekuti ndakaburuka kudenga, kwete kuti ndiite chido changu, asi chido chaiye wakandituma.
\v 39 Uku ndiko kuda kwababa vakandituma, kuti chose chavakandipa, ndisarasikirwa nechinhu pachiri, asi ndichimutse nezuva rekupedzisira.
\v 40 Uye ichi ndicho chido chewakandituma, kuti wose unoona Mwanakomana, uye achitenda kwaari, ave neupenyu hwusingaperi, uye ini ndichamumutsa nezuva rekupedzisira.
\p
\v 41 Zvino vaJudha vakagunun'una pamusoro pake, nekuti wakati: Ndini chingwa chakaburuka kubva kudenga.
\v 42 Ndoti: Uyu haazi Jesu Mwanakomana waJosefa, baba namai vake vatinoziva isu here? Zvino ungagoti sei: Ndakaburuka kubva kudenga.
\v 43 Naizvozvo Jesu akapindura akati kwavari: Musagunun'una pakati penyu.
\v 44 Hakuna munhu unogona kuuya kwandiri, kunze kwekuti Baba vakandituma vamukweva, uye ini ndichamumutsa nezuva rekupedzisira.
\v 45 Zvakanyorwa muvaporofita \add zvichinzi\add*: Uye vachadzidziswa vese naMwari. Wose naizvozvo wakanzwa naBaba akadzidza, unouya kwandiri.
\v 46 Kwete kuti kune wakaona Baba, kunze kweuyo unobva kunaMwari, ndiye wakaona Baba.
\v 47 Zvirokwazvo, zvirokwazvo, ndinoti kwamuri: Unotenda kwandiri une upenyu hwusingaperi.
\v 48 Ini ndini chingwa cheupenyu.
\v 49 Madzibaba enyu akadya mana* murenje, asi akafa.
\v 50 ichi ndicho chingwa chinoburuka kubva kudenga, kuti munhu adye pachiri agorega kufa.
\v 51 Ini ndini chingwa chipenyu, chakaburuka kubva kudenga; kana munhu achidya chingwa ichi, uchararama nekusingaperi. Uye chingwa ichi ini chandichapa, inyama yangu, ini yandichapa hwuve upenyu hwenyika.
\p
\v 52 Naizvozvo vaJudha vakakakavadzana pakati pavo vachiti: Munhu uyu ungatipa sei nyama \add yake\add* tidye?
\v 53 Naizvozvo Jesu wakati kwavari: Zvirokwazvo, zvirokwazvo, ndinoti kwamuri: Kunze kwekuti mudye nyama yeMwanakomana wemunhu, nekumwa ropa rake, hamuna upenyu mamuri.
\v 54 Unodya nyama yangu nekumwa ropa rangu, une upenyu hwusingaperi, uye ini ndichamumutsa nezuva rekupedzisira.
\v 55 Nekuti nyama yangu chikafu zvirokwazvo, neropa rangu chimwiwa zvirokwazvo.
\v 56 Unodya nyama yangu nekumwa ropa rangu, unogara mandiri, neni maari.
\v 57 Baba vapenyu sezvavakandituma, neni ndinorarama naBaba; naizvozvo unondidya, naiye uchararama neni.
\v 58 Ichi chingwa chakaburuka kubva kudenga; hazvina kuita samadzibaba enyu akadya mana* akafa; unodya chingwa ichi, uchararama nekusingaperi.
\p
\v 59 Zvinhu izvi wakazvireva musinagoge, achidzidzisa paKapenaume.
\s Vamwe vadzidzi vaJesu vanomusiya, asi Petro unopupura kuti Jesu ndiye Kristu
\p
\v 60 Naizvozvo vazhinji vevadzidzi vake vakati vachinzwa, vakati: Iri shoko igukutu; ndiani ungarinzwa?
\v 61 Asi Jesu aziva mumoyo make kuti vadzidzi vake vanogunun'una nazvo, wakati kwavari: Izvi zvinokugumbusai kanhi?
\v 62 Ko \add muchagodini\add* kana muchiona Mwanakomana wemunhu achikwira kwaaiva pakutanga?
\v 63 Mweya ndiye unoraramisa, nyama haibatsiri chinhu; mashoko ini andinotaura kwamuri, mweya neupenyu.
\v 64 Asi variko vamwe venyu vasingatendi. nekuti Jesu wakange achiziva kubva pakutanga, kuti ndivanaani vaisatenda, uye kuti ndiani waizomutengesa.
\v 65 Akati: Nekuda kwaizvozvi ndati kwamuri: Hakuna munhu ungauya kwandiri, kunze kwekuti azvipiwa naBaba.
\p
\v 66 Kubva ipapo vazhinji vevadzidzi vake vakadzokera shure, vakasazofambazve naye.
\v 67 Jesu akati kune vanegumi nevaviri: Nemwi munoda kuendawo here?
\v 68 Zvino Simoni Petro akamupindura, \add akati\add*: Ishe, tichaenda kuna ani? Ndimwi muna mashoko oupenyu hwusingaperi,
\v 69 uye isu tinotenda, tine chokwadi kuti ndimwi Kristu Mwanakomana waMwari mupenyu.
\v 70 Jesu akavapindura \add akati\add*: Ini handina kukusanangurai imwi vanegumi nevaviri here? Asi umwe wenyu ndidhiabhorosi.
\v 71 Waireva Judhasi Isikarioti waSimoni; nekuti ndiye waizomutengesa, ari umwe wevanegumi nevaviri.

\c 15
\s Muzambiringa nematavi
\p
\v 1 Ndini muzambiringa wechokwadi, baba vangu ndivo murimi.
\v 2 Davi rimwe nerimwe riri mandiri risingabereki chibereko vanoribvisa; rimwe nerimwe rinobereka chibereko, vanorichekerera, kuti riwedzere zvibereko.
\v 3 Imwi matonatswa neshoko randareva kwamuri.
\v 4 Garai mandiri, neni mamuri. Sedavi risingagoni kubereka zvibereko pacharo, kana risingagari mumuzambiringa, saizvozvo nemwi, kana musingagari mandiri.
\v 5 Ini ndiri muzambiringa, imwi muri matavi. Unogara mandiri, neni maari, ndiye unobereka chibereko zvakawanda; nekuti kunze kwangu hamugoni kuita chinhu.
\v 6 Kana munhu asingagari mandiri, unorashwa kunze sedavi, ndokuwoma; vanoaunganidza, ndokukandira mumoto, apiswe.
\v 7 Kana muchigara mandiri, nemashoko angu achigara mamuri, muchakumbira zvamunoda, uye muchazviitirwa.
\v 8 Baba vangu vanokudzwa neizvi, kuti mubereke zvibereko zvakawanda; uye muchava vadzidzi vangu.
\v 9 Baba sezvavakandida, saizvozvo ndakakudai; garai murudo rwangu.
\v 10 Kana muchichengeta mirairo yangu, muchagara murudo rwangu, seni ndakachengeta mirairo yaBaba vangu, ndichigara murudo rwavo.
\v 11 Zvinhu izvozvi ndazvitaura kwamuri, kuti mufaro wangu ugare mamuri, uye mufaro wenyu uzare.
\v 12 Uyu ndiwo murairo wangu, kuti mudanane, sezvandakakudai.
\v 13 Hakuna munhu une rudo rukuru kune urwu, kuti munhu anoradzikira pasi shamwari dzake upenyu hwake.
\v 14 Imwi muri shamwari dzangu, kana muchiita chipi nechipi chandinokurairai.
\v 15 Handichakuidziyi varanda; nekuti muranda haazivi chinoitwa nashe wake, asi ndinokuidzai shamwari; nekuti zvose zvandakanzwa naBaba vangu, ndakakuzivisai izvo.
\v 16 Imwi hamuna kundisarudza, asi ini ndakakusarudzai ndikakugadzai, kuti muende mubereke chibereko, uye chibereko chenyu chigare; kuti chipi nechipi chamunokumbira kuna Baba muzita rangu, vakupei.
\v 17 Izvi zvinhu ndinokurairai, kuti mudanane.
\v 18 Kana nyika ichikuvengai, muzive kuti yavenga ini isati \add yakuvengai\add* imwi.
\v 19 Dai maiva venyika, nyika yaida vayo; asi nekuti hamusi venyika, asi ini ndakakusarudzai kubva panyika, naizvozvo nyika inokuvengai.
\v 20 Rangarirai shoko randakareva kwamuri: Muranda haazi mukuru kuna ishe wake. Kana vakashusha ini, vachakushushaiwo, kana vakachengeta shoko rangu nerenyuwo vachachengeta.
\v 21 Asi izvi zvose vachakuitirai nekuda kwezita rangu, nekuti havamuzivi iye wakandituma.
\v 22 Dai ndisina kuuya ndikataura kwavari, vangadai vasina chivi; asi zvino havana manzvengero echivi chavo.
\v 23 Unondivenga, unovenga Baba vanguvo.
\v 24 Dai ndisina kuita pakati pavo mabasa asina umwe munhu wakaaita, vangadai vasina chivi; asi zvino vakaona ndokuvenga zvose ini naBaba vangu.
\v 25 Asi kuti shoko rizadzisike rakanyorwa pamurairo wavo, \add rinoti\add*: Vakandivenga ndisina mhosva.
\v 26 Asi kana Munyaradzi auya, wandichatumira kwamuri kubva kuna Baba, Mweya wechokwadi, unobuda kuna Baba, uchandipupurira.
\v 27 Nemwiwo muchapupura, nekuti maiva neni kubva pakutanga.

\c 3
\s Jesu naNikodhimo
\p
\v 1 Kwaivapo munhu wokuvaFarisi, Nikodhimo \add riri\add* zita rake, mutungamiriri wevaJudha.
\v 2 Uyu wakauya kuna Jesu usiku, akati kwaari: Rabhi*, tinoziva kuti muri Mudzidzisi wakabva kuna Mwari; nekuti hakuna munhu unogona kuita zvishamiso izvi zvamunoita, kana Mwari asinaye.
\v 3 Jesu akapindura akati kwaari: Zvirokwazvo, zvirokwazvo, ndinoti kwauri: Kunze kwekuti munhu aberekwa kutsva, haangaoni ushe hwaMwari.
\v 4 Nikodhimo akati kwaari: Munhu ungagoberekwa sei ava mukuru? Ungapinda rwechipiri mudumbu ramai vake agoberekwa here?
\v 5 Jesu akapindura, \add akati\add*: Zvirokwazvo, zvirokwazvo, ndinoti kwauri: Kana munhu asingaberekwi nemvura neMweya, haangagoni kupinda muushe hwaMwari.
\v 6 Icho chakaberekwa nenyama inyama; nechakaberekwa neMweya, mweya.
\v 7 Usashamisika nekuti ndati kwauri: Zvakafanira kuti uberekwe kutsva?
\v 8 Mhepo inovhuvhuta painoda napo, unonzwa inzwi rayo, asi hauzivi painobva nepainoenda; ndizvo zvakaita umwe neumwe wakaberekwa neMweya.
\v 9 Nikodhimo akapindura akati kwaari: Zvinhu izvi zvingagoitika sei?
\v 10 Jesu akapindura, akati kwaari: Iwe uri mudzidzisi wevaIsraeri, asi haunzwisisi zvinhu izvozvi here?
\v 11 Zvirokwazvo, zvirokwazvo, ndinoti kwauri: Tinotaura zvatinoziva, tichipupura zvatakaona; asi imwi hamugamuchiri uchapupu hwedu.
\v 12 Kana ndakakuudzai zvinhu zvenyika mukasatenda, mungagotenda sei kana ndichikuudzai zvinhu zvokudenga?
\v 13 uye hakuna munhu wakakwira kudenga, asi iye wakaburuka kubva kudenga, Mwanakomana wemunhu uri kudenga.
\v 14 Zvekare Mozisi sezvaakasimudza nyoka murenje, saizvozvowo Mwanakomana wemunhu unofanira kusimudzwa,
\v 15 kuti ani nani unotenda maari, arege kuparara asi ave neupenyu hwusingaperi.
\v 16 Nekuti Mwari wakada nyika zvakadai, kuti wakapa Mwanakomana wake wakaberekwa woga, kuti ani nani unotenda kwaari, arege kuparara, asi ave neupenyu hwusingaperi.
\v 17 Nekuti Mwari haana kutumira Mwanakomana wake munyika, kuti ape nyika mhosva, asi kuti nyika kubudikidza naye iponeswe.
\v 18 Unotenda kwaari haapiwi mhosva; asi usingatendi watopiwa mhoswa, nekuti haana kutenda kuzita reMwanakomana waMwari wakaberekwa \add ari\add* woga.
\v 19 Uku ndiko kupiwa mhosva, kuti chiedza chakasvika panyika, asi vanhu vakada rima pane chiedza; nekuti mabasa avo akange akaipa.
\v 20 Nekuti umwe neumwe unoita zvakaipa unovenga chiedza, uye haauyi pachiedza, kuti mabasa ake arege kumhurwa.
\v 21 Asi unoita chokwadi unouya pachiedza, kuti mabasa ake aratidzwe kuti akaitwa muna Mwari
\s Kupupura kwaJohwani Mubhabhatidzi
\p
\v 22 Shure kwezvinhu izvi Jesu nevadzidzi vake vakauya munyika yeJudhiya, ipapo akagara navo achibhabhatidza.
\p
\v 23 NaJohwaniwo wakange achibhabhatidza muAinoni pedo neSarimi, nekuti paiva nemvura zhinji ipapo; vakauya vakabhabhatidzwa.
\v 24 Nekuti Johwani wakange achigere kukandwa mutirongo.
\p
\v 25 Zvino nharo dzikamuka pakati pevadzidzi vaJohwani nevaJudha pamusoro pekuchenura.
\v 26 Vakauya kuna Johwani vakati kwaari: Rabhi, uya waiva nemwi mhiri kwaJorodhani, wamaimbopupurira, tarirai, ndiye unobhabhatidza, uye vese vanoenda kwaari.
\v 27 Johwani akapindura akati: Munhu haangagamuchiri chinhu, kunze kwekuti chapiwa kwaari kubva kudenga.
\v 28 Imwi mumene munondipupurira kuti ndakati: Handisi Kristu ini, asi kuti ndakatumwa mberi kwake.
\v 29 Uyo une mwenga ndiye muwani; asi shamwari yemuwani imire ichimunzwa, inofara nemufaro nekuda kwenzwi remuwani. Naizvozvo mufaro wangu uyu wazadziswa.
\v 30 Iye unofanira kukura, asi ini kudukupa.
\p
\v 31 Unobva kumusoro uri pamusoro pezvose. Unobva panyika ndewenyika, uye unotaura zvenyika; unobva kudenga ndiye uri pamusoro pezvose.
\v 32 Zvaakaona nezvaakanzwa, ndizvo zvaanopupura; asi hakuna munhu unogamuchira uchapupu hwake.
\v 33 Uyo unogamuchira uchapupu hwake unosimbisa kuti Mwari ndewechokwadi.
\v 34 nekuti uyo Mwari waakatuma, unotaura mashoko aMwari; nekuti haapi Mweya nechiyero.
\v 35 Baba vanoda Mwanakomana, uye vakapa zvinhu zvose muruoko rwake.
\v 36 Unotenda kuMwanakomana une upenyu hwusingaperi; asi iye usingatendi Mwanakomana, haangaoni upenyu, asi kutsamwa kwaMwari kunogara pamusoro pake.

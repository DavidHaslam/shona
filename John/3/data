\c 3
\s Jesu naNikodhimo
\p
\v 1 Kwaivapo mumwe wavaFarisi, Nikodhimo riri zita rake, mutungamiriri wavaJudha.
\v 2 Iye akavuya kwaari vusiku, akati kwaari: Mudzidzisi, tinoziva kuti muri Mudzidzisi wakabva kunaMwari; nokuti hakuna munhu unogona kuita zvishamiso izvi zvamunoita, kana Mwari asinaye.
\v 3 Jesu akapindura, akati kwaari: Zvirokwazvo, zvirokwazvo, ndinoti kwauri: Kana munhu asingaberekwi kutsva haangavoni vushe bwaMwari.
\v 4 Nikodhimo akati kwaari: Munhu ungagoberekwa seiko ava mukuru? Ungapindazve mudumbu ramai vake rwechipiri, akaberekwa here?
\v 5 Jesu akapindura, \add akati\add*: Zvirokwazvo zvirokwazvo, ndinoti kwauri: Kana munhu asingaberekwi nemvura noMweya, haangagoni kupinda muvushe bwaMwari.
\v 6 Chakaberekwa nenyama inyama; chakaberekwa noMweya, mweya.
\v 7 Usashamiswa nokuti ndati kwauri: Unofanira kuberekwa kutsva?
\v 8 Mhepo inovhuvhuta painoda napo, unonzwa inzwi rayo, asi hauzivi painobva napainoenda; mumwe nomumwe wakaberekwa noMweya wakadaro.
\v 9 Nikodhimo akapindura, akati kwaari; Zvinhu izvi zvingagoitwa seiko?
\v 10 Jesu akapindura, akati kwaari: Iwe uri mudzidzisi wavaIsraeri haunzwisisi zvinhu izvozvi here?
\v 11 Zvirokwazvo, zvirokwazvo, ndinoti kwauri: Tinotaura zvatinoziva tinopupura zvatakavona; asi imwi hamugamuchiri kupupura kwedu.
\v 12 Kana ndakakuvudzai zvinhu zvenyika, mukasatenda, mungagotenda seiko, kana ndichikuvudzai zvinhu zvokudenga?
\v 13 Hakuno munhu wakakwira kudenga, asi iye wakaburuka kudenga, iye Mwanakomana womunhu.
\v 14 Mozisi sezvaakasimudza nyoka murenje, saizvozvo Mwanakomana womunhu unofanira kusimudzwa vo,
\v 15 kuti aninani unotenda kwaari, arege kuparara ave novupenyu bwusingaperi.
\v 16 Nokuti Mwari wakada nyika nokudaro, kuti wakapa Mwanakomana wake wakaberekwa mumwe woga, kuti aninani unotenda kwaari, arege kuparara, asi ave novupenyu bwusingaperi.
\v 17 Nokuti Mwari haana kutumira Mwanakomana wake panyika, kuti arashe nyika, asi kuti nyika iponeswe naye.
\v 18 Unotenda kwaari, haatongwi; asi usingatendi kwaari, watotongwa, nokuti haana kutenda kuzita roMwanakomana waMwari wakaberekwa mumwe woga.
\v 19 Kutongwa ndokuku, kuti chiedza chakasvika panyika, asi vanhu vakada rima kupfuvura chiedza, nokuti mabasa avo akanga akaipa.
\v 20 Nokuti mumwe nomumwe, unoita zvakaipa, unovenga chiedza, haavuyi pachiedza, kuti mabasa ake arege kubudiswa pachena.
\v 21 Asi unoita zvokwadi, unovuya pachiedza, kuti mabasa ake avonekwe, kuti akaitwa munaMwari
\s Kupupura kwaJohwani Mubhabhatidzi.
\p
\v 22 Shure kwaizvozvo Jesu wakasvika munyika yeJudhiya, navadzidzi vake, akagarako navo achibhabhatidza.
\v 23 NaJohwani wakanga achibhabhatidzavo paAinoni, pedo neSarimi, nokuti kwaiva nemvura zhinji ipapo; vakavuya, vakabhabhatidzwa.
\v 24 Nokuti Johwani wakanga achigere kuiswa mutirongo.
\v 25 Zvino nharo dzikamuka pamusoro pokuzvinatsa pakati pavadzidzi vaJohwani nomumwe muJudha.
\v 26 Vakavuya kuna Johwani, vakati kwaari: Mudzidzisi, uya waiva nemwi mhiri kwaJorodhani, wamaimbopupurira, tarirai, iye unobhabhatidza, vuye vose vanovuya kwaari.
\v 27 Johwani akapindura, akati: Munhu haangagamuchiri chinhu, kana asina kuchipiwa chichibva kudenga.
\v 28 imwi mumene mungandipupurira, kuti ndakati: Handizi Kristu ini, asi kuti ndakatumwa pamberi pake.
\v 29 Unomwenga ndicho chikomba; asi shamwari yechikomba inomira ichimunzwa, inofara zvikuru nenzwi rechikomba. Naizvozvo kufara kwangu uku kwazadzisika.
\v 30 Iye unofanira kukura, asi ini ndinofanira kudukupiswa.
\v 31 Unobva kumusoro ndiye uri pamusoro pavose; nounobva panyika ndowenyika, unotaura zvenyika; unobva kudenga ndiye uri pamusoro pavose.
\v 32 Zvaakavona nezvaakanzwa, ndizvo zvaanopupura; asi hakuna munhu unogamuchira kupupura kwake.
\v 33 Uyo wakagamuchira kupupura kwake, wakasimbisa kuti Mwari ndowa zvokwadi.
\v 34 Nokuti wakatumwa naMwari, ndiye unotaura mashoko aMwari; nokuti haapi Mweya achiyera.
\v 35 Baba vanoda Mwanakomana, vakamupa zvose muruvoko rwake.
\v 36 Unotenda kuMwanakomana, unovupenyu bwusingaperi; asi usingateereri Mwanakomana, haangavoni vupenyu, asi kutsamwa kwaMwari kunogara pamusoro pake.

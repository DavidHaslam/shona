\c 11
\s Jesu unomutsa Razaro
\p
\v 1 Kwaiva noumwe wakanga achirwara, \add wainzi\add* Razaro weBhetaniya, musha waMaria nomukoma wake Marita.
\v 2 Ndiye Maria wakazodza Ishe namafuta, akapusika tsoka dzake nevhudzi rake; hanzvadzi yake Razaro wakanga achirwara.
\v 3 Naizvozvo hanzvadzi dzake dzakatumira \add shoko\add* kwaari dzichiti: Ishe, tarirai uyo wamunoda unorwara.
\v 4 Jesu wakati anzwa akati: Ukosha uhwu hahwusviki murufu, asi ndohwembiri yaMwari, kuti noMwanakomana waMwari arumbidzwe nazvo.
\v 5 Zvino Jesu wakanga achida Marita nomunun'una wake naRazaro.
\v 6 Naizvozvo wakati anzwa kuti unorwara, akambogara mazuva maviri panzvimbo paakanga ari.
\v 7 Shure kwaizvozvo akati kuvadzidzi vake: Hendeizve Judhiya.
\v 8 Vadzidzi vakati kwaari: Mudzidzisi, vaJudha vakanga vachitsvaka kukutakai namabwe ikozvinozvino; zvino moendazve ikoko here?
\v 9 Jesu akapindura \add akati\add*: Hapana maora gumi nemaviri pazuva here? Kana munhu achifamba masikati, haagumburwi, nokuti unoona chiedza chenyika ino.
\v 10 Asi kana munhu achifamba usiku, unogumburwa, nokuti hakuna chiedza maari.
\v 11 Wakataura zvinhu izvi, shure kwaizvozvo akazoti kwavari: Shamwari yedu Razaro wavata; asi ndinoenda kuti ndimumutse pahope.
\v 12 Zvino vadzidzi vake vakati: Ishe, kana avete uchanaya.
\v 13 Asi Jesu wakareva kufa kwake; asi ivo vakafunga kuti unoreva kuzorora kwehope.
\v 14 Ipapo Jesu akavaudza pachena: Razaro wafa.
\v 15 Zvino ndinofara nokuda kwenyu, kuti ndakanga ndisipo, kuti mugotenda; asi zvino hendei kwaari.
\v 16 Ipapo Tomasi, wainzi Batya, akati kuna vamwe vadzidzi pamwe naye: Hendei nesuwo kuti tindofa naye.
\v 17 Zvino Jesu wakati achisvika, akawana kuti wakanga atova mubwiro mazuva mana.
\v 18 Zvino Bhetaniya rakanga riri pedo neJerusarema, masitadhiya* anenge gumi namashanu kubva \add ipapo\add*;
\v 19 navazhinji vavaJudha vakanga vauya kunaMarita naMaria, kuti vavanyaradze pamusoro pehanzvadzi yavo.
\v 20 Zvino Marita wakati achingonzwa kuti Jesu wouya, akaenda kundomuchingamidza; asi Maria wakagara mumba.
\v 21 Ipapo Marita akati kuna Jesu: Ishe, dai maiva pano, hanzvadzi yangu ingadai isina kufa.
\v 22 Asi nazvino ndinoziva kuti zvipi zvazvo zvamunokumbira kunaMwari, Mwari uchakupai.
\v 23 Jesu akati kwaari: Hanzvadzi yako ichamukazve.
\v 24 Marita akati kwaari: Ndinoziva kuti uchamukazve pakumuka nezuva rokupedzisira.
\v 25 Jesu akati kwaari: Ndini kumuka noupenyu; unotenda kwandiri, kunyange akafa, uchararama;
\v 26 uye umwe noumwe mupenyu unotenda kwandiri, haangatongofi nokusingaperi. Unotenda izvozvi here?
\v 27 Akati kwaari: Hongu, Ishe; ndinotenda kuti ndimwi Kristu, Mwanakomana waMwari, unofanira kuuya panyika.
\v 28 Wakati areva izvozvo akaenda akandodana Maria, munun'una wake parutivi, akati: Mudzidzisi wasvika, unokudana.
\v 29 Iye wakati achingo\add zvi\add*nzwa, akakurumidza kusimuka akaenda kwaari.
\v 30 Zvino Jesu wakanga asati asvika pamusha, asi wakanga achiri panzvimbo iya paakachingamidzwa naMarita.
\v 31 Naizvozvo vaJudha vakanga vanaye mumba vachimunyaradza, vakati vachiona Maria kuti wakasimuka nokukurumidza achibuda, vakamutevera vachiti: Unoenda kubwiro kundochemako.
\v 32 Zvino Maria wakati achisvika pakanga panaJesu, achimuona, akawira pasi patsoka dzake, achiti kwaari: Ishe, dai maiva pano, hanzvadzi yangu ingadai isina kufa.
\v 33 Zvino Jesu wakati achimuona achichema, navaJudha vachichemavo vakanga vauya naye, akagomera \add neshungu\add* mumweya, akatambudzika,
\v 34 akati: Mamuradzikepi? Vakati kwaari: Ishe, uyai muone.
\v 35 Jesu akachema.
\v 36 Ipapo vaJudha vakati: Tarirai kuti waimuda sei.
\v 37 Asi vamwe vavo vakati: Uyu wakasvinudza meso ebofu, haazaiita here kuti uyu asafa?
\v 38 Ipapo Jesu akagomerazve \add neshungu \add*mukati make asvika pabwiro. Iro raiva bako, nebwe rakanga riri pamusoro paro.
\v 39 Jesu akati: Bvisai ibwe. Marita hanzvadzi yowakafa akati kwaari: Ishe, ikozvino wotonhuhwa; nokuti unamazuva mana.
\v 40 Jesu akati kwaari: Handina kutaura here kwauri, kuti kana ukatenda, uchaona kubwinya kwaMwari?
\v 41 Ipapo vakabvisa ibwe, apo pakanga paradzikwa wakafa. Zvino Jesu akasimudza meso, akati: Baba, ndinokuongai nokuti imwi mandinzwa.
\v 42 Asi ndanga ndichiziva kuti munogara muchindinzwa; asi nokuda kwechaunga chakandikomba ndareva kuti vatende kuti makandituma.
\v 43 Wakati areva izvozvi, akadanidzira nenzwi guru, \add akati\add*: Razaro, buda!
\v 44 Zvino uyo wakanga afa akabuda, akapombwa maoko namakumbo nemicheka yebwiro, nechiso chake chakapombwa netauro, Jesu akati kwavari: Musunungurei, aende.
\v 45 Naizvozvo vazhinji vavaJudha, vakanga vauya kunaMaria vakati vaona zvakaitwa naJesu, vakatenda kwaari.
\v 46 Asi vamwe vavo vakaenda kuvaFarisi, vakandovaudza zvinhu zvakanga zvaitwa naJesu.
\v 47 Naizvozvo vapristi vakuru navaFarisi vakaunganidza dare remakurukota, vakati: Todini? Nokuti uyu munhu unoita zviratidzo zvizhinji.
\v 48 Kana tikamurega akadaro, vose vachatenda kwaari; navaRoma vachauya vakatitorera nzvimbo yedu norudzi rwedu.
\v 49 Asi umwe wavo, Kayafasi, wakanga ari mupristi mukuru gore iroro, akati kwavari: Hamuzivi chinhu imwi,
\v 50 uye hamurangariri kuti zvakatinakira, kuti munhu umwe afire vanhu, rudzi rwose rurege kufa.
\v 51 Asi haana kureva zvomusoro wake, asi zvaakanga ari mupristi mukuru gore iro, wakaporofita kuti Jesu waifanira kufira rudzi urwo;
\v 52 rusati ruri rudzi urwo rwoga, asi kutiwo aunganidze pamwechete vana vaMwari vakapararira vave mumwe.
\v 53 Zvino kubva pazuva iro vakarangana pamwechete kuti vamuuraye.
\v 54 Naizvozvo Jesu haana kuzofamba pachena pakati pavaJudha, asi wakabvapo akaenda kunyika iri pedo nerenje, kuguta rainzi Efuremu, akagarako navadzidzi vake.
\v 55 Zvino paseka yavaJudha yakanga yava pedo; vanhu vazhinji vakabuda munyika iyo vakakwira Jerusarema paseka isati yasvika, kuti vazviite vatsvene.
\v 56 Naizvozvo vakatsvaka Jesu, vakataurirana vamire mutembere, \add vachiti\add*: Munofungei? Kuti haangauyi kumutambo here?
\v 57 Zvino vose vapristi vakuru navaFarisi vakanga varaira kuti kana ani nani achiziva kwaari, azivise kuti vamubate.

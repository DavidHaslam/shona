\c 11
\s Jesu unomutsa Razaro
\p
\v 1 Kwaiva neumwe wakange achirwara, \add wainzi\add* Razaro weBhetaniya, musha waMaria nemukoma wake Marita.
\v 2 Ndiye Maria wakazodza Ishe nemafuta, akapusika tsoka dzake nevhudzi rake; hanzvadzi yake Razaro wakange achirwara.
\v 3 Naizvozvo hanzvadzi dzake dzakatumira \add shoko\add* kwaari dzichiti: Ishe, tarirai uyo wamunoda unorwara.
\v 4 Jesu wakati anzwa akati: Ukosha uhwu hahwusviki murufu, asi ndehwembiri yaMwari, kuti nemwanakomana waMwari arumbidzwe nazvo.
\v 5 Zvino Jesu wakange achida Marita nemunun'una wake naRazaro.
\v 6 Naizvozvo wakati anzwa kuti unorwara, akagara mazuva maviri panzvimbo paakange ari.
\v 7 Shure kweizvozvo akati kuvadzidzi: Hendeizve Judhiya.
\v 8 Vadzidzi vakati kwaari: Rabhi*, vaJudha vachangobva kutsvaka kukutakai nemabwe; zvino moendazve ikoko here?
\v 9 Jesu akapindura \add akati\add*: Hapana maora gumi nemaviri masikati here? Kana munhu achifamba masikati, haagumburwi, nekuti unoona chiedza chenyika ino.
\v 10 Asi kana munhu achifamba usiku, unogumburwa, nekuti hakuna chiedza maari.
\v 11 Wakataura zvinhu izvi, shure kweizvozvo akazoti kwavari: Shamwari yedu Razaro yavata; asi ndinoenda kuti ndimumutse pahope.
\v 12 Naizvozvo vadzidzi vake vakati: Ishe, kana avete uchanaya.
\v 13 Asi Jesu wakareva rufu rwake; asi ivo vakafunga kuti unoreva kuzorora kwehope.
\v 14 Ipapo Jesu akavaudza pachena: Razaro wafa.
\v 15 Zvino ndinofara nekuda kwenyu, kuti ndakange ndisipo, kuti mugotenda; asi zvino hendei kwaari.
\v 16 Ipapo Tomasi, wainzi Batya, akati kuna vamwe vadzidzi pamwe naye: Hendei nesuwo kuti tindofa naye.
\v 17 Zvino Jesu wakati achisvika, akawana kuti wakange atova mubwiro mazuva mana.
\v 18 Zvino Bhetaniya rakange riri pedo neJerusarema, masitadhiya* anenge gumi nemashanu kubva \add ipapo\add*;
\v 19 nevazhinji vevaJudha vakange vauya kuna Marita naMaria, kuti vavanyaradze pamusoro pehanzvadzi yavo.
\v 20 Zvino Marita wakati anzwa kuti Jesu wouya, akaenda kunomuchingamidza; asi Maria wakagara mumba.
\v 21 Marita ndokuti kuna Jesu: Ishe, dai maiva pano, hanzvadzi yangu ingadai isina kufa.
\v 22 Asi nazvino ndinoziva kuti zvipi zvazvo zvamunokumbira kuna Mwari, Mwari uchakupai.
\v 23 Jesu akati kwaari: Hanzvadzi yako ichamukazve.
\v 24 Marita akati kwaari: Ndinoziva kuti uchamukazve pakumuka nezuva rekupedzisira.
\v 25 Jesu akati kwaari: Ndini kumuka neupenyu; unotenda kwandiri, kunyange akafa, uchararama;
\v 26 uye umwe neumwe mupenyu unotenda kwandiri, haangatongofi nekusingaperi. Unotenda izvi here?
\v 27 Akati kwaari: Hongu, Ishe; ini ndinotenda kuti ndimwi Kristu, Mwanakomana waMwari, waizouya panyika.
\v 28 Wakati areva izvi akaenda akanodana Maria, munun'una wake parutivi, akati: Mudzidzisi wasvika, unokudana.
\v 29 Iye wakati achingo\add zvi\add*nzwa, akakurumidza kusimuka akaenda kwaari.
\v 30 Zvino Jesu wakange asati asvika pamusha, asi wakange achiri panzvimbo iya paakachingamidzwa naMarita.
\v 31 Naizvozvo vaJudha vakange vanaye mumba vachimunyaradza, vakati vachiona Maria kuti wakasimuka nekukurumidza achibuda, vakamutevera vachiti: Unoenda kubwiro kunochema.
\v 32 Zvino Maria wakati achisvika pakange pana Jesu, achimuona, akawira patsoka dzake, achiti kwaari: Ishe, dai maiva pano, hanzvadzi yangu ingadai isina kufa.
\v 33 Naizvozvo Jesu wakati achimuona achichema, nevaJudha vachichemawo vakange vauya naye, akagomera mumweya, akazvitambudza,
\v 34 akati: Mamuradzikepi? Vakati kwaari: Ishe, uyai muone.
\v 35 Jesu akachema.
\v 36 Ipapo vaJudha vakati: Tarirai kuti waimuda sei.
\v 37 Asi vamwe vavo vakati: Uyu wakasvinudza meso ebofu, haagoni kuita here kuti uyu asafa?
\v 38 Ipapo Jesu akagomerazve mukati make asvika pabwiro. Iro raiva bako, nebwe rakange riri pamusoro paro.
\v 39 Jesu akati: Bvisai ibwe. Marita hanzvadzi yewakafa akati kwaari: Ishe, ikozvino wotonhuhwa; nekuti uene mazuva mana.
\v 40 Jesu akati kwaari: Handina kutaura here kwauri, kuti kana ukatenda, uchaona kubwinya kwaMwari?
\v 41 Ipapo vakabvisa ibwe, apo pakange paradzikwa wakafa. Jesu ndokusimudza meso, akati: Baba, ndinokuongai nekuti imwi mandinzwa.
\v 42 Asi ndanga ndichiziva kuti munogara muchindinzwa; asi nekuda kwechaunga chakandikomba ndareva kuti vatende kuti makandituma.
\v 43 Wakati areva izvozvi, akadanidzira nenzwi guru, \add akati\add*: Razaro, buda!
\v 44 Uyo wakange afa ndokubuda, akapombwa maoko nemakumbo nemicheka yebwiro, nechiso chake chakapombwa netauro, Jesu akati kwavari: Musunungurei, mumurege aende.
\v 45 Naizvozvo vazhinji vevaJudha, vakange vauya kuna Maria vakati vaona zvakaitwa naJesu, vakatenda kwaari.
\v 46 Asi vamwe vavo vakaenda kuvaFarisi, ndokuvaudza zvinhu Jesu zvaakange aita, vakatenda kwaari.
\v 47 Naizvozvo vapristi vakuru nevaFarisi vakaunganidza dare remakurukota, vakati: Todini? Nekuti uyu munhu unoita zviratidzo zvizhinji.
\v 48 Kana tikamurega akadaro, vese vachatenda kwaari; nevaRoma vachauya vakatitorera nzvimbo yedu norudzi rwedu.
\v 49 Asi umwe wavo, Kayafasi, wakange ari mupristi mukuru gore iroro, akati kwavari: Hamuzivi chinhu imwi,
\v 50 uye hamurangariri kuti zvakatinakira, kuti munhu umwe afire vanhu, uye rudzi rwose rurege kufa.
\v 51 Asi haana kureva zvemusoro wake, asi zvaakange ari mupristi mukuru gore iro, wakaporofita kuti Jesu waifanira kufira rudzi urwo;
\v 52 rusati ruri rudzi urwo rwoga, asi kutiwo aunganidze pamwe vana vaMwari vakapararira vave umwe.
\v 53 Zvino kubva pazuva iro vakatora zano pamwe kuti vamuuraye.
\v 54 Naizvozvo Jesu haana kuzofamba pachena pakati pevaJudha, asi wakabvapo akaenda kunyika iri pedo nerenje, kuguta rainzi Efuremu, ndokugarako nevadzidzi vake.
\v 55 Zvino pasika yevaJudha yakange yaswedera; vanhu vazhinji vakabuda mumaruwa vakakwira Jerusarema pasika isati yasvika, kuti vazvichenure.
\v 56 Naizvozvo vakatsvaka Jesu, vakataurirana vamire mutembere, \add vachiti\add*: Munofungei? Kuti haangauyi kumutambo here?
\v 57 Zvino vese vapristi vakuru nevaFarisi vakange varaira kuti kana kune unoziva kwaari, azivise kuti vamubate.

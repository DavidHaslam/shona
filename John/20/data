\c 20
\s Kumuka kwaJesu
\p
\v 1 Zvino no\add musi\add* wokutanga wevhiki Maria Magadarene wakasvika pahwiro mambakwedza kuchakasviba, akavona ibwe rabviswa kubva pahwiro.
\v 2 Akamhanya, akasvika kuna Simoni Petro nokunomumwe mudzidzi waidikamwa naJesu, akati kwavari: Vabvisa Ishe muhwiro, hatizivi pavakamuradzika.
\v 3 Zvino Petro akabuda nouya mumwe mudzidzi, vakasvika kuhwiro.
\v 4 Vakamhanya vari vaviri pamwechete; uya mumwe mudzidzi akamhanyisa akakunda Petro, akatanga kusvika pahwiro.
\v 5 Wakati akotama achidongorera akavona micheka yerineni pasi, asi haana-kupinda.
\v 6 Zvino Simoni Petro akasvikavo achimutevera akapinda muhwiro, akavona micheka iri pasi,
\v 7 nemucheka wekumeso wakanga wakamonera mumusoro wake, usati uri kune micheka yerineni, asi wakapetwa uri pamwe woga.
\v 8 Zvino uya mumwe mudzidzi wakatanga kusvika pahwiro akapindavo akavona, akatenda;
\v 9 nokuti vakanga vachigere kunzwisisisa rugwaro, kuti unofanira kumuka kuvakafa.
\v 10 Zvino vadzidzi vakabva vakaenda kwavo.
\s Jesu unozviratidza kunaMaria
\p
\p
\v 11 Asi Maria wakamira kunze pahwiro achichema; zvino achachema akakotama akadongorera muhwiro.
\v 12 Akavona vatumwa vaviri, vane\add nguvo\add* chena vagere, mumwe kumusoro, mumwe kumakumbo, ipapo pakambenge parere mutumbi waJesu.
\v 13 Ivo vakati kwaari: Mai, munochemeiko? Akati kwavari: Nokuti vakabvisa Ishe wangu, zvino handizivi kwavakamuisa.
\v 14 Zvino wakati achireva izozvo akatendeukira shure, akavona Jesu amire, asi haana-kuziva kuti ndiJesu.
\v 15 Jesu akati kwaari: Mai, munochemeiko? Munotsvaka aniko? Iye achifunga kuti ndiye murimi womunda, akati kwaari: Ishe, kana muri imwi mamubvisa, ndiudzei pamamuisa, ndindomutora.
\v 16 Jesu akati kwaari: Maria! Iye akatendeuka akati kwaari: Rabhoni! ndokuti Mudzidzisi,
\v 17 Jesu akati kwaari: Usandibata, nokuti ndichigere kukwira kunaBaba vangu; asi enda kuhama dzangu, uti kwavari: Ndinokwira kunababa vangu naBaba venyu naMwari wangu naMwari wenyu.
\v 18 Maria Magidharini akaenda akaudza vadzidzi kuti wavona Ishe, uye wakanga amuudza zvinhu izvi.
\s Jesu unozviratidza kuvadzidzi, Tomasi asipo
\p
\v 19 Zvino ava madeko pazuva iroro, rokutanga revhiki, mikova yapfigwa pakanga pakaungana vadzidzi nokutya vaJudha, Jesu akasvika, akamira pakati, akati kwavari: Rugare kwamuri.
\v 20 Zvino wakati areva izvozvo akavaratidza zvanza \add zvake\add* norutivi \add rwake\add*. Vadzidzi vakafara vachivona Ishe,
\v 21 Jesu akatizve kwavari: Rugare kwamuri; Baba sezvavakandituma, neni ndinokutumaivo.
\v 22 Zvino wakati areva izvozvi akafemera \add kwavari\add*, akati kwavari: Gamuchirai Mweya Mutsvene.
\v 23 Vose vamunokangamwira zvivi zvavo, vazvikangamwirwa; vose vamunobata zvavo zvabatwa.
\s Jesu unozviratidza kuvadzidzi Tomasi avapo
\p
\v 24 Asi Tomasi, mumwe wavanegumi navaviri wainzi Batya, wakanga asipo pavari pakuuya kwaJesu.
\v 25 Zvino vamwe vadzidzi vakati kwaari: Tavona Ishe. Asi iye wakati kwavari: Kana ndikasavona mavanga embambo muzvanza zvake, nokuisa mumwe wangu paiva nembambo, nokuisa ruvoko rwangu murutivi rwake, handingatongotendi.
\v 26 Mushure mamazuva maserezve vadzidzi vakanga vari mukati, naTomasi anavo. Jesu akasvika, mikova yapfigwa, akamira pakati pavo akati: Rugare kwamuri.
\v 27 Ipapo akati kunaTomasi: Uyisa pano mumwe wako, uvone zvanza zvangu; uyisa ruvoko rwako uise murutivi rwangu, usava usina kutenda, asi unotenda.
\v 28 Tomasi akapindura, akati kwaari: Ishe wangu, naMwari wangu!
\v 29 Jesu akati kwaari: Tomasi, watenda nokuti wandivona? Vakaropafadzwa vasina-kuvona asi vakatenda.
\v 30 Zvino Jesu wakaita zvimwe zvishamiso zvizhinji pamberi pavadzidzi vake, zvisina kunyorwa mubhuku iyi;
\v 31 asi izvi zvakanyorwa, kuti mutende kuti Jesu ndiye Kristu, Mwanakomana waMwari; uye kuti muchitenda muve noupenyu muzita rake.

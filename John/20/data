\c 20
\s Kumuka kwaJesu
\p
\v 1 Zvino no\add musi\add* wokutanga wevhiki Maria Magadarene wakaenda kubwiro mangwanani kuchakasviba; akavona ibwe rabiswa pabwiro.
\v 2 Akamhanya, akasvika kuna Simoni Petro nokuno mumwe mudzidzi waidikamwa naJesu, akati kwavari: Vabvisa Ishe mubwiro, hatizivi pavakamuradzika.
\v 3 Zvino Petro akabuda nouya mumwe mudzidzi, vakasvika kubwiro.
\v 4 Vakamhanya vose vari vaviri; uya mumwe mudzidzi akamhanyisa akakunda Petro, akatanga kusvika pabwiro,
\v 5 Wakati akotama achidongorera akavona micheka yerineni pasi, asi haana-kupinda.
\v 6 Zvino Simoni Petro akasvikavo achitevera. Akapinda mubwiro, akavona micheka iri pasi;
\v 7 nomucheka wokumeso wakanga uri mumusoro wake, usati uri kune micheka yerineni, asi wakapetwa uri pamwe woga.
\v 8 Zvino uya mumwe mudzidzi wakatanga kusvika pabwiro akapindavo akavona, akatenda.
\v 9 Nokuti vakanga vachigere kunzwisisisa Rugwaro, runoti unofanira kumuka kuvakafa.
\v 10 Zvino vadzidzi vakadzokerazve kumusha kwavo.
\s Jesu unozviratidza kunaMaria
\p
\p
\v 11 Asi Maria wakaramba amire kunze pabwiro, achichema; zvino achachema akakotama akadongorera mubwiro.
\v 12 Akavona vatumwa vaviri, vane\add nguvo\add* chena vagere, mumwe kumusoro, mumwe kumakumbo, ipapo pakanga paiswa mutumbi waJesu.
\v 13 Ivo vakati kwaari: Mai, munochemeiko? Akati kwavari: Nokuti vakabvisa Ishe wangu, zvino handizivi kwavakamuisa.
\v 14 Zvino wakati achireva izozvo, akatendevukira shure, akavona Jesu amire, asi haana-kuziva kuti ndiJesu.
\v 15 Jesu akati kwaari: Mai, munochemeiko? Munotsvaka aniko? Iye achiti ndiye murimi womunda, akati kwaari: Ishe, kana muri imwi mamubvisa, ndivudzei pamamuisa, ndindomutora.
\v 16 Jesu akati kwaari: Maria! Iye akatendevuka, akati kwaari: Rabhoni; ndokuti Mudzidzisi,
\v 17 Jesu akati kwaari: Usandibata, nokuti ndichigere kukwira kunaBaba vangu; asi enda kuhama dzangu, uti kwavari: Ndinokwira kunababa vangu naBaba venyu naMwari wangu naMwari wenyu.
\v 18 Maria Magidharini akaenda akavudza vadzidzi kuti wavona Ishe, vuye wakanga amuvudza zvinhu izvi.
\s Jesu unozviratidza kuvadzidzi, Tomasi asipo
\p
\v 19 Zvino ava madeko pazuva iro rokutanga revhiki, mikova yapfigwa pakanga pakavungana vadzidzi nokutya vaJudha, Jesu akasvika, akamira pakati pavo, akati kwavari: Rugare kwamuri!
\v 20 Zvino wakati areva izvozvo, akavaratidza zvanza \add zvake\add* norutivi \add rwake\add*. Vadzidzi vakafara vachivona Ishe,
\v 21 Jesu akatizve kwavari: Rugare kwamuri! Baba sezvavakandituma, neni ndinokutumaivo.
\v 22 Zvino wakati areva izvozvi, akafemera \add kwavari\add*, akati kwavari: Gamuchirai Mweya Mutsvene.
\v 23 Avo, vamunokangamwira zvivi zvavo, vazvikangamwirwa; avo vamunobata zvavo zvabatwa.
\s Jesu unozviratidza kuvadzidzi Tomasi avapo.
\p
\v 24 Zvino Tomasi, mumwe wavanegumi navaviri wainzi Dhidhimo, wakanga asipo pavari, pakuvuya kwaJesu.
\v 25 Zvino vamwe vadzidzi vakati kwaari: Tavona Ishe. Asi akati kwavari: Kana ndikasavona mavanga embambo muzvanza zvake, nokuisa mumwe wangu paiva nembambo, nokuisa ruvoko rwangu murutivi rwake, handingatongo tendi.
\v 26 Mushure mamazuva maserezve, vadzidzi vakanga vari mukati, naTomasi anavo. Jesu akasvika, mikova yapfigwa, akamira pakati pavo akati: Rugare kwamuri!
\v 27 Ipapo akati kunaTomasi: Vuyisa pano mumwe wako, uvone zvanza zvangu; vuyisa ruvoko rwako uise murutivi rwangu, usava usingatendi, asi unotenda.
\v 28 Tomasi akapindura, akati kwaari: Ishe wangu, naMwari wangu!
\v 29 Jesu akati kwaari: Tomasi watenda, nokuti wandivona? Vakaropafadzwa vasina-kuvona asi vakatenda.
\v 30 Zvino Jesu wakaita zvimwe zviratidzo zvizhinji pamberi pavadzidzi vake, zvisina kunyorwa mubhuku iyi;
\v 31 asi izvi zvakanyorwa, kuti mutende kuti Jesu ndiye Kristu, Mwanakomana waMwari; vuye kuti muchitenda muve novupenyu muzita rake.

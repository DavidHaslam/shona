\c 20
\s Kumuka kwaJesu
\p
\v 1 Zvino newekutanga wevhiki Maria Magidharini wakasvika mangwanani-ngwanani paguva, kuchakasviba, akaona ibwe rabviswa kubva paguva.
\v 2 Naizvozvo wakamhanya akauya kuna Simoni Petro nekune umwe mudzidzi Jesu waaida, ndokuti kwavari: Vabvisa Ishe muguva, uye hatizivi pavamuradzika.
\v 3 Zvino Petro akabuda neuya umwe mudzidzi, vakasvika kuguva.
\v 4 Zvino vakamhanya vari vaviri pamwechete; zvino umwe mudzidzi akamhanya kukunda Petro, akatanga kusvika paguva.
\v 5 Zvino akotama achidongorera, wakaona micheka yerineni yakawaridzwa, asi haana kupinda.
\v 6 Zvino Simoni Petro akasvika achimutevera, akapinda muguva, akaona micheka yerineni yakawaridzwa,
\v 7 nemucheka wekumeso wakange wakamonera mumusoro make, usina kuwaridzwa nemicheka yerineni, asi wakapetwa uri pane imwe nzvimbo woga.
\v 8 Naizvozvo uya umwe mudzidzi wakatanga kusvika paguva akapindawo, akaona, akatenda;
\v 9 nekuti vakange vachigere kunzwisisisa rugwaro, kuti unofanira kumuka kuvakafa.
\v 10 Naizvozvo vadzidzi vakabva vakaenda kwavo.
\s Jesu unozviratidza kuna Maria
\p
\v 11 Asi Maria wakamira kunze paguva achichema; zvino wakati achichema akakotama akadongorera muguva,
\v 12 akaona vatumwa vaviri vane \add nguvo\add* chena vagere, umwe kumusoro, umwe kumakumbo, ipapo pakambenge parere mutumbi waJesu.
\v 13 Ivo ndokuti kwaari: Mukadzi, unochemei? Akati kwavari: Nekuti vakabvisa Ishe wangu, zvino handizivi kwavakamuradzika.
\v 14 Zvino wakati areva zvinhu izvi akatendeuka, akaona Jesu amire, asi haana-kuziva kuti ndiJesu.
\v 15 Jesu akati kwaari: Mukadzi, unochemei? Unotsvaka ani? Iye achifunga kuti ndiye murimi wemunda, akati kwaari: Ishe, kana imwi mamubvisa pano, ndiudzei pamamuradzika, uye ini ndichanomutora.
\v 16 Jesu akati kwaari: Maria! Iye akatendeuka akati kwaari: Rabhoni! ndiko kuti: Mudzidzisi.
\v 17 Jesu akati kwaari: Usandibata, nekuti ndichigere kukwira kuna Baba vangu; asi enda kuvanin'ina vangu, uti kwavari: Ndinokwira kuna baba vangu naBaba venyu, naMwari wangu naMwari wenyu.
\v 18 Maria Magidharini akauya ndokuudza vadzidzi kuti waona Ishe, uye wamuudza zvinhu izvi.
\s Jesu unozviratidza kuvadzidzi Tomasi asipo
\p
\v 19 Zvino ava madekwana nezuva iroro, rekutanga revhiki, mikova yapfigwa pakange pakaungana vadzidzi nekutya vaJudha, Jesu akauya akamira pakati, akati kwavari: Rugare kwamuri.
\v 20 Zvino wakati ataura izvi akavaratidza zvanza \add zvake\add* nerutivi \add rwake\add*. Naizvozvo vadzidzi vakafara vaona Ishe.
\v 21 Jesu akatizve kwavari: Rugare kwamuri; Baba sezvavakandituma, neni ndinokutumai.
\v 22 Zvino wakati areva izvi akafuridzira kwa\add vari\add*, ndokuti kwavari: Gamuchirai Mweya Mutsvene.
\v 23 Vose vamunokangamwira zvivi, vazvikangamwirwa; vose vamunobata \add zvavo\add* zvabatwa.
\s Jesu unozviratidza kuvadzidzi Tomasi avapo
\p
\v 24 Asi Tomasi, umwe wevanegumi nevaviri wainzi Dhidhimo, wakange asipo navo Jesu paakauya.
\v 25 Naizvozvo vamwe vadzidzi vakati kwaari: Taona Ishe. Asi iye wakati kwavari: Kana ndisingaoni mavanga embambo mumaoko ake, nekuisa mumwe wangu mumavanga embambo, nekuisa ruoko rwangu murutivi rwake, handingatongotendi.
\v 26 Zvino mushure memazuva masere vadzidzi vakange vari mukatizve, naTomasi anavo. Jesu akauya, mikova yakapfigwa, ndokumira pakati akati: Rugare kwamuri.
\v 27 Ipapo akati kuna Tomasi: Uyisa mumwe wako pano uone maoko angu; uuyise ruoko rwako uise murutivi rwangu, usava usina rutendo, asi unotenda.
\v 28 Zvino Tomasi akapindura, akati kwaari: Ishe wangu naMwari wangu!
\v 29 Jesu akati kwaari: Nekuti wandiona, Tomasi, watenda; vakaropafadzwa vasina-kuona asi vatenda.
\v 30 Zvino zvirokwazvo Jesu wakaita zvimwe zvishamiso zvizhinji pamberi pevadzidzi vake, zvisina kunyorwa mubhuku iri.
\v 31 Asi izvi zvakanyorwa, kuti mutende kuti Jesu ndiKristu, Mwanakomana waMwari, uye kuti muchitenda muve neupenyu muzita rake.

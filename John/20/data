\c 20
\s Kumuka kwaJesu
\p
\v 1 Zvino newekutanga wevhiki Maria Magidharini wakasvika mangwanani-ngwanani pabwiro kuchakasviba, akaona ibwe rabviswa kubva pabwiro.
\v 2 Akamhanya, akasvika kuna Simoni Petro nekune umwe mudzidzi Jesu waaida, akati kwavari: Vabvisa Ishe mubwiro, uye hatizivi pavakamuradzika.
\v 3 Zvino Petro akabuda neuya umwe mudzidzi, vakasvika kubwiro.
\v 4 Vakamhanya vari vaviri pamwechete; uya umwe mudzidzi akamhanya kukunda Petro, akatanga kusvika pabwiro.
\v 5 Wakati akotama achidongorera akaona micheka yerineni ichiri, asi haana kupinda.
\v 6 Zvino Simoni Petro akasvikawo achimutevera akapinda mubwiro, akaona micheka yerineni iri pasi,
\v 7 nemucheka wekumeso wakange wakamonera mumusoro make, usati uri kune micheka yerineni, asi wakapetwa uri pane imwme nzvimbo woga.
\v 8 Naizvozvo uya umwe mudzidzi wakatanga kusvika pabwiro akapindawo, akaona, akatenda;
\v 9 nekuti vakange vachigere kunzwisisisa rugwaro, kuti unofanira kumuka kuvakafa.
\v 10 Naizvozvo vadzidzi vakabva vakaenda kwavo.
\s Jesu unozviratidza kuna Maria
\p
\v 11 Asi Maria wakamira kunze pabwiro achichema; zvino wakati achichema akakotama akadongorera mubwiro,
\v 12 akaona vatumwa vaviri, vane \add nguvo\add* chena vagere, umwe kumusoro, umwe kumakumbo, ipapo pakambenge parere mutumbi waJesu.
\v 13 Ivo ndokuti kwaari: Mai, munochemei? Akati kwavari: Nekuti vakabvisa Ishe wangu, zvino handizivi kwavakamuisa.
\v 14 Zvino wakati achireva zvinhu izvi akatendeuka, akaona Jesu amire, asi haana-kuziva kuti ndiJesu.
\v 15 Jesu akati kwaari: Mai, munochemei? Munotsvaka ani? Iye achifunga kuti ndiye murimi wemunda, akati kwaari: Ishe, kana imwi mamubvisa pano, ndiudzei pamamuisa, uye ndinomutora.
\v 16 Jesu akati kwaari: Maria! Iye akatendeuka akati kwaari: Rabhoni! ndiko kuti: Mudzidzisi,
\v 17 Jesu akati kwaari: Usandibata, nekuti ndichigere kukwira kuna Baba vangu; asi enda kuvanin'ina vangu, uti kwavari: Ndinokwira kuna baba vangu naBaba venyu, naMwari wangu naMwari wenyu.
\v 18 Maria Magidharini akaenda akanoudza vadzidzi kuti waona Ishe, uye wamuudza zvinhu izvi.
\s Jesu unozviratidza kuvadzidzi Tomasi asipo
\p
\v 19 Zvino ava madekwana nezuva iroro, rekutanga revhiki, mikova yapfigwa pakange pakaungana vadzidzi nekutya vaJudha, Jesu akasvika akamira pakati, akati kwavari: Rugare kwamuri.
\v 20 Zvino wakati ataura izvi akavaratidza zvanza \add zvake\add* nerutivi \add rwake\add*. Naizvozvo vadzidzi vakafara vaona Ishe,
\v 21 Jesu akatizve kwavari: Rugare kwamuri; Baba sezvavakandituma, neni ndinokutumai.
\v 22 Zvino wakati areva izvozvi akafuridzira kwa\add vari\add*, akati kwavari: Gamuchirai Mweya Mutsvene.
\v 23 Vose vamunokangamwira zvivi zvavo, vazvikangamwirwa; vese vamunobata zvavo zvabatwa.
\s Jesu unozviratidza kuvadzidzi Tomasi avapo
\p
\v 24 Asi Tomasi, umwe wevanegumi nevaviri wainzi Batya, wakange asipo pavari Jesu paakauya.
\v 25 Zvino vamwe vadzidzi vakati kwaari: Taona Ishe. Asi iye wakati kwavari: Kana ndisingaoni mavanga embambo muzvanza zvake, nekuisa mumwe wangu paiva nembambo, nekuisa ruoko rwangu murutivi rwake, handingatongotendi.
\v 26 Mushure memazuva masere vadzidzi vakange vari mukatizve, naTomasi anavo. Jesu akasvika, mikova yapfigwa, akamira pakati akati: Rugare kwamuri.
\v 27 Ipapo akati kuna Tomasi: Uyisa pano mumwe wako uone zvanza zvangu; uuyise ruoko rwako uise murutivi rwangu, usava usina kutenda, asi unotenda.
\v 28 Tomasi akapindura, akati kwaari: Ishe wangu naMwari wangu!
\v 29 Jesu akati kwaari: Tomasi, nekuti wandiona watenda? Vakaropafadzwa vasina-kuona asi vatenda.
\v 30 Zvino zvirokwazvo Jesu wakaita zvimwe zvishamiso zvizhinji pamberi pevadzidzi vake, zvisina kunyorwa mubhuku iri.
\v 31 Asi izvi zvakanyorwa, kuti mutende kuti Jesu ndiye Kristu, Mwanakomana waMwari, uye kuti muchitenda muve neupenyu muzita rake.

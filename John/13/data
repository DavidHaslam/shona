\c 13
\s Jesu unoshambidza tsoka dzevadzidzi vake
\p
\v 1 Zvino mabiko epasika asati asvika, Jesu woziva kuti awa rake rasvika kuti abve munyika ino, aende kuna Baba, ada vake vari munyika, wakavada kusvikira pamagumo.
\v 2 Zvino chirairo chakati chaitika, dhiabhorosi atoisa mumoyo maJudhasi Isikariyoti, waSimoni, kuti amutengese,
\v 3 Jesu achiziva kuti Baba vakapa zvinhu zvose mumaoko ake, uye kuti wakabva kuna Mwari uye anoenda kuna Mwari,
\v 4 akasimuka kubva pachirayiro, akabvisa nguvo, akatora mucheka akazvimonera.
\v 5 Shure kwaizvozvi wakadira mvura mundiro, ndokutanga kushambidza tsoka dzevadzidzi, nekupusika nemucheka waakange akamonerwa nawo.
\v 6 Naizvozvo wakasvika kuna Simoni Petro; iye ndokuti kwaari: Ishe, imwi moshambidza tsoka dzangu here?
\v 7 Jesu akapindura ndokuti kwaari: Chandinoita ini, iwe hauzivi ikozvino; asi uchaziva shure kweizvi.
\v 8 Petro akati kwaari: Hamungatongoshambidzi tsoka dzangu nekusingaperi. Jesu akamupindura \add akati\add*: Kana ndisingakushambidzi, hauna mugove neni.
\v 9 Simoni Petro akati kwaari: Ishe, kwete tsoka dzangu dzoga, asi maokowo nemusoro.
\v 10 Jesu akati kwaari: Wakashambidzwa haashaiwi \add chinhu\add* kunze kwekushamba tsoka, asi wakachena chose; uye imwi makachena asi kwete mose.
\v 11 Nekuti wakange achiziva uyo waizomutengesa; nekuda kwaizvozvi wakati: Hamuna kuchena mose.
\v 12 Naizvozvo ashambidza tsoka dzavo, wakatora nguvo dzake, agarazve pakudya, akati kwavari: Munoziva zvandaita kwamuri here?
\v 13 Imwi munondidaidza \add kuti\add* Mudzidzisi, uye: Ishe; uye munoreva zvakanaka, nekuti ndini iye.
\v 14 Zvino kana ini, Ishe neMudzidzisi, ndashambidza tsoka dzenyu, imwiwo munofanira kushambidzana tsoka dzenyu.
\v 15 Nekuti ndakupai muenzaniso, kuti nemwi muite ini sezvandaita kwamuri.
\v 16 Zvirokwazvo, zvirokwazvo, ndinoti kwamuri: Muranda haazi mukuru kuna ishe wake, uye wakatumwa haasi mukuru kune wakamutuma.
\v 17 Kana muchiziva zvinhu izvi, makaropafadzwa kana muchizviita.
\v 18 Handitauri maererano nemwi mose; ini ndinoziva vandakasarudza; asi kuti rugwaro ruzadzisike, \add runoti\add*: Unodya chingwa neni wakandisimudzira chitsitsinho chake.
\v 19 Kubva ikozvino ndinokuudzai zvisati zvaitika, kuti, kana zvichiitika, mugotenda kuti ndini.
\v 20 Zvirokwazvo, zvirokwazvo, ndinoti kwamuri: Unogamuchira ani nani wandinotuma, unogamuchira ini; neunogamuchira ini, unogamuchira wakandituma.
\s Jesu unovaudza kuti Judhasi unomupandukira
\p
\v 21 Jesu wakati areva saizvozvi akatambudzika mumweya, akapupura akati: Zvirokwazvo, zvirokwazvo, ndinoti kwamuri: Umwe wenyu uchanditengesa.
\v 22 Naizvozvo vadzidzi vakatarirana, vachikahadzika kuti waataura pamusoro paani.
\v 23 Zvino kwakange kugerepakudya panaJesu umwe wevadzidzi vake, Jesu waaida;
\v 24 naizvozvo Simoni Petro akamuninira, kubvunza kuti ndiani waanotaura pamusoro pake.
\v 25 Iye achiwirawo pachifuva chaJesu, akati kwaari: Ishe, ndiani?
\v 26 Jesu akapindura \add akati\add*: Ndiye ini wandichapa chimedu kana ndaseva. Zvino aseva chimedu, akapa Judhasi Isikariyoti waSimoni.
\v 27 Zvino shure kwechimedu, ipapo Satani akapinda maari. Jesu ndokuti kwaari: Zvaunoita, ita uchikurumidza.
\v 28 Asi hakuna kune vakange vagere pakudya wakaziva kuti wakazvireverei kwaari.
\v 29 Nekuti vamwe vakafunga kuti, sezvo Judhasi aiva nechikwama, Jesu wakati kwaari: Tenga zvatinoda pamutambo; kana kuti ape varombo chimwe chinhu.
\v 30 Naizvozvo iye akati agamuchira chimedu, akabuda pakarepo; zvino hwakange hwuri usiku.
\v 31 Naizvozvo wakati abuda, Jesu akati: Ikozvino Mwanakomana wemunhu wakudzwa, naMwari wakudzwa maari.
\v 32 Kana Mwari akudzwa maari, Mwari uchamukudzawo maari, pachake, zvino achamukudza pakarepo.
\v 33 Vana vaduku, ndichinemwi chinguva chiduku. Muchanditsvaka, asi sezvandakareva kuvaJudha, kuti: Ini kwandinoenda, imwi hamugoni kuuyako, ndinoreva saizvozvovo kwamuri ikozvino.
\v 34 Murairo mutsva ndinopa kwamuri, kuti mudanane; sezvandakakudai, kuti imwi mudananewo.
\v 35 Pane izvi vose vachaziva kuti muri vadzidzi vangu, kana mune rudo umwe kune umwe.
\v 36 Simoni Petro akati kwaari: Ishe, munoenda kupi? Jesu akamupindura, \add akati\add*: Kwandinoenda, haungagoni kunditevera ikozvino; asi uchanditevera pashure.
\v 37 Petro akati kwaari: Ishe, handigoni kukuteverai ikozvino nei? Ndicharadzika upenyu hwangu pasi nekuda kwenyu.
\v 38 Jesu akamupindura, \add akati\add*: Ucharadzikira upenyu hwako ini here? Zvirokwazvo, zvirokwazvo, ndinoti kwauri: Jongwe haringatongoriri kusvikira wandiramba katatu.

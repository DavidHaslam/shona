\c 13
\s Jesu unoshambidza tsoka dzavadzidzi vake
\p
\v 1 Zvino mutambo wepasika usati wasvika, Jesu woziva kuti nguva yake yasvika, kuti abve munyika ino, aende kuna Baba, ada vake vaiva munyika, wakavada kusvikira pakuguma.
\v 2 Zvino chirairo chakati chapera, dhiabhorosi atoisa mumoyo maJudhasi Isikariyoti, waSimoni, kuti amutengese,
\v 3 Jesu achiziva kuti Baba vakapa zvinhu zvose mumaoko ake, uye kuti wakabva kuna Mwari uye kuti anoenda kuna Mwari,
\v 4 akasimuka pachirayiro, akabvisa nguvo dzake, akatora mucheka akamonera \add muchiuno\add*.
\v 5 Zvino akadira mvura mundiro, akatanga kushambidza tsoka dzevadzidzi, nekupusika nemucheka waakanga akazvisunga nawo.
\v 6 Akasvika kuna Simoni Petro, iye akati kwaari: Ishe, imwi moshambidza tsoka dzangu here?
\v 7 Jesu akapindura akati kwaari: Chandinoita ini hauzivi ikozvino; asi uchaziva shure kweizvi.
\v 8 Petro akati kwaari: Hamungatongoshambidzi tsoka dzangu nokusingaperi. Jesu akamupindura \add akati\add*: Kana ndisingakushambidzi, hauna mugove neni.
\v 9 Simoni Petro akati kwaari: Ishe dzirege kuva tsoka dzangu dzoga, asi maoko nemusorovo.
\v 10 Jesu akati kwaari: Wakashambidzwa haashaiwi \add chinhu\add* asi kushamba tsoka chete, asi wakachena zvakazara; imwi makachena asi kwete mose.
\v 11 Nekuti wakanga achiziva uyo waizomutengesa; naizvozvo wakati: Hamuna kuchena mose.
\v 12 Zvino wakati ashambidza tsoka dzavo, akatora nguvo dzake, agarazve pasi, akati kwavari: Munoziva zvandaita kwamuri here?
\v 13 Munondidaidza \add kuti\add* Mudzidzisi, uye: Ishe; munoreva zvakanaka, nekuti \add ndizvo\add* zvandiri.
\v 14 Zvino kana ini, Ishe noMudzidzisi, ndashambidza tsoka dzenyu, imwiwo munofanira kushambidzana tsoka dzenyu.
\v 15 Nekuti ndakupai muenzaniso, kuti muite imwi sezvandaita kwamuri.
\v 16 Zvirokwazvo, zvirokwazvo, ndinoti kwamuri: Muranda haazi mukuru kuna Ishe wake, uye wakatumwa \add haazi\add* mukuru kune wakamutuma.
\v 17 Kana muchiziva zvinhu izvi, makaropafadzwa kana muchizviita.
\v 18 Handirevi imwi mose; ini ndinoziva avo vandakasarudza; asi kuti rugwaro ruzadzisike, \add runoti\add*: Uyo unodya chingwa neni, wakandisimudzira chitsitsinho chake.
\v 19 Kubva ikozvino ndinokuudzai zvisati zvaitika, kuti kana zvichiitika, mugotenda kuti ndini.
\v 20 Zvirokwazvo, zvirokwazvo, ndinoti kwamuri: Unogamuchira ani nani wandinotuma, unogamuchireni, neunondigamuchira ini, unogamuchira wakandituma.
\s Jesu unovaudza kuti Judhasi unomupandukira
\p
\v 21 Jesu wakati areva kudaro akatambudzika mumweya, akapupura akati: Zvirokwazvo, zvirokwazvo, ndinoti kwamuri: Umwe wenyu uchanditengesa.
\v 22 Naizvozvo vadzidzi vakatarirana, vachikahadzika kuti wareva ani.
\v 23 Zvino kwakanga kwakasendama pachifuva chaJesu umwe wevadzidzi vake waidikamwa naJesu.
\v 24 Naizvozvo Simoni Petro akamuninira, kuti abvunze kuti ndiani waanoreva.
\v 25 Iye akasendama pachifuva chaJesu, akati kwaari: Ishe, ndiani?
\v 26 Jesu akapindura akati: Ndiye wandichapa chimedu kana ndaseva. Zvino wakati aseva chimedu, akapa kuna Judhasi Isikariyoti waSimoni.
\v 27 Zvino shure kwechimedu, Satani akapinda maari. Jesu ndokuti kwaari: Zvaunoita, ita uchikurumidza.
\v 28 Asi hakuna kune vakanga vagere pakudya, wakaziva kuti wakareverei izvozvi kwaari.
\v 29 Nekuti vamwe vakafunga \add kuti\add*, sezvo Judhasi aiva nechikwama, Jesu wakati kwaari: Tenga zvatinoda pamutambo; kana kuti ape varombo chimwe chinhu.
\v 30 Iye akati agamuchira chimedu, akabuda pakarepo; zvino hwakanga hwuri usiku.
\v 31 Naizvozvo wakati abuda Jesu akati: Ikozvino Mwanakomana womunhu wakudzwa, naMwari wakudzwa maari.
\v 32 kana Mwari akudzwa maari, Mwari uchamukudzawo maari, uchamukudza pakarepo.
\v 33 Vana vaduku, ndichiri nemwi chinguva chiduku. Muchanditsvaka, asi sezvandakareva kuvaJudha, \add ndichiti\add*: Kwandinoenda, imwi hamugoni kuuyako, ndinoreva saizvozvovo kwamuri.
\v 34 Murairo mutsva ndinopa kwamuri, kuti mudanane; sezvandakakudai, imwi mudananewo.
\v 35 Nekuda kweizvi vose vachaziva kuti muri vadzidzi vangu, kana mune rudo umwe kune umwe.
\v 36 Simoni Petro akati kwaari: Ishe, munoenda kupi? Jesu akamupindura, \add akati\add*: Kwandinoenda, haungagoni kunditevera ikozvino; asi uchanditevera pashure.
\v 37 Petro akati kwaari: Ishe, handigoni kukuteverai ikozvino nei? Ndicharadzika upenyu hwangu pasi nekuda kwenyu.
\v 38 Jesu akamupindura, \add akati\add*: Ucharadzikira upenyu hwako ini here? Zvirokwazvo, zvirokwazvo, ndinoti kwauri: Jongwe haringariri kusvikira wandiramba katatu.

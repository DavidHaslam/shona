\c 16
\s Jesu unovaudza zvoMweya Mutsvene nokuuya kwake
\p
\v 1 Zvinhu izvi ndakazvitaura kwamuri kuti murege kugumburwa.
\v 2 Vachakubudisai mumasinagoge; hongu nguva inouya, apo mumwe nomumwe unokuurayai uchati unobatira Mwari basa.
\v 3 Nezvinhu izvozvi vachazviita kwamuri, nokuti havana kuziva baba kana ini.
\v 4 Asi ndataura zvinhu izvi kwamuri, kuti kana nguva yasvika mugozvirangarira, kuti ndakakuudzai pamusoro pazvo. Handina kukuudzai izvi kubva pakutanga, nokuti ndaiva nemwi.
\v 5 Asi zvino ndinoenda kunowakandituma; hakunomumwe wenyu unondibvunza, \add achiti\add*: Munoendepiko?
\v 6 Asi nokuti ndareva zvinhu izvi kwamuri, kushungurudzika kwazadza moyo yenyu.
\v 7 Asi ini ndinokuudzai chokwadi: Zviri nani kwamuri kuti ndiende, nokuti kana ndisingaendi, Munyaradzi haangauyi kwamuri; asi kana ndikaenda, ndichamutumira kwamuri.
\v 8 Zvino kana asvika, uchagutsikanisa nyika pamusoro pezvivi, napamusoro pokururama, napamusoro pokutongwa;
\v 9 pamusoro pezvivi, nokuti havatendi kwandiri;
\v 10 pamusoro pokururama, nokuti ndinoenda kunaBaba vangu, hamuchazondionizve;
\v 11 pamusoro pokutongwa, nokuti muchinda wenyika ino watongwa.
\v 12 Ndichine zvizhinji zvokutaura kwamuri, asi hamugoni kuzvitakura zvino.
\v 13 Asi kana iye asvika, Mweya wechokwadi, uchakutungamirirai muchokwadi chose; nokuti haangatauri zvomusoro wake, asi choga choga chaanonzwa uchachitaura, uye uchakuudzai zvinouya.
\v 14 Uchandikudza, nokuti uchatora pane zvangu, uye ucha\add zvi\add*kumikidza kwamuri.
\v 15 Zvinhu zvose Baba zvavanazvo, ndezvangu; naizvozvo ndinoti: Uchatora pane zvangu, akaratidza kwamuri.
\v 16 Kwechinguvana hamuchazondioni; uyezve chinguvana muchandiona nokuti ndinoenda kunaBaba.
\v 17 Zvino \add vamwe\add* vavadzidzi vake vakataurirana \add vachiti\add*: Chinyiko ichi chaanoreva kwatiri: Kwechinguva chiduku, hamuchazondioni; uyezve kwechinguvana muchandiona, uye: Nokuti ndinoenda kunaBaba?
\v 18 Naizvozvo vakati: Chinyiko chaanoti: Chinguvana? Hatizivi chaanotaura.
\v 19 Jesu akaziva kuti vakanga vachida kumubvunza, akati kwavari: Munobvunzana here kuti ndati: Chinguvana hamuchazondioni, uyezve chinguvana muchandiona?
\v 20 Zvirokwazvo, zvirokwazvo, ndinoti kwamuri: Imwi mucharira nokuchema, asi nyika ichafara; uye imwi muchashungurudzika, asi kushungurudzika kwenyu kuchashandurwa kuve mufaro.
\v 21 Mukadzi kana achisununguka, unoshungurudzika, nokuti nguva yake yasvika; asi kana apona mwana muduku, haachafungizve kutambudzika, nokufara kuti munhu waponwa panyika.
\v 22 Naizvozvo nemwi zvino mune shungu; asi ndichakuonaizve, nomoyo yenyu ichafara; hakunomunhu ungakutorerai mufaro wenyu.
\v 23 Zvino nezuva iro hamungazondibvunzi chinhu. Zvirokwazvo, zvirokwazvo, ndinoti kwamuri: Chipi nechipi chamuchakumbira kunaBaba muzita rangu vachakupai.
\v 24 Kusvikira zvino hamuna kukumbira chinhu muzita rangu; kumbirai muchagamuchira, mufaro wenyu uzare.
\v 25 Zvinhu izvi ndataura kwamuri nemifananidzo, asi nguva inouya yandisingazotauri kwamuri nemifananidzo; asi ndichakuudzai pachena zvaBaba;
\v 26 Nezuva iro muchakumbira muzita rangu; handikuudziyi, kuti ndichakukumbirirai kunaBaba;
\v 27 nokuti Baba vamene vanokudai, nokuti imwi makandida, mukatenda kuti ini ndakabva kunaMwari.
\v 28 Ndakabuda kuna Baba, ndikauya panyika; ndinobvazve panyika, ndichienda kunaBaba.
\v 29 Vadzidzi vake vakati kwaari: Tarirai zvino motaura pachena, musingatauri nemadimikira.
\v 30 Zvino toziva zvirokwazvo kuti munoziva zvinhu zvose, hamutsvaki kuti munhu akubvunzei; naizvozvi tinotenda kuti makabuda kunaMwari.
\v 31 Jesu akavapindura \add akati\add*: Motenda zvino here?
\v 32 Tarirai, nguva inouya, hongu yatosvika, yamuchaparadzirwa, mumwe nomumwe kune zvake, muchandisiya ndiri ndoga; asi handizi ndoga, nokuti Baba vaneni.
\v 33 Ndakareva zvinhu izvi kwamuri, kuti muve norugare mandiri. Panyika muchava namatambudziko; asi tsungai moyo, ini ndakakunda nyika.

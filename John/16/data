\c 16
\s Jesu unovaudza zveMweya Mutsvene nekuuya kwake
\p
\v 1 Zvinhu izvi ndataura kwamuri kuti murege kugumburwa.
\v 2 Vachakudzingai mumasinagoge; hongu nguva inouya, apo umwe neumwe unokuurayai uchati unobatira Mwari basa.
\v 3 Uye zvinhu izvi vachazviita kwamuri, nekuti havana kuziva baba kana ini.
\v 4 Asi ndataura zvinhu izvi kwamuri, kuti kana nguva yasvika murangarire, kuti ndakakuudzai pamusoro pazvo. Handina kureva izvi kwamuri kubva pakutanga, nekuti ndaiva nemwi.
\v 5 Asi zvino ndinoenda kune wakandituma; hakuna umwe wenyu unondibvunza, \add achiti\add*: Munoenda kupi?
\v 6 Asi nekuti ndareva zvinhu izvi kwamuri, kushungurudzika kwazadza moyo yenyu.
\v 7 Asi ini ndinokuudzai chokwadi: Zviri nani kwamuri kuti ndiende, nekuti kana ndisingaendi, Munyaradzi haazouyi kwamuri; asi kana ndikaenda, ndichamutumira kwamuri.
\v 8 Zvino kana asvika, uchapwisa nyika pamusoro pechivi, nepamusoro pekururama, nepamusoro pemutongo;
\v 9 pamusoro pechivi, nekuti havatendi kwandiri;
\v 10 pamusoro pekururama, nekuti ndinoenda kuna Baba vangu, uye hamuchazondionizve;
\v 11 pamusoro pekutongwa, nekuti mutungamiriri wenyika ino watongwa.
\v 12 Ndichine zvizhinji zvekutaura kwamuri, asi hamugoni kuzvitakura ikozvino.
\v 13 Asi kana iye asvika, Mweya wechokwadi, uchakutungamirirai kuchokwadi chose; nekuti haangatauri zvemusoro wake, asi choga choga chaanonzwa uchachitaura, uye uchakupirai zvinouya.
\v 14 Uchandikudza, nekuti uchatora pane zvangu, uye ucha\add zvi\add*pira kwamuri.
\v 15 Zvinhu zvose Baba zvavanazvo, ndezvangu; naizvozvo ndinoti: Uchatora pane zvangu, akaratidza kwamuri.
\v 16 Kwechinguvana hamuchazondioni; uyezve chinguvana muchandiona nekuti ndinoenda kuna Baba.
\v 17 Zvino \add vamwe\add* vevadzidzi vake vakataurirana \add vachiti\add*: Chii ichi chaanoreva kwatiri: Kwechinguva chiduku, hamuchazondioni; uyezve kwechinguvana muchandiona, uye: Nekuti ini ndinoenda kuna Baba?
\v 18 Naizvozvo vakati: Chii chaanoti: Chinguvana? Hatizivi chaanotaura.
\v 19 Jesu akaziva kuti vakanga vachida kumubvunza, akati kwavari: Munobvunzana here kuti ndati: Chinguvana hamuchazondioni, uye chinguvana muchandiona?
\v 20 Zvirokwazvo, zvirokwazvo, ndinoti kwamuri: Imwi muchachema nekurira, asi nyika ichafara; uye imwi muchashungurudzika, asi shungu dzenyu kuchashandurwa kuve mufaro.
\v 21 Mukadzi kana achisununguka unoshungurudzika, nekuti nguva yake yasvika; asi kana apona rusvava, haacharangariri kutambudzika, nekufara kuti munhu waponwa panyika.
\v 22 Naizvozvo nemwi zvino mune shungu; asi ndichazokuonaizve, nomoyo yenyu ichafara; hakuna munhu ungakutorerai mufaro wenyu.
\v 23 Zvino nezuva iro hamunchazondibvunzi chinhu. Zvirokwazvo, zvirokwazvo, ndinoti kwamuri: Chipi nechipi chamuchakumbira kuna Baba muzita rangu vachakupai.
\v 24 Kusvikira zvino hamuna kukumbira chinhu muzita rangu; kumbirai muchagamuchira, mufaro wenyu uzare.
\v 25 Zvinhu izvi ndataura kwamuri nemifananidzo, asi nguva inouya yandisingazotauri kwamuri nemifananidzo; asi ndichakuudzai pachena zvaBaba;
\v 26 Nezuva iro muchakumbira muzita rangu; handikuudziyi, kuti ndichakukumbirirai kunaBaba;
\v 27 nekuti Baba vamene vanokudai, nekuti imwi makandida, mukatenda kuti ini ndakabva kunaMwari.
\v 28 Ndakabuda kuna Baba, ndikauya panyika; ndinobvazve panyika, ndichienda kunaBaba.
\v 29 Vadzidzi vake vakati kwaari: Tarirai zvino motaura pachena, musingatauri nemadimikira.
\v 30 Zvino toziva zvirokwazvo kuti munoziva zvinhu zvose, uye hamutsvaki kuti munhu akubvunzei; naizvozvi tinotenda kuti makabuda kuna Mwari.
\v 31 Jesu akavapindura \add akati\add*: Mava kutenda here?
\v 32 Tarirai, nguva inouya, hongu yatosvika, yamuchaparadzirwa, mumwe nomumwe kune zvake, muchandisiya ndiri ndoga; asi handizi ndoga, nekuti Baba vaneni.
\v 33 Ndakareva zvinhu izvi kwamuri, kuti muve norugare mandiri. Panyika muchava namatambudziko; asi tsungai moyo, ini ndakakunda nyika.

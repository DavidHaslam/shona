\c 11
\s Dambudziko regumi: Rufu rwamatangwe
\p
\v 1 Zvino Jehovha wakati kuna Mozisi: Ndichauisa dambudziko rimwezve pamusoro paFarao nepamusoro peEgipita, shure kweizvozvo achakuregai muende kubva pano; paachakuregai muende, zvirokwazvo achakudzingai mubve pano zvirokwazvo.
\v 2 Taura hako munzeve dzevanhu, kuti vakumbire, murume umwe neumwe kune wekwake, nemukadzi umwe neumwe kune wekwake, zvishongo zvesirivha nezvimhu zvendarama.
\v 3 Zvino Jehovha wakapa vanhu nyasha pameso evaEgipita. Uye murume Mozisi, wakange ari mukuru kwazvo munyika yeEgipita, pameso evaranda vaFarao, nepameso evanhu.
\p
\v 4 Zvino Mozisi wakati: Ndizvo zvinotaura Jehovha: Panenge pakati peusiku, ndichabudira pakati peEgipita;
\v 5 zvino dangwe rimwe nerimwe munyika yeEgipita richafa, kubva kudangwe raFarao richagara pachigaro chake cheushe, kusvikawo kudangwe remurandakadzi ari shure kweguyo, nematangwe ese ezvipfuwo.
\v 6 Uye pachava nekuchema kukuru panyika yese yeEgipita, kwakadaro sekusina kumbovapo, uye hakuchavi nekwadadarozve.
\v 7 Asi pavana vaIsraeri vese, imbwa haingafambisi rurimi rwayo, kubva kumunhu kusvika kuchipfuwo, kuti muzive kuti Jehovha anoparadzanisa pakati pevaEgipita naIsraeri.
\v 8 Nevaranda venyu vese ava vachaburukira kwandiri, vagondipfugamira, vachiti: Buda, iwe nerudzi rwako rwese rwunokutevera. Uye shure kweizvozvi ndichabuda. Zvino wakabuda kubva kuna Farao pakupfuta kwekutsamwa.
\p
\v 9 Jehovha ndokuti kuna Mozisi: Farao haangakuteererii, kuti zvishamiso zvangu zviwande munyika yeEgipita.
\v 10 Zvino Mozisi naAroni vakaita zvishamiso izvi zvese pamberi paFarao, asi Jehovha wakaomesa moyo waFarao, akasarega vana vaIsraeri vabude munyika yake.

\c 11
\s Dambudziko regumi: Rufu rwamatangwe
\p
\v 1 Zvino Jehovha akati kuna Mozisi: Ndichauisa dambudziko rimwezve pamusoro paFarao nepamusoro peEgipita, shure kweizvozvo achakuregai muende kubva pano; paachakuregai muende, zvirokwazvo achakudzingai mubve pano.
\v 2 Taura hako munzeve dzevanhu, kuti vakumbire, murume umwe neumwe kune wekwake, nemukadzi umwe neumwe kune wekwake, zvinhu zvesirivha nezvimhu zvendarama.
\v 3 Zvino Jehovha wakapa vanhu nyasha pameso evaEgipita. Uye murume Mozisi, wakange ari mukuru kwazvo munyika yeEgipita, pamberi pevaranda vaFarao, nepamberi pevanhu.
\p
\v 4 Zvino Mozisi wakati: Ndizvo zvinotaura Jehovha: Panenge pakati peusiku, ndichabudira pakati peEgipita;
\v 5 zvino dangwe rimwe nerimwe munyika yeEgipita richafa, kubva kudangwe raFarao richagara pachigaro chake cheushe, kusvikawo kudangwe remurandakadzi ari shure kweguyo, nematangwe ese ezvipfuwo.
\v 6 Uye pachava nekuchema kukuru panyika yese yeEgipita pachava nokuchema kukuru, kwakadaro hakuna kumbovapo, uye hakungazovipozve.
\v 7 Asi pakati pavana vaIsraeri vose, pakati pavanhu kana zvipfuwo, hapangavi nembwa ichasimudza rurimi rwayo; kuti muzive kuti Jehovha akatsaura pakati pavaEgipita navaIsraeri.
\v 8 Navaranda venyu vese ava vachaburukira kwandiri, vachandipfugamira, vachiti, Ibvai henyu, navanhu vese vanokuteverai; shure kwaizvozvo ndichabuda. Akabuda pamberi, paFarao, akatsamwa kwazvo.
\p
\v 9 Jehovha akati kuna Mozisi, Farao haangakuteerereyi kuti zvishamiso zvangu zviwanzwe panyika yeEgipita.
\v 10 Mozisi naAroni vakaita zvishamiso zviya zvese pamberi paFarao, asi Jehovha akaomesa moyo waFarao, akasatendera vana vaIsraeri kubva munyika yake.

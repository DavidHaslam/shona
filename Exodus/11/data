\c 11
\s Dambudziko regumi: Rufu rwematangwe
\p
\v 1 Zvino Jehovha wakati kuna Mozisi: Ndichauisazve rimwe dambudziko pamusoro paFarao nepamusoro peEgipita\x + 4.23.\x*; shure kweizvozvo achakuregai muende kubva pano; paacharega \add mu\add*ende, zvirokwazvo achakudzingai mubve pano zvakazara\x + 12.31,33,39.\x*.
\v 2 Taura hako munzeve dzevanhu, kuti vakumbire umwe neumwe kune wekwake, nemukadzi umwe neumwe kune wekwake, zvinhu zvesirivha nezvinhu zvegoridhe\x + 3.22; 12.35.\x*.
\v 3 Zvino Jehovha wakapa vanhu nyasha pameso eVaEgipita\x + 3.22; 12.35.\x*. Uye murume Mozisi wakava mukuru kwazvo munyika yeEgipita pameso evaranda vaFarao nepameso evanhu.
\p
\v 4 Zvino Mozisi wakati: Anoreva seizvi Jehovha: Panenge pakati peusiku ndichabudira pakati peEgipita\x + 12.29. Amo. 4.10.\x*;
\v 5 zvino dangwe rose munyika yeEgipita richafa, kubva kudangwe raFarao richagara pachigaro chake cheushe, kusvika kudangwe remurandakadzi ari shure kweguyo, nedangwe rose rezvipfuwo\x + Vato. 16.21. Mat. 24.41.\x*.
\v 6 Uye kuchava nekuchema kukuru munyika yose yeEgipita, kwakadaro sekusina kumbovapo, uye kwakadaro sekusingazovipozve\x + 12.30. Amo. 5.16,17.\x*.
\v 7 Asi pavana vaIsraeri vose imbwa haingarodzi rurimi rwayo\x + Josh. 10.21.\x*, kubva kumunhu kusvika kuchipfuwo; kuti muzive kuti Jehovha anoisa mutsauko pakati peVaEgipita naIsraeri\x + 8.22; 9.4.\x*.
\v 8 Nevaranda vako vose ava vachaburukira kwandiri, vagondifugamira vachiti: Buda, iwe nerudzi rwese rwunokutevera. Uye shure kweizvozvi ndichabuda\x + 12.33.\x*. Zvino wakabuda kubva kuna Farao mukupfuta kwekutsamwa.
\p
\v 9 Jehovha ndokuti kuna Mozisi: Farao haangakuteererii\x + 3.19; 7.4; 10.1.\x*, kuti zvishamiso zvangu zviwande munyika yeEgipita\x + 7.3.\x*.
\v 10 Zvino Mozisi naAroni vakaita zvishamiso izvi zvose pamberi paFarao; asi Jehovha wakaomesa moyo waFarao, kuti asarega vana vaIsraeri vabude munyika yake\x + 10.20.\x*.
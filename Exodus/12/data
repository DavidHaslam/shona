\c 12
\s VaIsraeri vanorairwa kudya Pasika
\p
\v 1 Zvino Jehovha wakataura kuna Mozisi nekuna Aroni munyika yeEgipita achiti:
\v 2 Mwedzi uno uchava kwamuri kutanga kwemwedzi, uchava mwedzi wekutanga wegore kwauri..
\v 3 Taurai kuungano yese yaIsraeri, muchiti: Neregumi remwedzi, vachazvitorera murume umwe neumwe gwayana zvichienderana neimba yemadzibaba, gwayana paimba.
\v 4 Uye kana imba iri dikisa pagwayana, iye nemuvakidzani wake anotevera paimba yake ngavatore zvichienderana neuwandu hwemweya; murume umwe neumwe zvichienderana nemadyiro ake, muchavagovera gwayana.
\v 5 Gwayana renyu richava rakakwana, mukono wegore rimwe; muchatora kubva pamakwai kana kubva pambudzi.
\v 6 Zvino murichengete kusvika pazuva regumi nemana remwedzi iwoyo, zvino ungano yese yeboka raIsraeri ichariuraya madekwani.
\v 7 Zvino vachatora paropa, vagoriisa pamagwatidziro maviri \add egonhi\add*, nepachivivo pamusoro pedzimba mavachadyira.
\v 8 Zvino vachadya nyama muusiku ihwohwo, yakagochwa nemoto, nechingwa chisina kuviriswa, nezvinovava, vachadya.
\v 9 Musadya pairi iri mbishi kana yakatongobikwa mumvura, asi yakagochwa nemoto musoro waro nemakumbo aro uye nezvemukati zvaro.
\v 10 Uye musasiya chimwe charo kusvika mangwanani; uye zvinosara zvaro kusvika mangwana muchapisa nemoto.
\v 11 Uye saizvozvo mucharidya; zviuno zvenyu zvakasungwa, manyatera enyu mutsoka dzenyu, uye tsvimbo yenyu muruoko rwenyu, uye mucharidya muchikurumidza; iPasika yaJehovha.
\p
\v 12 Nokuti ndichagura nepakati penyika yeEgipita usiku huno, uye ndicharova matangwe ese munyika yeEgipita, kubva kumunhu kusvika kuchipfuwo; uye ndichaita mutongo kuvamwari vese veEgipita; ini ndiri Jehovha.
\v 13 Zvino ropa richava kwamuri chiratidzo, pamusoro pedzimba mamuri, uye pandinoona ropa, ndichakupfuurai, uye dambudziko harichavi pamusoro penyu kukuparadzai pandinorova nyika yeEgipita.
\v 14 Zvino zuva rino richava kwamuri chirangaridzo, uye mucharichengeta, mabiko kuna Jehovha mumazera enyu ese, mucharichengeta ave mabiko chive chimiso rinhi narinhi.
\p
\v 15 Mazuva manomwe muchadya chingwa chisina kuviriswa, nezuva rekutanga muchabvisa mbiriso kubva mudzimba dzenyu; nokuti ani nani anodya chingwa chakaviriswa kubva pazuva rekutanga kusvika zuva rechinomwe, mweya uyo ucharashwa kubva kuna Israeri.
\v 16 Nezuva rekutanga munofanira kuita ungano tsvene, uye nezuva rechinomwe ungano tsvenezve; nemazuva iwayo mabasa ese ngaarege kuitwa, asi zvinodyiwa nemunhu umwe neumwe zvingagadzirwa nemwi, izvozvo chete.
\v 17 Zvino muchachengetedza \add mutambo\add* wezvingwa zvisina kuviriswa, nokuti nezuva ireri ndakabudisa hondo dzenyu kubva panyika yeEgipita; naizvozvo muchachengetedza zuva iri mumazera enyu nechimiso rinhi narinhi.
\v 18 Mu\add mwedzi\add* wekutanga nezuva regumi nemana remwedzi, madekwani, muchadya chingwa chisina kuviriswa kusvika pazuva remakumi maviri nerimwe remwedzi madekwani.
\v 19 Mazuva manomwe hakuwanikwi mbiriso mudzimba dzenyu, nokuti ani nani anodya chakaviriswa, nemweya uyo uchagurwa kubva paungano yevaIsraeri, kana angava mweni kana wakaberekerwa munyika.
\v 20 Musadya chinhu chakaviriswa mumisha yenyu yese. Muchadya chingwa chisina kuviriswa.
\p
\v 21 Zvino Mozisi wakadana vakuru vese vaIsraeri, ndokuti kwavari: Kwevai muzvitorere gwayana zvichienderana nemhuri dzenyu, mugobaya Pasika.
\v 22 Zvino muchatora sumbu rehisopi*, mugonyika muropa riri mumudziyo, uye muzodze chivivo nemagwatidziro maviri neropa riri mumudziyo; uye hakuna wenyu achabuda pamukova weimba yake kusvika mangwanani.
\v 23 Nokuti Jehovha achapfuura kurova vaEgipita; zvino paachaona ropa pachivivo, nemagwatidziro maviri, Jehovha achapfuura pamusoro pemukova uyu, uye hatenderi muparadzi kupinda mudzimba dzenyu ku\add zo\add*rova.
\v 24 zvino muchachengetedza chinhu ichi chive chimiso kwamuri nekuvanakomana venyu rinhi narinhi.
\v 25 Zvino zvichaitika pamuchasvika kunyika Jehovha yaachakupai, sezvaakavimbisa, kuti muchachengetedza kushumira uku.
\v 26 Uye zvichaitika, vana venyu pavachati kwamuri: Kushumirai uku kwamunako?
\v 27 Kuti muchati: Chibairo chePasika kuna Jehovha, iye wakapfuura pamusoro pedzimba dzevana vaIsraeri muEgipita, paakarova vaEgipita, ndokununura dzimba dzedu. Zvino vanhu vakakotamisa musoro ndokunamata.
\v 28 Zvino vana vaIsraeri vakaenda, ndokuita Jehovha sezvaakange araira Mozisi naAroni, vakaita saizvozvo.
\p
\v 29 Zvino zvakaitika, kuti pakati peusiku Jehovha wakarova matangwe ese panyika yeEgipita, kubva kudangwe raFarao aizogara pachigaro chake cheushe kusvikira padangwe remusungwa wakange ari muchitokisi, nematangwe ese ezvipfuwo.
\v 30 Zvino Farao wakamuka muusiku, iye nevaranda vake vese, nevaEgipita vese, zvino kwakava nekuchema kukuru muEgipita; nokuti hakuna imba makange musina umwe wakafa.
\v 31 Zvino wakadana Mozisi naAroni pausiku, ndokuti: Simukai, ibvai pakati pevanhu vangu, zvese imwi nevana vaIsraeri; zvino endai mushumire Jehovha sekutaura kwenyu.
\v 32 Toraiwo makwai enyu nemombe dzenyu, sezvamakataura, muende, muropafadzewo neni.
\p
\v 33 VaEgipita ndokukurudzira vanhu, vachikurumidza kuvabudisa panyika, nokuti vakati: Tese tafa!
\v 34 Vanhu ndokutora mukanyiwa wavo usati waviriswa, midziyo yavo yekukanyira yakasungirirwa munguvo dzavo pamafudzi avo.
\v 35 Vana vaIsraeri ndokuita maererano neshoko raMozisi; ndokukumbira kuva Egipita zvishongo zvesirivha, nezvishongo zvegoridhe, nenguvo.
\v 36 Jehovha ndokupa vanhu nyasha pameso evaEgipita, kusvika vavapa; zvino vakapamba vaEgipita.
\p
\v 37 Zvino vana vaIsraeri vakasimuka kubva paRamasesi kuenda Sukoti, vanenge varume mazana matanhatu ezvuru vanetsoka pasina vana.
\v 38 Nechaunga chevakasangana-sangana chakakwirawo navo, nemakwai nemombe, zvipfuwo zvizhinji-zhinji.
\v 39 Zvino vakabika zvingwa zvisina kuviriswa nemukanyiwa wavakange vabuda nawo paEgipita, nokuti wakange usina kuviriswa; nokuti vakadzingwa muEgipita, uye vakasagona kunonoka, uye havana kuzvigadzirira mbuva.
\p
\v 40 Zvino nguva yekagara kwevana vaIsraeri muEgipita yakange iri makore mazana mana nemakumi matatu.
\v 41 Zvino zvakaitika pakupera kwemakore mazana mana nemakumi matatu, nemusi iwoyo, zvakaitika kuti hondo dzese dzaJehovha dzakabuda kubva munyika yeEgipita.
\v 42 Usiku hwemirindiro kuna Jehovha, kuvabudisa kubva munyika yeEgipita. Ihu usiku kuna Jehovha hwemirindiro kuvana vese vaIsraeri mumazera avo.
\p
\v 43 Jehovha akatiwo kuna Mozisi naAroni: Ichi chimiso chePasika: Hakuna muenzi angaidya.
\v 44 Asi muranda wemunhu umwe neumwe wakatengwa nemari, kana wamudzingisa, ipapo achadya pairi.
\v 45 Mutorwa uye muranda anoripirwa haangadyi pairi.
\v 46 Ichadyirwa muimba imwe; haufaniri kutakurira kunze kweimba zvenyama, uye usavhuna pfupa rayo.
\v 47 Ungano yese yaIsraeri ichaichengetedza.
\v 48 Zvino kana muenzi agere newe achida kuchengetedza Pasika yaJehovha, vanhurume vake vese ngavadzingiswe, uye ipapo ngaaswedere aichengetedze; zvino achava sewakaberekwa panyika; nokuti hakuma munhu asina kudzingiswa achadya pairi.
\v 49 Murairo umwe uchava kune wakaberekerwa mumusha nekumuenzi agere pakati penyu semuenzi.
\v 50 Zvino vese vana vaIsraeri vakaita saizvozvo Jehovha zvaakaraira Mozisi naAroni.
\v 51 Zvino zvakaitika nezuva iroro, Jehovha wakabudisa vana vaIsraeri panyika yeEgipita nehondo dzavo.

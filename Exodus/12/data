\c 12
\s VaIsraeri vanorairwa kudya pasika
\p
\v 1 Zvino Jehovha wakataura kuna Mozisi nekuna Aroni munyika yeEgipita, achiti:
\v 2 Kwamuri mwedzi uno kutanga kwemwedzi, uve kutanga kwemwedzi kwamuri.
\v 3 Taurai kuungano yese yaIsraeri, muchiti: Neregumi remwedzi uno vachazvitorera umwe neumwe gwayana zvichienderana neimba yemadzibaba, gwayana paimba.
\v 4 Uye kana imba iri dikisa pagwayana, iye nemuvakidzani wake ari pedo paimba yake ngaatore zvichienderana neuwandu hwemweya; umwe neumwe zvichienderana nemadyiro ake, muchavaverengera gwayana.
\v 5 Gwayana renyu richava rakakwana, mukono wegore rimwe; muchatora kubva pamakwai kana kubva pambudzi.
\v 6 Zvino mucharichengeta kusvika zuva regumi nemana remwedzi uyu; zvino ungano yese yeboka raIsraeri ichariuraya madekwani.
\v 7 Zvino vachatora paropa, vagoisa pamagwatidziro maviri \add egonhi\add* nepachivivo padzimba mavacharidyira.
\v 8 Zvino vachadya nyama muusiku uhu, yakagochwa nemoto, nechingwa chisina kuviriswa, nezvinovava, vachaidya.
\v 9 Musadya pairi iri mbishi kana yakatongobikwa mumvura, asi yakagochwa \add ne\add*moto musoro waro pamwe nemakumbo aro uye nezvemukati zvaro.
\v 10 Uye musasiya chimwe charo kusvika mangwanani; uye zvinosara zvaro kusvika mangwanani muchapisa nemoto.
\p
\v 11 Uye seizvi mucharidya; zviuno zvenyu zvakasungwa, shangu dzenyu mutsoka dzenyu, uye tsvimbo yenyu muruoko rwenyu, uye mucharidya mukukurumidza; iPasika yaJehovha.
\v 12 Nokuti ndichagura nemunyika yeEgipita usiku huno, uye ndicharova matangwe ese munyika yeEgipita, kubva kumunhu kusvika kuchipfuwo; uye ndichaita mutongo kuvamwari vese veEgipita; ini ndiri Jehovha.
\v 13 Zvino ropa richava kwamuri chiratidzo padzimba mamuri, uye pandinoona ropa, ndichakupfuurai, uye dambudziko harichavi pamusoro penyu ku\add ku\add*paradza\add i\add* pandinorova nyika yeEgipita.
\v 14 Zvino zuva rino richava kwamuri chirangaridzo, uye mucharichengeta rive mabiko kuna Jehovha mumazera enyu ese, mucharichengeta chive chimiso rinhi narinhi.
\v 15 Mazuva manomwe muchadya chingwa chisina kuviriswa, uye zuva rekutanga muchabvisa mbiriso kubva mudzimba dzenyu; nokuti ani nani anodya chingwa chakaviriswa kubva pazuva rekutanga kusvika zuva rechinomwe, mweya uyo uchagurwa ubve kuna Israeri.
\v 16 Nezuva rekutanga munofanira kuita ungano tsvene, uye nezuva rechinomwe ungano tsvenezve; nemazuva iwayo mabasa ese ngaarege kuitwa, asi zvinodyiwa nemunhu umwe neumwe zvingagadzirwa nemwi, izvozvo chete.
\v 17 Zvino muchachengetedza \add mutambo\add* wezvingwa zvisina kuviriswa, nokuti nezuva ireri ndakabudisa hondo dzenyu kubva panyika yeEgipita; naizvozvo muchachengetedza zuva iri mumazera enyu nechimiso rinhi narinhi.
\v 18 Mu\add mwedzi\add* wekutanga nezuva regumi nemana remwedzi madekwani muchadya chingwa chisina kuviriswa kusvika pazuva remakumi maviri nerimwe remwedzi madekwani.
\v 19 Mazuva manomwe hakuwanikwi mbiriso mudzimba dzenyu, nokuti ani nani anodya chakaviriswa, nemweya uyo uchagurwa kubva paungano yevaIsraeri, kana angava mweni kana wekuberekwa munyika.
\v 20 Musadya chinhu chakaviriswa; mumisha yenyu yese muchadya chingwa chisina kuviriswa.
\p
\v 21 Zvino Mozisi wakadana vakuru vese vaIsraeri, ndokuti kwavari: Kwevai muzvitorere gwayana zvichienderana nemhuri dzenyu, mugobaya Pasika.
\v 22 Zvino muchatora sumbu rehisopi*, mugonyika muropa riri mubheseni*, uye musvitse chivivo nemagwatidziro maviri neropa riri mubheseni; uye hakuna wenyu achabuda pamukova weimba yake kusvika mangwanani.
\v 23 Nokuti Jehovha achapfuura kurova vaEgipita; zvino paachaona ropa pachivivo, nemagwatidziro maviri, Jehovha achapfuura pamusoro pemukova uyu, uye hatenderi muparadzi kupinda mudzimba dzenyu kuti arove.
\v 24 Zvino muchachengetedza chinhu ichi chive chimiso kwamuri nekuvanakomana venyu rinhi narinhi.
\v 25 Zvino zvichaitika pamuchasvika kunyika Jehovha yaachakupai, sezvaakavimbisa, kuti muchachengetedza kushumira uku.
\v 26 Uye zvichaitika, vana venyu pavachati kwamuri: Kushumirai kwamunako?
\v 27 Kuti muchati: Chibairo chePasika yaJehovha, iye wakapfuura pamusoro pedzimba dzevana vaIsraeri muEgipita, paakarova vaEgipita, ndokununura dzimba dzedu. Zvino vanhu vakakotamisa musoro ndokunamata.
\v 28 Zvino vana vaIsraeri vakaenda, ndokuita Jehovha sezvaakange araira Mozisi naAroni, vakaita saizvozvo.
\p
\v 29 Zvino zvakaitika, kuti pakati peusiku Jehovha wakarova matangwe ese panyika yeEgipita, kubva kudangwe raFarao aizogara pachigaro chake cheushe kusvikira padangwe remusungwa wakange ari muchitokisi, nematangwe ese ezvipfuwo.
\v 30 Zvino Farao wakamuka muusiku, iye nevaranda vake vese nevaEgipita vese, zvino kwakava nekuchema kukuru muEgipita, nokuti hakuna imba makange musina umwe wakafa.
\v 31 Zvino wakadana Mozisi naAroni pausiku, ndokuti: Simukai, ibvai pakati pevanhu vangu, zvese imwi nevana vaIsraeri, muendai mushumire Jehovha sekutaura kwenyu.
\v 32 Toraiwo makwai enyu nemombe dzenyu sezvamakataura, muende, muropafadzewo neni.
\v 33 VaEgipita ndokusimbisa vanhu, vachikurumidzisa kuvabudisa panyika, nokuti vakati: Tese tafa!
\v 34 Vanhu ndokutora mukanyiwa wavo usati waviriswa, midziyo yavo yekukanyira yakasungirirwa munguvo dzavo pamafudzi avo.
\v 35 Vana vaIsraeri ndokuita maererano neshoko raMozisi; ndokukumbira kuvaEgipita zvishongo zvesirivha, nezvishongo zvegoridhe, nenguvo.
\v 36 Jehovha ndokupa vanhu nyasha pameso evaEgipita, kusvika vavapa; zvino vakapamba vaEgipita.
\p
\v 37 Zvino vana vaIsraeri vakasimuka kubva paRamasesi kuenda kuSukoti, vanenge varume mazana matanhatu ezvuru netsoka pasina vana.
\v 38 Nechaunga chevakasangana-sangana chakakwirawo navo, nemakwai nemombe, zvipfuwo zvizhinji-zhinji.
\v 39 Zvino vakabika zvingwa zvisina kuviriswa pamukanyiwa wavakange vabuda nawo kubva paEgipita, nokuti wakange usina kuviriswa; nokuti vakadzingwa muEgipita, uye vakasagona kunonoka, uye havana kuzvigadzirira mbuva.
\p
\v 40 Zvino nguva yekagara kwevana vaIsraeri yavakagara muEgipita yakange iri makore mazana mana nemakumi matatu.
\v 41 Zvino zvakaitika pakupera kwemakore mazana mana nemakumi matatu, uye zuva iroro zvakaitika kuti hondo dzese dzaJehovha dzakabuda kubva munyika yeEgipita.
\v 42 Usiku hwemirindiro kuna Jehovha pakuvabudisa kubva munyika yeEgipita. Ihu usiku hwaJehovha hwemirindiro kuvana vese vaIsraeri mumazera avo.
\p
\v 43 Zvino Jehovha wakati kuna Mozisi naAroni: Ichi chimiso chePasika: Hakuna muenzi angaidya.
\v 44 Asi muranda wemunhu umwe neumwe wakatengwa nemari, kana wamudzingisa, ipapo achadya pairi.
\v 45 Mutorwa uye muranda anoripirwa haangadyi pairi.
\v 46 Ichadyirwa muimba imwe; haufaniri kutakurira kunze kweimba zvenyama, uye usavhuna pfupa rayo.
\v 47 Ungano yese yaIsraeri ichaichengetedza.
\v 48 Zvino kana muenzi agere newe semutorwa achida kuchengetedza Pasika kuna Jehovha, vanhurume vake vese ngavadzingiswe, uye ipapo ngaaswedere aichengetedze; zvino achava sewakaberekwa panyika; nokuti hakuma munhu asina kudzingiswa achadya pairi.
\v 49 Murairo umwe uchava kune wakaberekerwa mumusha nekumuenzi agere pakati penyu semutorwa.
\v 50 Vana vese vaIsraeri vakaita saizvozvo Jehovha zvaakaraira Mozisi naAroni, vakaita saizvozvo.
\v 51 Zvino zvakaitika nezuva iroro, Jehovha wakabudisa vana vaIsraeri panyika yeEgipita nehondo dzavo.

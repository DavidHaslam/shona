\c 20
\s Mirairo ine gumi
\p
\v 1 Zvino Mwari wakataura mashoko awa ese, achiti:
\p
\v 2 Ndiri Jehovha Mwari wako wakakubvisa munyika yeEgipita, muimba yeuranda.
\p
\v 3 Usava nevamwe vamwari mberi kwangu.
\p
\v 4 Usazviitira chifananidzo chakavezwa, kana mufananidzo upi wechiri kudenga kumusoro, kana wechiri panyika pasi, kana wechiri mumvura pasi penyika.
\v 5 Usazvikotamira, usazvishumira; nokuti ini Jehovha Mwari wako, ndiri Mwari ane godo; ndinoverengera kuipa kwemadzibaba pavana, kusvikira kurudzi rwechitatu nerwechina rwevanondivenga;
\v 6 asi ndichiitira nyasha zvuru zvevanondida, uye vachichengeta mirairo yangu.
\p
\v 7 Usatora zita raJehovha Mwari wako pasina; nokuti Jehovha haangamuregi asina mhosva iye anotora zita rake pasina.
\p
\v 8 Rangarira zuva resabata, kurichengeta rive dzvene.
\v 9 Mazuva matanhatu uchashanda, uye uite mabasa ako ese;
\v 10 asi zuva rechinomwe isabata raJehovha Mwari wako; usabata chero mabasa ripi \add naro\add*, iwe nemwanakomana wako, nemwanasikana wako, muranda wako nemurandakadzi wako nezvipfuwo zvako nemweni wako ari mukati memasuwo ako.
\v 11 Nokuti nemazuva matanhatu Jehovha wakaita matenga nenyika, gungwa nezvese zviri mazviri, ndokuzorora pazuva rechinomwe; naizvozvo Jehovha wakaropafadza zuva resabata akariita dzvene.
\p
\v 12 Kudza baba vako namai vako, kuti mazuva ako arebe panyika Jehovha Mwari wako yaanokupa.
\p
\v 13 Usauraya.
\p
\v 14 Usapomba.
\p
\v 15 Usaba.
\p
\v 16 Usapupurira uchapupu hwenhema wekwako.
\p
\v 17 Usachiva imba yewekwako, usachiva mukadzi wewekwako, kana muranda wake, nemurandakadzi wake, nenzombe yake, nembongoro yake, uye kana chii chewekwako.
\p
\v 18 Vanhu vese ndokuona mitinhiro nemheni nenzwi rehwamanda, negomo rinopfungaira utsi, zvino vanhu vakati va\add zvi\add*ona, vakadedera, vakamira kure.
\v 19 Zvino vakati kuna Mozisi: Imwi chitaurai nesu, uye tichanzwa; asi Mwari ngaarege kutaura nesu, zvimwe tingafa.
\v 20 Mozisi ndokuti kuvanhu: Musatya; nokuti Mwari wauya kuti akuedzei, uye kuti kumutya kuve pamberi pezviso zvenyu, kuti murege kutadza.
\v 21 Vanhu ndokumira kure; asi Mozisi wakaswedera kurima guru kwakange kuna Mwari.
\p
\v 22 Jehovha ndokuti kuna Mozisi: Uchareva seizvi kuvana vaIsraeri: Imwi makaona kuti ndakataura nemwi ndiri kumatenga.
\v 23 Musaita pamwe neni vamwari vesirivha, uye musazviitira vamwari vendarama.
\v 24 Undiitire aritari yevhu, ugobaira pamusoro payo zvipiriso zvako zvinopiswa nezvipiriso zvako zvekuyananisa, makwai ako nenzombe dzako. Panzvimbo imwe neimwe pandichaita zita rangu rirangarirwe ndichauya kwauri ndigokuropafadza.
\v 25 Asi kana ukandiitira aritari yemabwe, urege kuivaka ne\add mabwe\add* akavezwa, nokuti kana ukasimudzira mbezo yako pamusoro paro, warisvibisa.
\v 26 Rega kukwirawo kuaritari yangu nemitanho, kuti kushama kwako kurege kufukurwa pamusoro paro.

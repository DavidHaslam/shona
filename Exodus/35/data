\c 35
\s Vanhu vanouya nezvipo zvokuvaka Tabhenakeri nazvo
\p
\v 1 Zvino Mozisi wakaunganidza ungano yese yevana vaIsraeri, ndokuti kwavari: Awa mashoko Jehovha aakaraira kuti \add mu\add*aite.
\v 2 Mzuva matanhatu basa ngariitwe, asi zuva rechinomwe rive kwamuri dzvene, sabata rekuzorora kuna Jehovha; ani nani anobata basa naro achaurawa.
\v 3 Musavesa moto mumisha yenyu yese nezuva resabata.
\p
\v 4 Mozisi ndokutaura kuungano yese yevana vaIsraeri achiti: Ndicho chinhu Jehovha chaakaraira achiti:
\v 5 Torai pakati penyu chipo kuna Jehovha; ani nani ane moyo unoda, ngaauye nacho, chipo chaJehovha, goridhe, nesirivha, nendarira,
\v 6 nezveruvara rwedenga, nezveruvara rwehute, nezvitsvuku, nemicheka yakaisvonaka, nemvere dzembudzi,
\v 7 nematehwe emakondobwe akapendwa zvitsvuku, nematehwe ezvikumba, nematanda emuakasia,
\v 8 nemafuta emwenje, nezvinonhuhwira zvemafuta ekuzodza, nezvezvipfungaidzo zvinonhuwhira,
\v 9 nemabwe eonikisi, nemabwe ekuiswa paefodhi nepahombodo yechipfuva.
\v 10 Nevese vane moyo yakachenjera pakati penyu vachauya, vagoita zvese Jehovha zvaakaraira:
\v 11 Tabhenakeri, tende rayo, nechifukidzo chayo, zvikorekedzo zvayo, nemapuranga ayo, mbariro dzayo, mbiru dzayo, nezvigadziko zvayo;
\v 12 areka, nezvitsikiso zvayo, chigaro chengoni, nevheiri rekufukidza;
\v 13 tafura, nezvitsikiso zvayo, nemidziyo yadzo yese, nechingwa chekuratidza;
\v 14 nechigadziko chemwenje wechivhenekeso, nemidziyo yacho, nemwenje yacho, nemafuta echivhenekeso,
\v 15 nearitari yezvipfungaidzo zvinonhuhwira, nezvitsikiso zvayo, nemafuta ekuzodza, nezvipfungaidzo zvinonhuhwira, nechiremberedzwa chemukova pamukova wetabhenakeri;
\v 16 aritari yezvipo zvekupiswa, nesefa yendarira, zvitsikiso zvayo, nemidziyo yayo yese; dhishi, nechigadziko charo;
\v 17 zviremberedzwa zveruvanze, mbiru dzazvo, nezvigadziko zvadzo, nechiremberedzwa chesuwo reruvanze;
\v 18 mbambo dzetabhenakeri, nembambo dzeruvanze, netambo dzadzo;
\v 19 nguvo dzebasa rakarukwa dzekushumira panzvimbo tsvene, nguvo tsvene dzaAroni mupristi, nenguvo dzevanakomana vake dzekushumira pabasa reupristi.
\p
\v 20 Zvino ungano yese yevana vaIsraeri yakabva pamberi paMozisi.
\v 21 Zvino vakauya umwe neumwe wemoyo wake wakamumutsa, neumwe neumwe wemweya wake wakamutendesa, vakauya nechipo chaJehovha kubasa retende rekusangana nekubasa raro rese, nerenguvo tsvene.
\v 22 Zvino vakauya varume pamwe nevakadzi, vese vaiva nemoyo inoda, vakauya nezvishongo, nezvindori zvenzeve, nezvindori zvekusimbisa, nezvishongo zvamaoko, zvinhu zvese zvegoridhe; nemunhu wese wakapa chipo chegoridhe kuna Jehovha.
\v 23 Zvino murume umwe neumwe wakawanikwa ane zveruvara rwedenga, nezveruvara rwehute, nezvitsvuku, nemicheka yakaisvonaka, nemvere dzembudzi, nematehwe emakondobwe akapendwa zvitsvuku, nematehwe ezvikumba, wakazviuisa.
\v 24 Umwe neumwe wakapa chipo chesirivha nendarira wakauya nechipo chaJehovha; neumwe neumwe wakawanikwa ane matanda emuakasia ebasa ripi neripi reshumiro wakauisa.
\v 25 Nevakadzi vese vaiva nemoyo yakachenjera vakaruka nemaoko avo, vakauisa zvavakange varuka, zveruvara rwedenga, zveruvara rwehute, zvitsvuku, nemicheka yakaisvonaka.
\v 26 zvino vakadzi vese vemoyo yavo yakavamutsira muuchenjeri vakaruka \add mvere\add* dzembudzi.
\v 27 Nevatungamiriri vakauya nemabwe eonikisi, nemabwe ekuisa eefodhi, neehombodo yechipfuva,
\v 28 nezvinonhuhwira, nemafuta echivhenekeso, nezvemafuta ekuzodza, neezvipfungaidzo zvinonhuwhira kwazvo.
\v 29 Vana vaIsraeri vakauya nechipo chechido kuna Jehovha; murume umwe neumwe nemukadzi wemoyo wake wakamutendesa kuvigira zvebasa rimwe nerimwe Jehovha raakaraira kuitwa neruoko rwaMozisi.
\p
\v 30 Mozisi ndokuti kuvana vaIsraeri: Tarirai, Jehovha wakadana nezita Bhezareeri, mwanakomana waUri, mwanakomana waHuri, werudzi rwaJudha,
\v 31 ndokumuzadza neMweya waMwari muuchenjeri, mukunzwisisa nemuruzivo uye mubasa ripi neripi,
\v 32 kuti afunge mano eumhizha, kubata negoridhe, uye nesirivha, uye nendarira,
\v 33 nemukuveza mabwe ekuisa, nekuveza matanda, nekugona kubata mabasa ese eumhizha.
\v 34 Uye wakaisa mumoyo make kudzidzisa, uye iye naOhoriabhu mwanakomana waAhisamaki, werudzi rwaDhani.
\v 35 Akavazadza nenjere dzemoyo, kubata basa rese, remufombori wemabwe, neebasa reumhizha, neremusoni wezvakarukwa zveruvara rwedenga, nezveruvara rwehute, nezvitsvuku, nemicheka yakaisvonaka, neevaruki vanobata mabasa ese, neevese vanofunga mano emabasa eumhizha.
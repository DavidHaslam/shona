\c 37
\s Areka, netafura, nemwenje, nearitari yezvinonhuhwira
\p
\v 1 Zvino Bhezareeri wakaita areka yematanda emuakasia; kureba kwayo mbimbi mbiri nehafu, neupamhi hwayo mbimbi nehafu, nekukwirira kwayo mbimbi imwe nehafu,
\v 2 zvino akaiputira negoridhe rakaisvonaka mukati nekunze, akaiitira hata yegoridhe yakapoteredza.
\v 3 Akaiumbira nekunyungudusa zvindori zvina zvegoridhe pamakumbo ayo mana; nezvindori zviviri zvaiva parutivi rwayo rumwe, nezvindori zviviri pane rumwe rutivi rwayo.
\v 4 Wakaitawo zvitsikiso nematanda emuakasia, akaaputira negoridhe,
\v 5 ndokupinza zvitsikiso muzvindori panhivi dzeareka kutakura areka.
\p
\v 6 Zvino wakaita chigaro chengoni \add che\add*goridhe rakazara; kureba kwacho mbimbi mbiri nehafu, upamhi hwacho mbimbi imwe nehafu;
\v 7 wakaitawo makerubhi maviri egoridhe, akaaita nebasa rakapfurwa kubva pamicheto miviri yechigaro chengoni,
\v 8 kerubhi rimwe pamucheto werutivi urwu, nekerubhi rimwe pane umwe mucheto; akaita makerubhi pamicheto miviri yechigaro chengoni wakaita makerubhi.
\v 9 Zvino makerubhi akatandavadzira mapapiro kumusoro, akafukidza nemapapiro awo chigaro chengoni, zviso zvawo zvakatarisana zvakananga kuchigaro chengoni kwaiva nezviso zvemakerubhi.
\p
\v 10 Wakaitawo tafura yematanda emuakasia, kureba kwayo mbimbi mbiri, neupamhi hwayo mbimbi imwe, nekukwirira kwayo mbimbi nehafu.
\v 11 Zvino wakaiputira negoridhe rakazara, akaiitirawo korona yegoridhe rakapoteredza;
\v 12 wakaiitirawo mupendero \add une\add* upamhi \add se\add*hwechanza hwakange huchiipoteredza; ndokuitira mupendero wayo korona yegoridhe raipoteredza.
\v 13 Zvino wakaiumbira nekunyungudusa zvindori zvina zvegoridhe, ndokuisa zvindori pamakona mana a\add iva\add* pamakumbo ayo mana.
\v 14 Mhiri pakatarisana nemupendero ndipo paiva nezvindori, nzvimbo dzezvitsikiso zvekutakura tafura.
\v 15 Wakaitawo zvitsikiso zvematanda emuakasia, ndokuaputira negoridhe, kutakura tafura.
\v 16 Akaitawo midziyo yaiva pamusoro petafura, ndiro dzayo, nembiya dzayo, nemikombe yayo, nemikombe yavaidira nayo, zvegoridhe rakazara.
\p
\v 17 Wakaitawo chigadziko chemwenje chegoridhe rakazara; nebasa rakapfurwa wakaita chigadziko chemwenje, nehunde yacho netumbiya twacho, nemabumburudzi acho, nemaruva acho; zvaiva chinhu chimwe \add nacho\add*.
\v 18 Nematavi matanhatu achibuda kumativi acho, matavi matatu echigadziko chemwenje kubva kune rumwe rutivi rwacho, nematavi matatu echigadziko chemwenje kune rumwe rutivi rwacho.
\v 19 Tumbiya tutatu twakaumbwa semaruva emuarimondi padavi rimwe, nebumburudzi neruva, netumbiya tutatu twakaumbwa semaarimondi pane rimwe davi, bumburudzi neruva; saizvozvo kumatavi matanhatu anobuda pachigadziko chemwenje.
\v 20 Uye pachigadziko chemwenje paiva netumbiya tuna twakaumbwa semaruva emuarimondi, namabumburudzi awo, nemaruva awo;
\v 21 nebumburudzi pazasi pematavi maviri acho acho; nebumburudzi pazasi pematavi maviri acho, zvichienderana nematavi matanhatu akabuda pachiri.
\v 22 Mabumburudzi azvo nematavi akange ari acho, zvese zvacho \add zvikava\add* basa rimwe rakapfurwa regoridhe rakazara.
\v 23 Akaitawo mwenje yacho minomwe, nembato dzacho, nezvaenga zvemadota zvacho, \add zvese\add* negoridhe rakazara.
\v 24 Akachiumba \add ne\add*tarenda regoridhe rakazara, nemidziyo yacho yese.
\p
\v 25 Wakaitawo aritari yezvipfungaidzo zvinonhuhwira nematanda emuakasia; kureba kwayo \add kwaiva\add* mbimbi imwe, neupamhi hwayo mbimbi \add imwe\add*; nhivi ina dzakaenzana; kukwirira kwayo mbimbi ina, nyanga dzayo dzaiva dzayo.
\v 26 Zvino wakaiputira negoridhe rakazara, kumusoro kwayo, nenhivi dzayo dzakapoteredza, nenyanga dzayo; akaiitirawo korona yegoridhe yakapoteredza.
\v 27 Akaiitirawo zvindori zviviri zvegoridhe pasi pekorona yayo, pamakona ayo maviri, pakava pokuitakura napo namatanda.
\v 28 Akaitawo matanda emuakasia, akaaputira negoridhe.
\p
\v 29 Akaitawo mafuta matsvene okuzodza nawo, nezvinonhuhwira zvakaisvonaka zvemiti inonaka, zvikava zvakavhenganiswa nouchenjeri hwomuvhenganisi wezvinonhuhwira.

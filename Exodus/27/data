\c 27
\s Aritari yekupisira
\p
\v 1 Zvino uchaita aritari nematanda emuakasia; kureba mbimbi shanu, uye upamhi huve mbimbi shanu; aritari ichava nhivi ina dzakaenzana; uye kukwirira kwayo kuve mbimbi nhatu.
\v 2 Uchaitawo nyanga dzayo pamakona ayo mana; nyanga dzayo dzibve pairi; zvino uchaiputira nendarira.
\v 3 Uye uite hari dzayo dzekubvisa madota ayo, nefoshoro dzayo, nembiya dzayo, nezvibaiso zvenyama zvayo, nembato zvayo; midziyo yayo yese uchaiita nendarira.
\v 4 Uchaiitirawo sefa yendarira basa remumbure, nepamumbure uchaita zvindori zvina zvendarira pamacheto ayo mina.
\v 5 Zvino uchazviisa pasi pemucheto wearitari pazasi, kuti mambure asvike pakati pearitari.
\v 6 Uitire aritari makumbo, makumbo matanda emuakasia, ugoaputira nendarira.
\v 7 Zvino makumbo achauiswa muzvindori, uye makumbo achava panhivi mbiri dzearitari pakuitakura.
\v 8 Uiite namapuranga ine mhango, sezvayakaratidzwa kwauri mugomo, mu\add i\add*ite saizvozvo.
\s Chivanze chetabhenakeri
\p
\v 9 Zvino uchaita chivanze chetabhenakeri; kurutivi rwekumaodzanyemba kwakatarisa kuchamhembe kuchava nezviremberedzwa zvechivanze zvakaisvonaka zvakarukwa; kureba kwerutivi rumwe kuve mbimbi zana;
\v 10 uye mbiru dzacho makumi maviri nezvigadziko zvadzo makumi maviri zvive zvendarira; zvikorekedzo zvembiru nezvisungo zvadzo zvive zvesirivha.
\v 11 Saizvozvowo kudivi rekumaodzanyemba pakureba ngapave nezviremberedzwa zvine \add mbimbi\add* zana; nembiru dzayo makumi maviri, nezvigadziko zvadzo makumi maviri zvendarira; zvikorekedzo zvembiru nezvisungo zvadzo zvive sirivha.
\v 12 Neupamhi hwechivanze, kurutivi rwemavirazuva, pachava nezviremberedzwa zvine mbimbi makumi mashanu, mbiru dzayo dzive gumi, nezvigadziko zvadzo zvive gumi.
\v 13 Neupamhi hwechivanze kurutivi rwemabvazuva kwakananga kumabvazuva kuchava mbimbi makumi mashanu.
\v 14 Uye zviremberedzwa \add rumwe\add* rutivi zvive mbimbi gumi neshanu, mbiru dzazvo dzive nhatu, nezvigadziko zvazvo zvitatu.
\v 15 Nekune rumwe rutivi kuve nezviremberedzwa zvine \add mbimbi\add* gumi neshanu, mbiru dzazvo nhatu, nezvigadziko zvazvo zvitatu.
\p
\v 16 Nepasuwo rechivanze pave nechidzitiro chine mbimbi makumi maviri, chine zveruvara rwedenga nezveruvara rwehute nezvitsvuku, nemucheka wakaisvonaka wakarukwa, rive basa remusoni; mbiru dzacho dzive ina nezvigadziko zvadzo zvina.
\v 17 Mbiru dzese dzechivanze dzakapoteredza dzichasungwa nesirivha, zvikorekedzo zvadzo zvive zvesirivha, nezvigadziko zvadzo zvive zvendarira.
\p
\v 18 Urefu hwechivanze huchava mbimbi zana, neupamhi makumi mashanu nemakumi mashanu, nekukwirira mbimbi shanu dzemucheka wakaisvonaka wakarukwa, nezvigadziko zvadzo zvive zvendarira.
\v 19 Midziyo yese yetabhenakeri pamabasa ayo ese, nehoko dzayo dzese, nehoko dzese dzechivanze, dzive dzendarira.
\p
\v 20 Zvino iwe ucharaira vana vaIsraeri kuti vakuvigire mafuta emuorivhi akazara akatakirwa mwenje, ekuvhenekeresa mwenje nguva dzese.
\v 21 Mutende rekusangana kunze kwevheiri riri pamberi peuchapupu, Aroni nevanakomana vake vachairongedza kubva madekwani kusvika mangwanani pamberi paJehovha; chichava chimiso nekusingaperi kumazera avo, nekuda kwevana vaIsraeri.
\c 27
\s Aritari yekupisira
\p
\v 1 Zvino uchaita aritari nemuakasia; kureba kwayo mbimbi shanu, upamhi huve mbimbi shanu, aritari ichava nhivi ina dzakaenzana uye kukwirira kwayo kuve mbimbi nhatu.
\v 2 Uchaitawo nyanga dzayo pamakona ayo mana, nyanga dzayo dzibve pairi; zvino uchaidzura nendarira.
\v 3 Uye uite hari dzayo dzekubisa madota ayo, nefoshoro dzayo, nembiya dzayo, nezvibaiso zvenyama, nembato; nemidziyo yayo yese uchaiita nendarira.
\v 4 Uchaiitirawo sefa yendarira, nepamumbure uchaita zvindori zvina zvendarira pamacheto ayo mana.
\v 5 Zvino uchazviisa pasi pechitsiko chearitari pazasi, kuti mambure asvike pakati pearitari.
\v 6 Uitire aritari makumbo emuakasia, ugoadzura nendarira.
\v 7 Zvino makumbo achauiswa muzvindori, uye makumbo achava panhivi mbiri dzearitari pakuitakura.
\v 8 Uiite namapuranga, isava nechinhu mukati, sezvawakaratidzwa mugomo, uiite saizvozvo.
\s Ruvazhe rwetabhenakeri
\p
\v 9 Unofanira kuitawo ruvazhe rwetabhenakeri; kurutivi rwezasi, rwakatarira zasi, ngakuve nemicheka yakarembedzwa yakaisvonaka, yakarukwa; kureba kwayo makubhiti ane zana kurutivi rumwe;
\v 10 ngapave nembiru dzina makumi maviri, nezvigadziko zvadzo zvina makumi maviri, zvendarira, nezvikorekedzo zvembiru nezvindori zvadzo zvive zvesirivha.
\v 11 Saizvozvowo kurutivi rwokumusoro rwakareba ngapavewo nemicheka yakarembedzwa, kureba kwayo makubhiti ane zana; nembiru dzayo dzina makumi maviri, nezvigadziko zvadzo zvina makumi maviri, zvendarira; zvikorekedzo zvembiru nezvindori zvadzo ngazvive zvesirivha.
\v 12 Paupamhi hworuvazhe kurutivi rwamavirazuva panofanira kuva nemicheka yakarembedzwa ina makubhiti makumi mashanu, nembiru dzinegumi nezvigadziko zvadzo zvine gumi.
\v 13 Napaupamhi hworuvazhe kurutivi rwamabvazuva, kunotarira kurutivi rwamabvazuva, kunotarira kumabvazuva, ngakuve namakubhiti ana makumi mashanu.
\v 14 Micheka yakarembedzwa kurutivi rumwe rwesuwo inofanira kuva namakubhiti ane gumi namashanu, nembiru dzayo nhatu nezvigadziko zvadzo zvitatu.
\v 15 Nokuno rumwe rutivi ngapave nemicheka yakarembedzwa ina makubhiti ane gumi namashanu, nembiru dzayo nhatu, nezvigadziko zvadzo zvitatu.
\p
\v 16 Napasuwo roruvanze ngapave nechidzitiro china makubhiti ana makumi maviri chezvakarukwa zvitema, nezvishava, nezvitsvuku, nomucheka wakaisvonaka wakarukwa, rive basa romusoni anogona, nembiru dzacho ina nezvigadziko zvadzo zvina.
\v 17 Mbiru dzese dzoruvazhe dzakapoteredza ngadzive nezvindori zvesirivha, nezvikorekedzo zvadzo zvesirivha, nezvigadziko zvadzo zvendarira.
\p
\v 18 Kureba koruvazhe kunofanira kuva makubhiti ane zana, noupamhi makubhiti makumi mashanu kwese, nokukwirira makubhiti mashanu; zviitwe nomucheka wakaisvonaka wakarukwa, nezvigadziko zvadzo zvendarira.
\v 19 Nhumbi dzese dzetabhenakeri dzamabasa ayo ese, nembambo dzayo dzese, nembambo dzese dzechivanze ngadzive dzendarira.
\p
\v 20 Unofanira kuraira vana vaIsraeri kuti vauye kwauri namafuta omuorivhi akaisvonaka akasviniwa omwenje, kuti avhenekese mwenje nguva dzese.
\v 21 Mutende rokusangana, kunze kwechidzitiro chiri pamberi pechipupuriro, Aroni navanakomana vake ngavaugadziremo pamberi paJehovha, kubva pamadekwani kusvikira mangwanani; ngauve mutemo nokusingaperi kusvikira kumarudzi ese avana vaIsraeri.

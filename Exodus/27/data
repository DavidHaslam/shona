\c 27
\s Aritari yekupisira
\p
\v 1 Zvino uchaita aritari nemuakasia; kureba kwayo mbimbi shanu, upamhi huve mbimbi shanu, aritari ichava nhivi ina dzakaenzana uye kukwirira kwayo kuve mbimbi nhatu.
\v 2 Uchaitawo nyanga dzayo pamakona ayo mana, nyanga dzayo dzibve pairi; zvino uchaidzura nendarira.
\v 3 Uye uite hari dzayo dzekubisa madota ayo, nefoshoro dzayo, nembiya dzayo, nezvibaiso zvenyama zvayo, nembato zvayo; nemidziyo yayo yese uchaiita nendarira.
\v 4 Uchaiitirawo sefa yendarira, nepamumbure uchaita zvindori zvina zvendarira pamacheto ayo mina.
\v 5 Zvino uchazviisa pasi pechitsiko chearitari pazasi, kuti mambure asvike pakati pearitari.
\v 6 Uitire aritari makumbo emuakasia, ugoadzura makumbo nendarira.
\v 7 Zvino makumbo achauiswa muzvindori, uye makumbo achava panhivi mbiri dzearitari pakuitakura.
\v 8 Uiite namapuranga ine mhango, sezvayakaratidzwa kwauri mugomo, muiite saizvozvo.
\s Chivanze chetabhenakeri
\p
\v 9 Zvino uchaita chivanze chetabhenakeri kurutivi rwekumaodzanyemba, nemaketeni echivanze akarembedzwa akaisvonaka akarukwa; kureba kwerutivi rumwe kuva mbimbi zana;
\v 10 uye mbiru makumi maviri nezvigadziko zvadzo makumi maviri zvive zvendarira, zvikorekedzo zvembiru nezvisungo zvadzo zvive zvesirivha.
\v 11 Saizvozvowo kuchamhembe pakureba ngapave nemaketeni ane mbimbi zana; nembiru dzayo makumi maviri, nezvigadziko zvadzo makumi maviri zvendarira; zvikorekedzo zvembiru nezvindori zvadzo zvive sirivha.
\v 12 Neupamhi hwechivanze, kurutivi rwemavirazuva, pachava nemaketeni akarembedzwa ane mbimbi makumi mashanu, mbiru dzayo dzive gumi, nezvigadziko zvadzo zvive gumi.
\v 13 Neupamhi hwechivanze kurutivi rwemabvazuva, kwakananga kumabvazuva kuchava mbimbi makumi mashanu.
\v 14 Uye maketeni akarembedzwa \add rumwe\add* rutivi ave mbimbi gumi neshanu, mbiru dzawo dzive nhatu, nezvigadziko zvadzo zvitatu.
\v 15 Nekune rumwe rutivi kuve nemaketeni akarembedzwa ene mbimbi gumi neshanu, mbiru dzawo nhatu, nezvigadziko zvadzo zvitatu.
\p
\v 16 Nepasuwo rechivanze pave nechidzitiro chine mbimbi makumi maviri, chine zveruvara rwedenga nezveruvara rwehute nezvitsvuku, nemucheka wakaisvonaka wakarukwa, rive basa remusoni, nembiru dzacho dzive ina nezvigadziko zvadzo zvina.
\v 17 Mbiru dzese dzechivanze dzakapoteredza dzichasungwa nesirivha, nezvikorekedzo zvadzo zvive zvesirivha, nezvigadziko zvadzo zvive zvendarira.
\p
\v 18 Urefu hwechivanze huchava mbimbi zana, neupamhi mbimbi makumi mashanu kwese, nekukwirira mbimbi shanu dzemucheka wakaisvonaka wakarukwa, nezvigadziko zvadzo zvive zvendarira.
\v 19 Midziyo yese yetabhenakeri pamabasa ayo ese, nehoko dzayo dzese, nehoko dzese dzechivanze dzive dzendarira.
\p
\v 20 Zvino iwe ucharaira vana vaIsraeri kuti vakuvigire mafuta emuorivhi akazara akasvinirwa mwenje, ekuvhenekeresa mwenje nguva dzese.
\v 21 Mutende rekusangana kunze kwevheiri riri pamberi peuchapupu, Aroni nevanakomana vake vachaurongedza kubva madekwani kusvika mangwanani pamberi paJehovha; chichava chimiso nekusingaperi kumazera avo, nekuda kwevana vaIsraeri.

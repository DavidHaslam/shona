\c 29
\s Kugadzwa kwevapristi
\p
\v 1 Zvino ichi ndicho chinhu chauchavaitira kuvaita vatsvene, kuti vandishumire pabasa reupristi: Tora nzombe imwe diki, nemakondohwe maviri asina chaanopomerwa,
\v 2 nechingwa chisina kuviriswa, nemakeke asina kuviriswa akakanyiwa nemafuta, nezvingwa zvitete zvisina kuviriswa zvakazodzwa mafuta; uchazviita neupfu hwakatsetseka hwegorosi.
\v 3 Zvino uchazviisa mudengu rimwe, uuye nazvo pedo zviri mudengu, pamwe nenzombe nemakondohwe maviri.
\v 4 NaAroni nevanakomana vake uchavauisa pedo kumukova wetende rekusangana, ugovashambidza nemvura.
\v 5 Uchatorawo hanzu ugopfekedza Aroni nguvo refu, nejazi reefodhi, neefodhi, nechidzitiro chechipfuva; uye umusunge chiuno nebhanhire reefodhi rakarukwa neumhizha;
\v 6 uisewo ngundu pamusoro wake, nekuisa korona tsvene pangundu.
\v 7 Zvino uchatora mafuta ekuzodza, ugodira pamusoro wake, ugomuzodza.
\v 8 Nevanakomana vake uchavaswededza pedo ugovapfekedza majazi.
\v 9 Uchavasungawo zviuno nemabhanhire, Aroni nevanakomana vake, uvasungirire nguwani; uye basa reupristi richava ravo chive chimiso nekusingaperi; uye uchaeresa Aroni nevanakomana vake.
\v 10 Zvino uchauisa nzombe pamberi petende rekusangana, uye Aroni nevanakomana vake vachaisa maoko avo pamusoro pemusoro wenzombe.
\v 11 Zvino uchabaya nzombe pamberi paJehovha pamukova wetende rekusangana.
\v 12 Zvino uchatora ropa renzombe, ugoisa panyanga dzearitari nemunwe wako, ndokudururira ropa rese mujinga memuzasi mearitari:
\v 13 Zvino uchatora mafuta ese anofukidza zvemukati, nebutiro riri pamusoro pechiropa, neitsvo mbiri, nemafuta ari padziri uzvipise pamusoro pearitari.
\v 14 Asi nyama yenzombe, nedehwe rayo, nechizvizvi chayo, uchapisa nemoto kunze kwemisasa; chipiriso chezvivi.
\p
\v 15 Uchatorawo gondohwe rimwe, uye Aroni nevanakomana vake vachaisa maoko avo pamusoro pemusoro wegondohwe.
\v 16 Zvino uchauraya gondohwe ndokutora ropa raro ndokusasa kupoteredza paaritari.
\v 17 Zvino uchaguranya gondohwe ndokusuka zvemukati zvaro nemakumbo aro ugoisa panhindi dzaro nepamusoro waro.
\v 18 Zvino uchapisa gondohwe rese paaritari; chipiriso chinopiswa kuna Jehovha, hwema hunonhuhwira, chipiriso chinoitirwa Jehovha nemoto.
\v 19 Zvino uchatora gondohwe rechipiri, uye Aroni nevanakomana vake vagoisa maoko avo pamusoro pemusoro wegondohwe.
\v 20 Ipapo uchauraya gondohwe ndokutora paropa raro, ndokuisa pamucheto wezasi wenzeve \add yerudyi\add* yaAroni, nepamucheto wezasi wenzeve dzerudyi dzevanakomana vake, nepagunwe reruoko rwavo rwerudyi, nepagumwe guru retsoka yavo yerudyi, nekusasa ropa paaritari kupoteredza.
\v 21 Zvino uchatora paropa riri paaritari nepamafuta ekuzodza ugosasa pamusoro paAroni napanguvo dzake nepamusoro pevanakomana vake nepanguvo dzevanakomana vake pamwe naye, agoitwa mutsvene iye nenguvo dzake nevanakomana vake nenguvo dzevanakomana vake pamwe naye.
\v 22 Zvino utore mafuta egondohwe, nebemhe, nemafuta anofukidza ura, nemafuta ari pamusoro pechiropa, netsvo mbiri, namafuta ari padziri, nebandauko rerudyi (nokuti igondohwe rekugadzwa),
\v 23 nebundu rimwe rechingwa, nechingwa chimwe chidiki chinemafuta, nechingwa chimwe chitete chinobva mudengu rezvingwa zvisina kuviriswa, zviri pamberi paJehovha.
\v 24 Zvino uzviise zvese pamaoko aAroni nepamaoko evanakomana vake, vagozvizunguzira chive chipo chinozunguzirwa pamberi paJehovha.
\v 25 Zvino uzvibvise pamaoko avo, uzvipise paaritari pamusoro pechipiriso chinopiswa, chive chipo chinonhuhwira pamberi paJehovha; chipiriso chakaitirwa Jehovha pamoto.
\v 26 Utorewo chityu chegondohwe rekugadza naro raAroni, urizunguzire pamberi paJehovha, kuti chive chipo chinozunguzirwa; uye richava mugove wako.
\v 27 Zvino chityu chinozunguzirwa uchiite chitsvene, nebandauko rechipiriso chinosimudzwa, chinozunguzirwa nekusimudzwa, zvegondohwe rekugadza naro, kuti zvive zvaAroni nezvavanakomana vake.
\v 28 Izvozvo zvinofanira kupiwa Aroni nevanakomana vake nevana vaIsraeri nekusingaperi nokuti chipiriso chinosimudzwa, chinobva kuvana vaIsraeri pazvibairo zvezvipiriso zvavo zvokuyananisa, chive chipiriso chavo chinosimudzirwa kuna Jehovha.
\p
\v 29 Nguvo tsvene dzaAroni dzichava dzavanakomana vake vanomutevera, kuti vazodzwe vakadzipfeka, nekugadzwa vakadzipfeka.
\v 30 Mwanakomana wake anopinda paupristi panzvimbo yake, anofanira kudzipfeka mazuva manomwe, kana achipinda mutende rekusangana kushumira panzvimbo tsvene.
\p
\v 31 Zvino uchatora gondohwe rekueresa ndokubika nyama yaro panzvimbo tsvene.
\v 32 Aroniwo nevanakomana vake vachadya nyama yegondohwe, nechingwa chiri mudengu \add pa\add*mukova wetende rekusangana.
\v 33 Vachadya zvinhu izvi pakuyananiswa nazvo kueresa ruoko rwavo kuvaita vatsvene; asi mweni asazvidya, nokuti zvitsvene.
\v 34 Kana pakasara panyama yekueresa, kana pachingwa, kusvikira mangwana, zvino uchapisa zvasara nemoto; hazvidyiwi, nokuti zvitsvene.
\p
\v 35 Zvino uchaitira Aroni nevanakomana vake saizvozvo, maererano kuzvese zvandakuraira; mazuva manomwe uchivaeresa.
\v 36 Zvino Zuva nezuva upire nzombe yechipiriso chezvivi chekuyananisa; uye uchanatsa aritari, kana pakuiyananisira; ugoizodza kuiita tsvene.
\v 37 Uchaitira aritari chipiriso chekuyananisa mazuva manomwe, nekuiita tsvene; aritari ichava tsvene-tsvene, uye zvese zvinobata aritari zvichava zvitsvene.
\s Zvipo zvezuva rimwe nerimwe
\p
\v 38 Zvino ndizvo zvauchapa paaritari Makwayana maviri ane gore rimwe zuva rimwe nerimwe rinhi narinhi.
\v 39 Rimwe gwayana uchapa mangwanani, uye rimwe gwayana ucharipa madekwani.
\v 40 Zvino chegumi cheupfu hwakatsetseka hwakasanganiswa nemafuta akasvinwa, nechechina chehini yemafuta akasvinwa nechechina chehini yewaini, chive chipo chekudururwa.
\v 41 Nerimwe gwayana uchapa madekwani, uriitire sezvinoenderana nechipo chekudya chemangwanani, nezvinoenderana nechipo charo chekunwiwa, chive hwema hunonhuhwira, chipo chakaitirwa Jehovha nemoto.
\v 42 \add Chichava\add* chipo chinopiswa rinhi narinhi pamarudzi enyu, pamukova wetende rekusangana pamberi paJehovha, pandichasangana nemwi, kutaurapo newe.
\v 43 Ipapowo ndichasangana nevana vaIsraeri, uye richaitwa dzvene nekubwinya kwangu.
\v 44 Zvino ndichaita tende rekusangana nearitari zvitsvene; uye Aroni nevanakomana vake ndichavaita vatsvene kuti vandishumire sevapristi.
\v 45 Zvino ndichagara pakati pevana vaIsraeri, ndigova Mwari wavo.
\v 46 Zvino vachaziva kuti ndini Jehovha Mwari wavo, wakavabudisa panyika yeEgipita kuti ndigare pakati pavo; ndini Jehovha Mwari wavo.
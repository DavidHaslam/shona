\c 19
\s VaIsraeri vanosvika kugomo reSinai
\p
\v 1 Mumwedzi wechitatu vana vaIsraeri vabuda munyika YeEgipita, nezuva iroro vakasvika murenje reSinai.
\v 2 Vakati vabva paRefidhimu, vakasvika murenje reSinai, ndokudzika matende murenje; Israeri ndokudzikapo misasa pamberi pegomo.
\v 3 Zvino Mozisi wakakwira kuna Mwari. Jehovha ndokumudanidzira ari mugomo achiti: Uchataura saizvozvo kuimba yaJakove, ugoudze vana vaIsraeri, \add uti\add*:
\v 4 Makaona zvandakaita kuvaEgipita, uye \add kuti\add* ndakakutakurai imwi pamapapiro egondo, ndikakuuisai kwandiri.
\v 5 Naizvozvo ikozvino kana mukateerera-terera inzwi rangu, machengeta sungano yangu, ipapo muchava fuma yakasanangurwa kwandiri kupfuura ndudzi dzese, nokuti nyika yese ndeyangu;
\v 6 nemwi muchava kwandiri ushe hwevapristi, uye rudzi rutsvene. Ndiwo mashoko auchaudza vana vaIsraeri.
\p
\v 7 Mozisi ndokuuya ndokudana vakuru vevanhu, ndokuisa pamberi pavo mashoko awa ese, Jehovha aakange amuraira.
\v 8 Vanhu vese ndokupindura pamwechete ndokuti: Zvese Jehovha zvataura Jehovha tichaita. Mozisi ndokudzorera mashoko evanhu kunaakanoudza Jehovha mashoko avanhu.
\v 9 Zvino Jehovha akati kuna Mozisi: Tarira ndinouya kwauri mugore gobvu, kuti vanhu vanzwe kana ndichitaura newe, vagotenda misi yese. Mozisi akaudza Jehovha mashoko avanhu.
\p
\v 10 Zvino Jehovha akati kuna Mozisi: Enda kuvanhu, uvaite vatsvene nhasi namangwana, vasuke nguvo dzavo,
\v 11 vagare vakazvigadzira nezuva retatu, nokuti nezuva retatu Jehovha achaburuka pamberi pavanhu vese pamusoro pegomo reSinai.
\v 12 Iwe utarire vanhu miganhu yakavapoteredza, uti kwavari: Chenjerai kuti murege kukwira mugomo, kana kubata jinga raro; ani nani anobata gomo achaurawa zvirokwazvo;
\v 13 ngaarege kubatwa noruoko, asi atakwe zvirokwazvo namabwe, kana apfurwe; kana chiri chipfuwo, kana munhu, haafaniri kurarama; asi kana hwamanda ichiramba ichirira, ngavakwire mugomo.
\p
\v 14 Zvino Mozisi akaburuka mugomo, akaenda kuvanhu, akaita vanhu vatsvene; ivo vakasuka nguvo dzavo.
\v 15 Akati kuvanhu: Garai makazvigadzira nezuva retatu; musaswedera kumukadzi.
\p
\v 16 Zvino nezuva retatu koedza kutinhira kukavapo pamusoro pegomo, nemheni, negore dema, nenzwi rehwamanda rine simba guru; vanhu vese vakange vari pamisasa vakadedera.
\v 17 Zvino Mozisi akaudza vanhu kuti vabude pamisasa vasangane naMwari, vamire pajinga regomo.
\v 18 Gomo rese reSinai rakange richipfungaira, nokuti Jehovha akange aburukira pamusoro paro mumoto; utsi hwaro ukakwira soutsi bwevira; gomo rese rikazununguka kwazvo.
\v 19 Zvino inzwi rehwamanda rakati richirira nokurira kwazvo, Mozisi akataura, Mwari akamupindura nenzwi.
\v 20 Ipapo Jehovha akaburukira pamusoro pegomo reSinai, Jehovha akadana Mozisi kuti akwire kumusoro wegomo, Mozisi akakwira.
\v 21 Zvino Jehovha akati kuna Mozisi: Buruka, undoraira vanhu kuti varege kupaza kuna Jehovha kundotarira, kuti vazhinji vavo varege kufa.
\v 22 Navapristi vanoswedera kuna Jehovha, ngavazviite vatsvene, kuti Jehovha arege kuvaparadza.
\v 23 Mozisi akati kuna Jehovha: Vanhu havangagoni kukwira kugomo reSinai, nokuti makatiraira, muchiti: Tarirai miganhu pagomo muriite dzvene.
\v 24 Jehovha akati kwaari: Enda uburuke, mukwirezve, iwe naAroni, anewe; asi vapiristi navanhu ngavarege kupaza kuna Jehovha, kuti arege kuvaparadza.
\v 25 Ipapo Mozisi akaburukira kuvanhu, akanovaudza.

\c 2
\s Kuberekwa kwaMozisi, anouraya muEgipita, ndokutizira Midhiani
\p
\v 1 Zvino kwakaenda murume weimba yaRevhi ndokuwana mukunda wekwaRevhi.
\v 2 Mukadzi ndokubata mimba, ndokubereka mwanakomana; akati amuona kuti wakanaka, akamuvanza mwedzi mitatu.
\v 3 Wakati asisagoni kumuvanza, wakamutorera tswanda yenhokwe, ndokuinama nebhitumini* nenamo, ndokuisa mwana mairi, ndokugadzika mutsanga pamahombekombe erwizi.
\v 4 Zvino hanzvadzi yake yakazvimisa kure, kuti izive zvichaitwa kwaari.
\p
\v 5 Zvino mukunda waFarao wakaburuka kuzoshamba parwizi, varandakadzi vake ndokufamba parutivi rwerwizi. Iye ndokuona tswanda pakati petsanga, ndokutuma murandakadzi wake, iye ndokuitora.
\v 6 Wakati aizarura, akaona mwana, zvino tarira, mukomana wakachema. Zvino wakamunzwira tsitsi, ndokuti: Uyu \add ndeumwe\add* wevana vevaHebheru.
\p
\v 7 Hanzvadzi yake ndokuti kumukunda waFarao: Ndiende here ndinokudanirai mukadzi anoyamwisa kuvaHebheru kuti akuyamwisirei mukomana?
\p
\v 8 Mukunda waFarao ndokuti kwaari: Enda. Musikana ndokuenda, ndokudana mai vemukomana.
\v 9 Mukunda waFarao ndokuti kwaari: Tora mwana uyu uende naye, unondiyamwisira ndigokupa mubairo wako. Mukadzi ndokutora mwana, ndokumuyamwisa.
\v 10 Mwana ndokukura, ndokuuya naye kumukunda waFarao, ndokuva mwanakomana wake, ndokutumidza zita rake Mozisi, ndokuti: Nokuti, ndakamunyurura mumvura.
\s Mozisi anotiza
\p
\v 11 Zvino zvakaitika mumazuva iwayo Mozisi akura, kuti wakabudira kuhama dzake, ndokutarisa mitoro yavo; ndokuona murume muEgipita achirova murume muHebheru wehama dzake.
\v 12 Akaringa kuno neuko, zvino paakaona kuti hapana munhu, ndokurova muEgipita, ndokumuviga mujecha.
\v 13 Zvino wakabuda nezuva rechipiri, zvino tarira, varume vaviri vaHebheru vachirwa; ndokuti kune waitadza: Unorovereiko wekwako?
\p
\v 14 Iye ndokuti: Ndiani akuita ishe nemutongi pamusoro pedu? Unoda kundiuraya sezvawakauraya muEgipita kanhi? Mozisi ndokutya, ndokuti: Zvirokwazvo, chinhu ichi chinozikanwa.
\v 15 Farao wakati anzwa chinhu ichi, wakatsvaka kuuraya Mozisi. Asi Mozisi wakatiza kubva pachiso chaFarao, ndokugara munyika yeMidhiani; ndokugara pasi patsime.
\p
\v 16 Zvino kumupristi weMidhiani kwaiva nevakunda vanomwe; ivo vakauya kuzochera \add mvura\add*, vakazadza zvinwiro, kuti vanwise boka rababa vavo.
\v 17 Vafudzi ndokuuya, vakavadzinga, asi Mozisi wakasimuka, ndokuvabatsira, ndokunwisa boka ravo.
\v 18 Vakati vachisvika kuna Rueri, baba vavo, ivo ndokuti: Sei mauya nekukurumidza zvakadai nhasi?
\p
\v 19 Ivo ndokuti: MuEgipita watirwira kubva paruoko rwevafudzi, ndokutichererawo \add mvura \add*yakatikwanira, ndokunwisa boka.
\p
\v 20 Iye ndokuti kuvakunda vake: Zvino aripi? Masiirei munhu \add uyu\add*? Mudanei, kuti adye chingwa.
\p
\v 21 Mozisi ndokutenda kugara nemunhu \add uyu\add*; iye ndokupa Mozisi Zipora mukunda wake.
\v 22 Iye ndokubereka mwanakomana, ndokutumidza zita rake Gerishomi, nokuti wakati: Ndanga ndiri mutorwa munyika yevamwe.
\p
\v 23 Zvino zvakaitika mumazuva mazhinji awa, kuti mambo weEgipita wakafa, vana vaIsraeri ndokugomera nokuda kweutapwa, zvino vakadanidzira, kudanidzira kwavo kukasvika kuna Mwari nokuda kweutapwa.
\v 24 Mwari ndokunzwa kugomera kwavo, Mwari ndokurangarira sungano yake naAbhurahama, naIsaka, uye naJakove.
\v 25 Mwari ndokuona vana vaIsraeri, Mwari aka\add va\add*ziva.

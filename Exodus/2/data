\c 2
\s Kuberekwa kwaMozisi, anouraya muEgipita, ndokutizira Midhiani
\p
\v 1 Zvino kwakabva murume weimba yaRevhi ndokuwana mukunda wekwaRevhi.
\v 2 Mukadzi ndokubata mimba, ndokubereka mwanakomana; akati aona kuti wakanaka, akamuviga mwedzi mitatu.
\v 3 Wakati asisagoni kumuviga, wakamutorera tswanda yenhokwe, ndokuinama nebhitumini* nenamo, ndokuisa mwana mairi, ndokugadzika mutsanga pamahombekombe erwizi.
\v 4 Zvino hanzvadzi yake yakamira kure, kuti izive zvichaitwa kwaari.
\p
\v 5 Zvino mukunda waFarao wakaburuka kuzoshamba parwizi, varandakadzi vake ndokufamba parutivi rwerwizi. Iye ndokuona tswanda pakati petsanga, ndokutuma murandakadzi wake, iye ndokuitora.
\v 6 Wakati aizarura, wakona mwana, zvino tarira, mukomana wakachema. Zvino wakamunzwira tsitsi, ndokuti: Uyu ndeumwe wevana vevaHebheru.
\p
\v 7 Hanzvadzi yake ndokuti kumukunda waFarao: Ndiende here ndinokudanirai mukadzi anoyamwisa kuvaHebheru kuti akuyamwisirei mukomana?
\p
\v 8 Mukunda waFarao ndokuti kwaari: Enda. Musikana ndokuenda, ndokudana mai vemukomana.
\v 9 Mukunda waFarao ndokuti kwaari: Tora mwana uyu uende naye, unondiyamwisira ndigokupa mubairo wako. Mukadzi ndokutora mwana, ndokumuyamwisa.
\v 10 Mwana ndokukura, ndokuuya naye kumukunda waFarao, ndokuva mwanakomana wake, ndokutumidza zita rake Mozisi, ndokuti: Nokuti, ndakamunyurura mumvura.
\s Mozisi anotiza
\p
\v 11 Zvino zvakaitika mumazuva iwayo Mozisi akura, kuti wakabudira kuhama dzake, ndokutarisa mitoro yavo; ndokuona murume muEgipita achirova murume wehama dzake.
\v 12 Akaringa-ringa, zvino achiona kuti hapana munhu aripo, akauraya muEgipita, akamuviga mujecha.
\v 13 Akabudazve nezuva rechipiri, akaona varume vaviri vaHebheru vachirwa; akati kuna iye waiva nemhosva, Unorovereiko munhu wokwako?
\p
\v 14 Iye akati, Ndianiko akakuita ishe nomutongi wedu? Unoda kundiuraya ini sezvawakauraya uya muEgipita kanhi? Mozisi akatya, akati, Zvirokwazvo, chinhu ichi chazikanwa .
\v 15 Zvino Farao akati anzwa chinhu icho, akatsvaka kuuraya Mozisi. Asi Mozisi akatiza pamberi paFarao, akanogara kunyika yeMidhiani, akagara pasi patsime.
\p
\v 16 Zvino mupristi weMidhiani akange ana vakunda vanomwe; ivo vakauya kuzochera mvura, vakazadza zvimwiro, kuti vamwise makwai ababa vavo.
\v 17 Vafudzi vakauya, vakavadzingapo, asi Mozisi akasimuka, akavabatsira, akamwisa makwai avo.
\v 18 Zvino vakati vachisvika kuna Rueri, baba vavo, ivo vakati, Makurumidza kudzoka sei nhasi?
\p
\v 19 Vakati, MuEgipita akatirwira pamaoko avafudzi, akaticherera mvura, akamwisa makwai.
\p
\v 20 Akati kuvakunda vake, Zvino aripiko? Munhu uyu mamusiirei? Mudanei, adye zvokudya.
\p
\v 21 Mozisi akatenda kugara nomunhu uyo; akapa Mozisi mukunda wake Zipora.
\v 22 Akabereka mwanakomana, akamutumidza zita rinonzi Geshomi, nokuti akati, Ndakange ndiri mutorwa munyika yavamwe.
\p
\v 23 Zvino mazuva mazhinji akati apfuura, mambo weEgipita akafa, vana vaIsraeri vakagomera nokuda kouranda hwavo, vakadanidzira, kudanidzira kwavo kukasvika kuna Mwari nokuda kouranda.
\v 24 Mwari akanzwa kugomba kwavo, Mwari akarangarira sungano yake naAbhurahama, naIsaka, naJakove.
\v 25 Mwari akaona vana vaIsraeri, Mwari akavarangarira.

\c 25
\s Zvibairo zvaJehovha
\p
\v 1 Zvino Jehovha wakataura kuna Mozisi achti:
\v 2 Taura kuvana vaIsraeri kuti vanditorere chibairo; pamunhu umwe neumwe anopa moyo wake uchimutendesa muchatora chipo.
\v 3 Zvino ichi ndicho chibairo chamuchatora kwavari: Goridhe, nesirivha, nendarira,
\v 4 nezveruvara rwedenga, nezveruvara rwehute, nezvishava, nerineni yakanaka, ne\add mvere\add* dzembudzi,
\v 5 nematehwe emakondohwe akapendwa zvitsvuku, nematehwe ezvikumba, nematanda emuakasia,
\v 6 mafuta emwenje, zvinonhuhwira zvemafuta ekuzodza, nezvezvipfungaidzo zvinonhuhwira,
\v 7 mabwe eonikisi, nemabwe ekuisa paefodhi nepachidzitiro chechipfuva.
\v 8 Zvino ngavandiitire nzvimbo tsvene, kuti ndigare pakati pavo.
\v 9 maererano nezvese zvandichakuratidza, mufananidzo wetabhenakeri, nemufananidzo wenhumbi dzayo dzese, mucha\add i\add*ita saizvozvowo.
\s Areka yesungano
\p
\v 10 Zvino vachaita areka nematanda emuakasia, urefu hwayo mbimbi mbiri nehafu, neupamhi hwayo mbimbi nehafu, nekukwirira wayo mbimbi nehafu.
\v 11 Zvino uchaiputira negoridhe rakazara, mukati nekunze uchaiputira, uye uchaitira pamusoro payo mupendero yegoridhe inopoteredza.
\v 12 Zvino uchaiumbira zvindori zvina zvegoridhe, neku\add zvi\add*isa pamakumbo ayo mana, nezvindori zviviri parutivi rwumwe rwayo, nezvindori zviviri pane rwumwe rutivi rwayo.
\v 13 Zvino uchaita makumbo nedanda remuakasia*, ndokuaputira negoridhe.
\v 14 Zvino uchapinza makumbo muzvindori panhivi dzeareka, kutakura areka nawo.
\v 15 Makumbo achava muzvindori zveareka, haangabviswi pairi.
\v 16 Zvino uchaisa muareka uchapupu hwandichakupa.
\v 17 Uitewo chigaro chengoni \add che\add*goridhe rakazara; mbimbi mbiri nehafu kuchava kureba kwacho; uye mbimbi nehafu kuchava kufara kwacho.
\v 18 Zvino uchaita makerubhi* maviri \add e\add*goridhe, uchaaita nebasa rakapfurwa pamicheto miviri yechigaro chengoni.
\v 19 Zvino uite kerubhi rimwe pamucheto umwe nerimwe kerubhi pane umwe mucheto; uchaita makerubhi anobva pachigaro chengoni pamicheto miviri yacho.
\v 20 Zvino makerubhi achatandavadzira mapapiro kumusoro, achifukidza chigaro chengoni nemapapiro awo, nezviso zvawo zvakatarisana; zviso zvemakerubhi zvichatarisa chigaro chengoni.
\v 21 Zvino uchaisa chigaro chengoni kumusoro pamusoro peareka, uye muareka uchaisa uchapupu hwandichakupa.
\v 22 Zvino ndichasangana newe ipapo, uye ndichataura newe ndiri pamusoro pechigaro chengoni, ndiri pakati pemakerubhi maviri ari pamusoro peareka yeuchapupu, zvese zvandichakuraira kuvana vaIsraeri.
\s Tafura yezvingwa zvekuratidza
\p
\v 23 Uchaitawo tafura \add ne\add*matanda emuakasia, mbimbi mbiri kuve kureba kwayo, uye mbimbi kufara kwayo, uye mbimbi nehafu kuve kukwirira kwayo.
\v 24 Zvino uchaiputira negoridhe rakazara, ugoiita pairi mupndero wendarama inopoteredza.
\v 25 Zvino uchaiitira mupendero wakapoteredza, uye uchaita mupendero yegoridhe kusvika kumupendero wakapoteredza.
\v 26 Uye uchaiitira zvindori zvina zvegoridhe, ugoisa zvindori pamakona mana ari pamakumbo ayo mana.
\v 27 Zvindori zvichava pamupendero kuti zvive nzvimbo dzemakumbo kutakura tafura.
\v 28 Zvino uchaita makumbo nematanda emuakasia, ugoiputira negoridhe, kuti tafura itakurwe nawo.
\v 29 Uye uite ndiro dzayo nemikombe yayo nemidziyo yayo nemadhishi ayo ekudira nawo; uzviite nendarama yakazara.
\v 30 Zvino uchaisa pamusoro petafura chingwa chekuratidzira pamberi pangu rini narinhi.
\s Chigadziko chemwenje chendarama
\p
\v 31 Zvino uchaita chigadziko chemwenje chegoridhe rakazara, chigadziko chemwenje chichaitwa nebasa rakapfurwa. Chigadziko chacho, nechitsiga chacho, mbiya dzacho, mabumburudzi acho, nemaruva acho; zvichabva pachiri.
\v 32 Zvino matavi matanhatu achabuda pamativi acho; matavi matatu echigadziko chemwenje kubva kune rumwe rutivi, nematavi matatu echigadziko chemwenje kune rumwe rutivi rwacho.
\v 33 Mbiya nhatu dzakaitwa semaruva emuamanda, fundo neruva padavi rimwe, nembiya nhatu dzakaitwa semaruva emuamanda pane rimwe davi, saizvozvo zvive fundo neruva pamatavi matanhatu anobuda pachigadziko chemwenje.
\v 34 Uye pachigadziko chemwenje pave nembiya ina dzakaitwa semaruva emuamanda nemabumburudzi awo.
\v 35 Nebumburudzi pazasi pematavi maviri anobva pachiri, nebumburudzi pazasi pematavi maviri anobva pachiri, zvichienderana nematavi matanhatu anobuda pachigadziko chemwenje.
\v 36 Mafundo awo nematavi awo achabva paari; zvese zvive basa rimwe rakapfurwa wendarama yakazara.
\v 37 Zvino uchaita mwenje minomwe yacho, uye vachatungidza mwenje yacho, vachauvhenekeresa mativi akatarisana nacho.
\v 38 Zvino mbato dzacho, nendiro dzechaenga chemadota dzacho, zviumbwe nendarama yakazara.
\v 39 Achazvigadzira netarenda rendarama yakazara pamwe nemidziyo iyi yese.
\v 40 Uchenjerere kuti uite nemufananidzo wazvo wakaratidzwa kwauri pagomo.

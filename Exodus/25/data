\c 25
\s Zvipo zvaJehovha
\p
\v 1 Zvino Jehovha akataura kuna Mozisi achti:
\v 2 Taura kuvana vaIsraeri kuti vandivigire chipo; kumunhu umwe neumwe anopa achida nemoyo wake muchanditorera chipo.
\v 3 Zvino ichi ndicho chipo chamuchatora kwavari: Ndarama, nesirivha, nendarira,
\v 4 zveruvara rwedenga, nezveruvara rwehute, nerineni yakanaka, ne\add mvere\add* dzembudzi,
\v 5 nematehwe amakondobwe akapendwa zvitsvuku, nematehwe ezvikumba, nematanda emuakasia,
\v 6 mafuta emwenje, zvinonhuhwira zvemafuta ekuzodza, nezvezvipfungaidzo zvinonhuhwira,
\v 7 mabwe eonikisi, nemabwe ekuisa paefodhi nepachidzitiro chechipfuva.
\v 8 Zvino ngavandiitire nzvimbo tsvene, kuti ndigare pakati pavo.
\v 9 Sezvandichakuratidza zvese, mufananidzo wetabhenakeri, nemufananidzo wenhumbi dzayo dzese, mucha\add i\add*ita saizvozvo.
\s Areka yesungano
\p
\v 10 Zvino vachaita areka \add ye\add*matanda emuakasia, urefu hwayo mbimbi mbiri nehafu, neupamhi hwayo mbimbi imwe nehafu, nekukwirria kwayo mbimbi imwe nehafu.
\v 11 Unofanira kuputira negoridhe rakazara, mukati nekunze uchaiputira, uye uchagadzira pamusoro payo korona yegoridhe inoipoteredza.
\v 12 Zvino uiumbire zvindori zvina zvegoridhe, neku\add zvi\add*isa pamakumbo ayo mana, nezvindori zviviri parutivi rwumwe rwayo, nezvindori zviviri pane rwumwe rutivi.
\v 13 Ugadzire matanda emuakasia*, ndokuaputira negoridhe.
\v 14 Zvino uchaisa matanda muzvindori panhivi dzeareka, kuti areka itakurwe nawo.
\v 15 Matanda achava muzvindori zveareka, haangabviswi kwazviri.
\v 16 Zvino uchaisa muareka uchapupu hwandichakupa.
\v 17 Uitewo chigaro chengoni chegoridhe rakazara; mbimbi mbiri nehafu kuchava kureba kwacho; uye mbimbi nehafu kuchava kufara kwacho.
\v 18 Zvino uchaita makerubhi* maviri egoridhe, uchaiita nebasa rakapfurwa pamicheto miviri yechigaro chengoni.
\v 19 Zvino uite kerubhi rimwe pamucheto umwe nerimwe kerubhi pane umwe mucheto; uchaita makerubhi anobva pachigaro chengoni pamicheto miviri yacho.
\v 20 Zvino makerubhi achatandavadzira mapapiro awo kumusoro, achifukidza chigaro chengoni nemapapiro awo, nezviso zvawo zvakatarisana; zviso zvemakerubhi zvichatarisa chigaro chengoni.
\v 21 Zvino uchaisa chigaro chengoni kumusoro pamusoro peareka, uye muareka uchaisa uchapupu hwandichakupa.
\v 22 Zvino ndichasangana newe ipapo, uye ndichataura newe ndiri pamusoro pechigaro chengoni, ndiri pakati pemakerubhi ari pamusoro peareka yeuchapupu, pazvese zvandichakuraira kuvanhu VaIsraeri.
\s Tafura yezvingwa zvekuratidza
\p
\v 23 Uchaitawo tafura yematanda emuakasia, mbimbi mbiri kuve kureba kwayo, uye mbimbi kufara kwayo, uye mbimbi nehafu kuve kukwirira kwayo.
\v 24 Zvino uchaiputira negoridhe yakazara, ugoiita pairi hata yendarama inopoteredza.
\v 25 Zvino uchaigadzirira mupendero wakapoteredza, uye uchagadzira hata yegoridhe kusvika kumupendero wakapoteredza.
\v 26 Uye uigadzirire zvindori zvina zvegoridhe, ugoisa zvindori pamakona mana ari pamakumbo ayo mana.
\v 27 Zvindori zvichavava pamupendero kuti zvive nzvimbo dzemakumbo kutakura tafura.
\v 28 Zvino uchaita makumbo nematanda emuakasia, uafukidze nendarama, tafura igotakurwa nawo.
\v 29 Uitewo midziyo yayo, nembiya dzayo, nezvirongo zvayo, nemikombe yayo yokudira nayo; uzviite nendarama yakaisvonaka.
\v 30 Misi yese unofanira kuisa pamberi pangu patafura chingwa chokuratidza.
\s Chigadziko chemwenje chendarama
\p
\v 31 Unofanira kuitawo chigadziko chemwenje chendarama yakaisvonaka; chigadziko chiitwe nendarama yakapambadzirwa, chigadziko chacho, nehunde yacho, nezvimbiya zvacho, namapfundo acho, namaruva acho; zvese ngazviitwe chive chinhu chimwe nacho;
\v 32 kumativi acho ngakubude matavi matanhatu; matavi matatu echigadziko kuno rumwe rutivi rwacho, namatavi matatu echigadziko kuno rumwe rutivi rwacho.
\v 33 Ngapave nezvimbiya zvitatu zvakaumbwa samaruva omuamanda padavi rimwe, nepfundo, neruva, nezvimbiya zvitatu zvakaumbwa samaruva omuamanda pane rimwe davi, nepfundo, neruva; saizvozvo matavi matanhatu anobuda pachigadziko;
\v 34 uye pachigadziko pave nezvimbiya zvina zvakaumbwa samaruva azvo;
\v 35 nepfundo panyasi pamatavi maviri akaumbwa pamwe chete nacho, nepfundo panyasi pamamwe matavi akaumbwa pamwe chete nacho, nepfundo panyasi pamatavi maviri akaumbwa pamwe chete nacho, akafanana namatavi matanhatu anobuda pachigadziko.
\v 36 Mapfundo azvo namatavi azvo ngazvive pamwe chete nazvo; zvese zvive chinhu chimwe chakaumbwa nendarama yakaisvonaka yakapambadzirwa.
\v 37 Uitewo mwenje yacho minomwe; vagotungidza mwenje yacho, kuti ivhenekere pamberi pacho.
\v 38 Nembato dzacho, nendiro dzacho, nemwenje yacho, zviumbwe nendarama yakaisvonaka.
\v 39 Ngazviumbwe netarenda rendarama yakaisvonaka, pamwe chete nemidziyo iyoyo yese.
\v 40 Uchenjerere kuti uzviite nomufananidzo wazvo wawakaratidzwa pagomo.

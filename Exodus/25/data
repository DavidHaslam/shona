\c 25
\s Zvipo zvaJehovha
\p
\v 1 Zvino Jehovha akataura kuna Mozisi achti:
\v 2 Taura kuvana vaIsraeri kuti vandivigire chipo; kumunhu umwe neumwe anopa achida nemoyo wake muchanditorera chipo.
\v 3 Zvino ichi ndicho chipo chamuchatora kwavari: Ndarama, nesirivha, nendarira,
\v 4 zveruvara rwedenga, nezveruvara rwehute, nerineni yakanaka, ne\add mvere\add* dzembudzi,
\v 5 nematehwe amakondobwe akapendwa zvitsvuku, nematehwe ezvikumba, nematanda emuakasia,
\v 6 mafuta emwenje, zvinonhuhwira zvemafuta ekuzodza, nezvezvipfungaidzo zvinonhuhwira,
\v 7 mabwe eonikisi, nemabwe ekuisa paefodhi nepachidzitiro chechipfuva.
\v 8 Zvino ngavandiitire nzvimbo tsvene, kuti ndigare pakati pavo.
\v 9 Sezvandichakuratidza zvese, mufananidzo wetabhenakeri, nemufananidzo wenhumbi dzayo dzese, mucha\add i\add*ita saizvozvo.
\s Areka yesungano
\p
\v 10 Zvino vachaita areka \add ye\add*matanda emuakasia, urefu hwayo mbimbi mbiri nehafu, neupamhi hwayo mbimbi imwe nehafu, nekukwirria kwayo mbimbi imwe nehafu.
\v 11 Unofanira kuputira negoridhe rakazara, mukati nekunze uchaiputira, uye uchagadzira pamusoro payo korona yegoridhe inoipoteredza.
\v 12 Zvino uiumbire zvindori zvina zvegoridhe, neku\add zvi\add*isa pamakumbo ayo mana, nezvindori zviviri parutivi rwumwe rwayo, nezvindori zviviri pane rwumwe rutivi.
\v 13 Ugadzire matanda emuakasia*, ndokuaputira negoridhe.
\v 14 Zvino uchaisa matanda muzvindori panhivi dzeareka, kuti areka itakurwe nawo.
\v 15 Matanda achava muzvindori zveareka, haangabviswi kwazviri.
\v 16 Zvino uchaisa muareka uchapupu hwandichakupa.
\v 17 Uitewo chigaro chengoni chegoridhe rakazara; mbimbi mbiri nehafu kuchava kureba kwacho; uye mbimbi nehafu kuchava kufara kwacho.
\v 18 Zvino uchaita makerubhi* maviri egoridhe, uchaiita nebasa rakapfurwa pamicheto miviri yechigaro chengoni.
\v 19 Zvino uite kerubhi rimwe pamucheto umwe nerimwe kerubhi pane umwe mucheto; uchaita makerubhi anobva pachigaro chengoni pamicheto miviri yacho.
\v 20 Zvino makerubhi achatandavadzira mapapiro awo kumusoro, achifukidza chigaro chengoni nemapapiro awo, nezviso zvawo zvakatarisana; zviso zvemakerubhi zvichatarisa chigaro chengoni.
\v 21 Zvino uchaisa chigaro chengoni kumusoro pamusoro peareka, uye muareka uchaisa uchapupu hwandichakupa.
\v 22 Zvino ndichasangana newe ipapo, uye ndichataura newe ndiri pamusoro pechigaro chengoni, ndiri pakati pemakerubhi ari pamusoro peareka yeuchapupu, pazvese zvandichakuraira kuvanhu VaIsraeri.
\s Tafura yezvingwa zvekuratidza
\p
\v 23 Uchaitawo tafura yematanda emuakasia, mbimbi mbiri kuve kureba kwayo, uye mbimbi kufara kwayo, uye mbimbi nehafu kuve kukwirira kwayo.
\v 24 Zvino uchaiputira negoridhe yakazara, ugoiita pairi hata yendarama inopoteredza.
\v 25 Zvino uchaigadzirira mupendero wakapoteredza, uye uchagadzira hata yegoridhe kusvika kumupendero wakapoteredza.
\v 26 Uye uigadzirire zvindori zvina zvegoridhe, ugoisa zvindori pamakona mana ari pamakumbo ayo mana.
\v 27 Zvindori zvichavava pamupendero kuti zvive nzvimbo dzemakumbo kutakura tafura.
\v 28 Zvino uchaita makumbo nematanda emuakasia, nekuiputira negoridhe, kuti tafura itakurwe nawo.
\v 29 Uye uite ndiro dzayo nemikombe yayo nemidziyo yayo nemadhishi ayo ekudira nawo; uzviite nendarama yakaisvonaka.
\v 30 Zvino uchaisa pamusoro petafura chingwa chekuratidzira pamberi panguMisi yese unofanira kuisa pamberi pangu.
\s Chigadziko chemwenje chendarama
\p
\v 31 Zvino uchaita chigadziko chemwenje chegoridhe rakazara, chigadziko chemwenje chichaitwa nebasa pakapfurwa. Chigadziko chacho, nechitsiga chacho, nembiya dzacho, nemafundo acho, nemaruva acho; zvichabva pachiri.
\v 32 Zvino kumativi acho kuchabuda matavi matanhatu; matavi matatu echigadziko chemwenje kubva kune rwumwe rutivi, nematavi matatu echigadziko chemwenje kune rwumwe rutivi rwacho.
\v 33 Mbiya nhatu dzkaitwa semaruva emuamanda, fundo neruva padavi rimwe, nembiya nhatu dzakaitwa semaruva emuamanda pane rimwe davi, saizvozvo zvive fundo neruva pamatavi matanhatu anobuda pachigadziko chemwenje.
\v 34 Uye pachigadziko chemwenje pave nembiya ina dzakaumbwa semaruva emuamanda nemafundo awo.
\v 35 nefundo pazasi pematavi maviri anobva pachiri, nefundo pazasi pematavi maviri anobva paari, zvichienderana nematavi matanhatu anobuda achibva pachigadziko chemwenje.
\v 36 Mafundo awo nematavi awo ngaabve paari; zvese zvive basa rimwe rakapfurwa wendarama yakazara.
\v 37 Zvino uchaitawo mwenje yacho, uye vachatungidza mwenjeyacho, vachauvhenekeresa mativi akatarisana nacho.
\v 38 Zvino mbato dzacho, nendiro dzachaenga chemadota, dzacho, zviumbwe nendarama yakaisvonaka.
\v 39 Achazvigadzira netarenda rendarama yakazara pamwe chete nemidziyo iyi yese.
\v 40 Uchenjerere kuti uite nemufananidzo wazvo wakaratidzwa kwauri pagomo.

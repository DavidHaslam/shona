\c 6
\s Jehovha anovapikirazve kuti achavabudisa panyika yeEgipita
\p
\v 1 Jehovha akati kuna Mozisi, Zvino muchaona zvandichaitira Farao, nokuti achavatendera kuenda noruoko rune simba, uchavadzinga munyika yake noruoko rune simba.
\p
\v 2 Mwari akataurawo naMozisi, akati kwaari, Ndini JEHOVHA.
\v 3 Ndakazviratidza kuna Abhurahama, nokunaIsaka, nokunaJakove, ndiri Mwari Wemasimbaose, asi ndakange ndisingazikamwi navo nezita rangu rinonzi JEHOVHA.
\v 4 Zvino ndakasimbisa sungano yangu navo kuti ndivape nyika yeKenani, nyika youtorwa hwavo, mavakange vari vatorwa.
\v 5 Ndakanzwa kugomba kwavana vaIsraeri vakasungwa navaEgipita pauranda, ndikarangarira sungano yangu.
\v 6 Naizvozvo muti kuvana vaIsraeri, Ndini Jehovha, ini ndichakubudisai pamirimo yavaEgipita, ndichakusunungurai pauranda hwenyu, ndichakudzikunurai noruoko rwakatambanudzwa, uye nokutonga kukuru.
\v 7 Ndichakutorai imwi kuti muve vanhu vangu, ini ndichava Mwari wenyu, iye anokubudisai pamirimo yaEgipita.
\v 8 Ndichakuisai kunyika yandakasimudzira ruoko rwangu kuti ndiipe Abhurahama, naIsaka, naJakove, ndichakupai iyo ive nhaka yenyu; ndini Jehovha.
\v 9 Mozisi akataura saizvozvo kuvana vaIsraeri, asi havana kuteerera Mozisi nokuda kweshungu dzomweya nedzouranda hwakange huchirema.
\p
\v 10 Zvino Jehovha akataura naMozisi akati,
\v 11 Pinda, undotaura naFarao mambo weEgipita, kuti atendere vana vaIsraeri kubuda munyika yake.
\p
\v 12 Mozisi akataura pamberi paJehovha, akati, Tarirai, vana vaIsraeri havana kunditeerera; zvino Farao anganditeerera seiko, ini munhu ane miromo isina kudzingiswa?
\p
\v 13 Ipapo Jehovha akataura naMozisi naAroni, akavatuma neshoko kuvana vaIsraeri nokuna Farao, mambo weEgipita, kuti vabudise vana vaIsraeri munyika yeEgipita.
\s Marudzi aMozisi naAroni
\p
\v 14 Ndiyo misoro yedzimba dzamadzibaba avo: Vanakomana vaRubheni, dangwe raIsraeri, vaiva Hanoki, naParu, naHezironi, naKarimi; ndivo vedzimba dzaRubheni.
\v 15 Vanakomana vaSimioni vaiva Jemueri, naJamini, naOhadhi, naJakini, naZohari, naShauri, mwanakomana womukadzi muKenani; ndivo vedzimba dzaSimioni.
\v 16 Ndiwo mazita avanakomana vaRevhi namarudzi avo: Gerishoni, naKohati, naMerari; makore oupenyu hwaRevhi aiva makore ane zana namakumi matanhatu namanomwe.
\v 17 Vanakomana vaGerishoni vaiva Ribhini, naShimei, namarudzi avo.
\v 18 Vanakomana vaKohati vaiva Amurami, nalzhari, .naHebhuroni, naUzieri; makore oupenyu hwaKohati aiva makore ane zana namakumi matatu namatatu.
\v 19 Vanakomana vaMerari vaiva Makiri, naMushi. Ndivo vedzimba dzavaRevhi pamarudzi avo.
\p
\v 20 Amurami akawana Jokebhedhi, hanzvadzi yababa vake, iye akamuberekera Aroni naMozisi; makore oupenyu hwaAmurami aiva makore ane zana namakumi matatu namanomwe.
\v 21 Vanakomana vaIzhari vaiva Kora naNefegi, naZikiri.
\v 22 Vanakomana vaUzieri vaiva Mishaeri, naErizafani, naSitiri.
\p
\v 23 Aroni akawana Erishebha, mukunda waAminadhabhu, hanzvadzi yaNashoni, iye akamuberekera Nadhabhi naAbhihu, naEreazari, naItamari.
\v 24 Vanakomana vaKora vaiva Asiri, naErikana, naAbhiasafi; ndivo vedzimba dzavaKora.
\v 25 Ereazari, mwanakomana waAroni, akawana umwe  wavakunda vaPutieri, iye akamuberekera Pinehasi. Ndiyo misoro yedzimba dzamadzibaba avaRevhi nemhuri dzavo.
\p
\v 26 Ndivo vaya vanaAroni naMozisi vakanzi naJehovha, Budisai vana vaIsraeri munyika yeEgipita nehondo dzavo.
\v 27 Ndivo vakataura naFarao, mambo weEgipita, kuti vabudise vana vaIsraeri muEgipita; ndivo vaya vanaMozisi naAroni.
\s Mozisi naAroni vanoita zvishamiso zvavo pamberi paFarao
\p
\v 28 Nomusi iwoyo Jehovha akataura naMozisi munyika yeEgipita,
\v 29 Jehovha akataura naMozisi, akati, Ndini Jehovha; udza Farao, mambo weEgipita, zvinhuzvose zvandakakuudza.
\p
\v 30 Ipapo Mozisi akati pamberi paJehovha, Tarirai, ndiri munhu ane miromo isina kudzingiswa, zvino Farao achanditeerera seiko?

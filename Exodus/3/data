\c 3
\s Kudanwa kwaMozisi
\p
\v 1 Zvino Mozisi wakange achifudza boka raJeturo, mukarahwa wake, mupristi weMidhiani; zvino wakatinhira boka seri kwerenje, ndokusvika kugomo raMwari, kuHorebhi.
\v 2 Mutumwa waJehovha ndokuonekwa kwaari mumurazvo wemoto kubva pakati pegwenzi; zvino wakatarira, ndokuona gwenzi richipfuta nemoto, asi gwenzi risingatsvi.
\v 3 Mozisi ndokuti: Regai henyu nditendeukire kurutivi ndione chiratidzo chikuru ichi, kuti gwenzi haritsvi nei.
\p
\v 4 Zvino Jehovha paakaona kuti watendendeukira kurutivi kunoona, Mwari wakadana kwaari mukati megwenzi, ndokuti: Mozisi! Mozisi! Iye ndokuti, Ndi\add ri\add* pano.
\p
\v 5 Ndokuti: Usaswedera pano; bvisa shangu dzako patsoka dzako, nokuti nzvimbo yaumire inzvimbo tsvene.
\v 6 Akatiwo, Ndiri Mwari wababa vako, Mwari waAbhurahama, Mwari waIsaka, naMwari waJakove. Mozisi ndokuviga chiso chake, nokuti akatya kutarira Mwari.
\p
\v 7 Zvino Jehovha wakati: Zvirokwazvo, ndakaona kutambudzika kwevanhu vangu vari muEgipita, nekudanidzira kwavo ndanzwa nokuda kwevashandisi vavo; nokuti ndinoziva kutambudzika kwavo;
\v 8 zvino ndaburuka kuti ndivanunure muruoko rwevaEgipita nekuvabudisa kubva munyika iyo, kuenda kunyika yakanaka uye huru, kunyika inoyerera mukaka neuchi; kunzvimbo yevaKenani, nevaHeti, nevaAmori, nevaPerezi, nevaHivhi, nevaJebhusi.
\v 9 Zvino ikozvino, tarira, kuchema kwevana vaIsraeri kwasvika kwandiri, ndaonawo kumanikidzwa vaEgipita kwavanovamanikidza nako.
\v 10 Naizvozvo zvino uya, zvino ndichakutuma kuna Farao, kuti unobudisa rudzi rwangu, vana vaIsraeri kubva muEgipita.
\p
\v 11 Zvino Mozisi wakati kuna Mwari: Ndini ani, kuti ndiende kuna Farao, uye kuti ndibudise vana vaIsraeri kubva muEgipita?
\p
\v 12 Iye ndokuti: Zvirokwazvo ndichava newe; uye ichi mucherechedzo kwauri kuti ndakutuma: Kana wabudisa rudzi, kubva muEgipita, muchanamata Mwari pagomo iri.
\v 13 Mozisi ndokuti kuna Mwari: Tarirai, \add kana\add* ndasvika kuvana vaIsraeri, ndikati kwavari: Mwari wemadzibaba enyu wakandituma kwamuri, zvino ivo vachati kwandiri: Zita rake ndiani? Ndichatiyi kwavari?
\p
\v 14 Mwari ndokuti kuna Mozisi: NDIRI IYE WANDIRI IYE. Ndokuti: Ndizvo zvauchataura kuvana vaIsraeri: NDIRI IYE WANDITUMA kwamuri.
\v 15 Mwari ndokutiwo kuna Mozisi: Ndizvo zvauchataura kuvana vaIsraeri: Jehovha, Mwari wemadzibaba enyu, Mwari waAbhurahama, Mwari waIsaka, naMwari waJakove, wandituma kwamuri; iri izita rangu kusvika rinhi narinhi, uye ichi chirangaridzo changu kusvika kumazera ese.
\v 16 Enda, unounganidza vakuru vaIsraeri, ugoti kwavari: Jehovha, Mwari wemadzibaba enyu wakaonekwa kwandiri, Mwari waAbhurahama, Isaka, naJakove, achiti: Ndakakushanyirai zvirokwazvo, uye zvamunoitirwa muEgipita;
\v 17 uye ndati: Ndichakubudisai kubva pakutambudzika kweEgipita, ndikuisei kunyika yevaKenani, nevaHeti, nevaAmori, nevaPerezi, nevaHivhi, nevaJebhusi, kunyika inoyerera nemukaka neuchi.
\v 18 Vachateerera kuinzwi rako; uye uchauya, iwe nevakuru vaIsraeri, kuna mambo weEgipita, uye muchati kwavari: Jehovha, Mwari wevaHebheru, wakasangana nesu; zvino ikozvino regai henyu tiende rwendo rwemazuva matatu kuenda murenje, uye tichabaira kuna Jehovha, Mwari wedu.
\v 19 Zvino ini ndinoziva kuti mambo weEgipita haakutendereyi kuenda, kunyange neruoko rwakasimba.
\v 20 Uye ndichatandavadza ruoko rwangu, ndigorova Egipita nezvishamiso zvangu zvese, zvandichaitamo; uye shure kweizvozvo, achakuregai muchienda.
\v 21 Zvino ndichapa rudzi urwu nyasha pachiso chevaEgipita, uye zvichaitika, kuti kana muchienda, hamungaendi musina chinhu.
\v 22 Asi mukadzi umwe neumwe achakumbira kumuvakidzani wake, nekumutorwa anogara mumba make, zvishongo zvesirivha nezvishongo zvegoridhe, nenguvo, uye muchafukidza vanakomana venyu nevanasikana venyu; uye muchapamba vaEgipita.

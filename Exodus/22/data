\c 22
\s Mirairo pamusoro pezvavamwe
\p
\v 1 Kana munhu akaba nzombe kana gwai, ndokuriuraya kana kuritengesa, acharipa nzombe shanu panzombe, nemakwai mana pagwai rimwe.
\p
\v 2 Kana mbavha ikawanikwa ichipaza, ndokurohwa kusvika yafa, hapana mhosva yeropa kwaari.
\v 3 Kana zuva ramubudira, achava nemhosva yeropa rake, anofanira kuripa zvekuripa; kana asina chinhu anofanira kutengeswa nekuda kwekuba kwake.
\v 4 Kana chakabiwa chikawanikwa zvekuwanikwa muruoko rwake chiri chipenyu, ingava nzombe, kana mbongoro, kana gwai, acharipa kaviri.
\p
\v 5 Kana munhu akadyisa munda kana munda wemizambiringa, akapinza chipfuwo chake ndokunodya munda wemumwe, acharipa pazvakanakisisa zvemunda wake, nepazvakanakisisa zvemunda wake wemizambiringa.
\p
\v 6 Kana moto ukadauka ukabata minzwa kusvika kwapiswa murwi wezviyo, kana zviyo zvimire, kana munda, wakatungidza moto acharipa zvekuripa.
\p
\v 7 Kana munhu achipa wekwake mari kana nhumbi kuti achengete, zvino zvikabiwa kubva mumba memunhu uyu, kana mbavha ikawanikwa ngaaripe kakapetwa kaviri.
\v 8 Kana mbavha ikasawanikwa, ipapo muridzi weimba achaswededzwa kuvatongi, \add zvionekwe \add*kana akaisa ruoko rwake panhumbi dzewekwake.
\v 9 pashoko rimwe nerimwe rekudarika, renzombe, rembongoro, regwai, rechekupfeka, rechinhu chipi nechipi chakarasika, munhu achireva kuti ndechake, shoko ravo vari vaviri richaenda kuvatongi; achapiwa mhosva nevatongi acharipa kakapetwa kaviri kune wekwake.
\p
\v 10 Kana munhu achipa wekwake mbongoro, kana nzombe, kana gwai, kana chimwe chipfuwo kuti achengete, \add icho\add* ndokufa, kana kukuvara, kana kutinhwa pasina munhu anoona;
\v 11 mhiko yaJehovhaichava pakati pavo vari vaviri, \add zvionekwe\add* kuti haana kuisa ruoko rwake panhumbi dzewekwake; zvino muridzi wazvo achagamuchira, haangaripi.
\v 12 Asi kana zvikabiwa zvirokwazvo kwaari, acharipa kumuridzi wazvo.
\v 13 Kana zvikabvamburwa-bvamburwa, ngaauye nazvo zvive uchapupu, haangaripi zvakabvamburwa.
\p
\v 14 Zvino kana munhu akakwereta kune wekwake, \add chakakweretwa\add* ndokukuvara, kana kufa, muridzi wacho asisipo, zvirokwazvo anofanira kuchiripa.
\v 15 Kana muridzi wacho anacho, haangaripi; kana chiri chinhu chakahaiwa, chavinga kuhaiwa kwacho.
\p
\v 16 Kana munhu akanyengedzera musikana asina kutsidzira kuroorwa, ndokurara naye, zvirokwazvo achamuroora ave mukadzi wake.
\v 17 Kana baba vake vakaramba zvekuramba kumupa iye, acharipa mari yakaenzana neroora yemhandara.
\p
\v 18 Usarega muroyi kuti ararame.
\p
\v 19 Ani nani anorara nechipfuwo achaurawa zvirokwazvo.
\p
\v 20 Anobaira umwe mwari kunze kwaJehovha chete achaparadzwa chose.
\p
\v 21 Usadzvinyirira mutorwa kana kumumanikidza, nokuti maiva vatorwa munyika yeEgipita.
\p
\v 22 Usadzvinyirira chirikadzi kana nherera.
\v 23 Kana ukavadzvinyirira zvekuvadzvinyirira, ivo ndokudana kwandiri, zvirokwazvo ndichanzwa kudana kwavo;
\v 24 zvino hasha dzangu dzichapfuta ndigokuuraya nemunondo, zvino vakadzi venyu vachava chirikadzi nevana venyu nherera.
\p
\v 25 Kana uchikweretesa mari kuvanhu vangu varombo vanewe, usazviita semukweretesi, uye usaisa pamusoro pake zvibereko.
\v 26 Kana ukatongotora nguvo yewekwako ruve rubatso, uidzosere kwaari zuva risati ravira;
\v 27 nokuti ndicho chifukidzo chake chega, inguvo yake yeganda rake; acharara pai? Kana akadana kwandiri, ndichamunzwa, nokuti ndine tsitsi.
\p
\v 28 Usarerusa vamwari, kana kutuka mubati pakati pevanhu vako.
\p
\v 29 Usanonosa chekutanga chezvibereko zvakazara nechemuto wenyu, dangwe revanakomana uchapa kwandiri.
\p
\v 30 Uite saizvozvo nenzombe dzako nemakwai ako; richava namai varo mazuva manomwe; nezuva rerusere ucharipa kwandiri.
\p
\v 31 Zvino muchava vanhu vatsvene kwandiri; naizvozvo musadya nyama yakabvamburwa nezvikara musango, muchaikandira kuimbwa.

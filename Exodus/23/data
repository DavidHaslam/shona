\c 23
\s Imwe mirairo
\p
\v 1 Usapa rondedzero yenhema, usaisa ruoko rwako pamwe newakaipakuti uve chapupu chisakarurama.
\p
\v 2 Usatevera chaunga pane zvakaipa, uye usapupura pamhosva nevazhinji kuti irege kururamiswa.
\p
\v 3 Nemurombo uchimuitira tsitsi pamhosva yake.
\p
\v 4 Kana ukasangana nenzombe yemuvengi wako kana mbongoro yake yakarasika, zvirokwazvo uchaidzosera kwaari.
\v 5 Kana ukaona mbongoro yeanokuvenga irere pasi pemutoro wayo, ungarega kuinunura here? Zvirokwazvo uchainunura nekumununura iye.
\p
\v 6 Usatsausa mutongo wemurombo wako pamhosva yake.
\v 7 Iva kure nenyaya yenhema, uye asina mhosva newakarurama usauraya, nokuti handingaregi kupa mhosva wakaipa.
\p
\v 8 Uye usatora fufuro, nokuti fufuro inopofumadza vanoona, nekuipisa mashoko evakarurama.
\p
\v 9 Uye usadzvinyirira mutorwa, nokuti imwi munoziva moyo wemutorwa, zvamakange muri vatorwa munyika yeEgipita.
\p
\v 10 Zvino makore matanhatu uchadzvara munda wako, uye uunganidze zvibereko zvawo.
\v 11 Asi nerechinomwe uchauzorodza nekuurega urare, kuti varombo verudzi rwako vadye, nezvavanosiya mhuka dzesango dzichadya. Saizvozvo uitewo nemunda wako wemizambiringa nemunda wako wemiorivhi.
\v 12 Mazuva matanhatu uchaita basa rako, uye nezuva rechinomwe uchazorora, kuti nzombe yako nembongoro yako zvizorore, nemwanakomana wemurandakadzi wako nemutorwa vambofema.
\v 13 Zvino pazvinhu zvese zvandakakuudzai muzvichenjerere; uye musareva zita revamwe vamwari, kana kurega richinzwika kubva mumuromo wako.
\p
\v 14 Katatu pagore uchandichengetedzera mutambo.
\v 15 Uchachengetedza mutambo wechingwa chisina kuviriswa; uchadya chingwa chisina kuviriswa mazuva manomwe sezvandakakuraira, panguva yakatarwa yemwedzi Abhibhi; (nokuti nawo wakabuda muEgipita); zvino havangaonekwi pamberi pangu vasina chavakabata.
\v 16 Uye mutambo wekukohwa, zvibereko zvekutanga zvemabasa ako, zvawakadzvara mumunda; uye mutambo wekuunganidza pakupera kwegore, kana waunganidza zvemabasa ako pamunda.
\v 17 Katatu pagore vanhurume venyu vese vachamira pamberi paShe Mwari.
\p
\v 18 Hauchanbairi ropa rechibairo changu pamwe chete nechingwa chakaviriswa; nemafuta emutambo wangu haachagari kusvika kwaedza.
\v 19 Chekutanga \add pakunaka\add* chezvibereko zvemunda wako zvekutanga uchauisa muimba yaJehovha Mwari wako. Usabika mbudzana mumukaka wamai vayo.
\p
\v 20 Tarira, ndinotuma mutumwa pamberi pako kukuchengeta panzira, nekukuisa munzvimbo yandakakugadzirira.
\v 21 Chenjererai pamberi pake, uye teererai inzwi rake, musamutsamwisa, nokuti haangakanganwiri kudarika kwenyu, nokuti zita rangu riri maari.
\v 22 Asi kana ukateerera zvirokwazvo inzwi rake, nekuita zvese zvandinotaura, ipapo ndichava muvengi wevavengi vako, nemudzivisi wevadzivisi vako.
\v 23 Nokuti mutumwa wangu achafamba mberi kwako, akusvitse kuVaAmori, neVaHeti, neVaPerezi, neVaKenani, neVaHivhi, neVaJebhusi. Uye ndichavaparadza.
\v 24 Usapfugamira vamwari vavo, kana kuvashumira, kana kuita semabasa avo; asi uchavaparadza zvekuvaparadza, nekuputsanya-putsanya shongwe dzavo zvifananidzo.
\v 25 Zvino muchashumira Jehovha Mwari wenyu, uye acharopafadza kudya kwenyu nemvura yenyu; neni ndichabvisa urwere pakati penyu.
\p
\v 26 Hakungavi nechinosvodza, kana chisingabereki panyika yako. Ndichazadzisa mazuva ako.
\p
\v 27 Ndichatuma kutyisa kwangu pamberi pako, nekukanganisa vanhu vese vauchasvika kwavari, nekufuratidza vavengi vako vese.
\v 28 Ndichatuma mago pamberi pako achadzinga VaHivhi, VaKenani, neVaHeti pamberi pako.
\v 29 Handingavadzingi pamberi pako negore rimwe, kuti nyika irege kuita renje, zvikara zvesango zvirege kukuwandira.
\v 30 Ndichanyatsovadzinga pamberi pako, kusvikira mava vazhinji, upiwe nyika ive nhaka yako.
\v 31 Ndichaisa miganhu yako kubva paGungwa Dzvuku kusvikira kuGungwa raVaFirisitia, nokubva kurenje kusvikira kuRwizi, nokuti ndichapa vagere munyika mumaoko enyu, uvadzinge pamberi pako.
\v 32 Rega kuita sungano navo, kana navamwari vavo.
\v 33 Havafaniri kugara munyika yako, kuti varege kukutadzisa pamberi pangu, nokuti kana ukashumira vamwari vavo, zvirokwazvo izvo zvichava musungo kwauri.

\c 38
\s Aritari yekupisira, nemudziyo wekushambidzira, neruvanze
\p
\v 1 Zvino wakaita aritari yechipo chinopiswa \add ne\add*matanda emuakasia; kureba kwayo mbimbi shanu, neupamhi hwayo mbimbi shanu; nhivi ina dzakaenzana, nekukwirira kwayo mbimbi nhatu.
\v 2 Wakaitawo nyanga dzayo pamakona ayo mana, nyanga dzayo dzaiva dzayo; ndokuiputira nendarira.
\v 3 Wakaitawo midziyo yese yearitari, hari, nefoshoro, nendiro dzekusasa, nemaforogo enyama, nepani dzepamoto, midziyo yese akaiita nendarira.
\v 4 Akaitirawo aritari sefa yendarira, yechirukwa pasi pemucheto wayo chichiburuka kusvikira pakati payo.
\v 5 Zvino wakaumbira nekunyungudusa zvindori zvina kumicheto mina yesefa yendarira nzvimbo dzezvibatiso.
\v 6 Wakaitawo zvibatiso zvematanda emuakasia ndokuzviputira nendarira.
\v 7 Zvino wakaisa zvibatiso muzvindori panhivi dzearitari kuitakura nawo; akaita ive mhango nemapuranga.
\p
\v 8 Akaitawo dhishi rendarira, negumbo raro rendarira , nezvionioni zvevakadzi veungano vaiungana pamukova wetende rekusangana.
\p
\v 9 Wakaitawo chivanze; kurutivi rwechamhembe kwakatarisa kuchamhembe, kwakange kune zviremberedzwa zvechivanze zvemucheka wakaisvonaka wakarukwa, mbimbi zana;
\v 10 mbiru dzayo \add dzaiva\add* makumi maviri, nezvigadziko zvadzo makumi maviri zvendarira, zvikorekedzo zvembiru nezvisungo zvadzo \add zvaiva\add* zvesirivha.
\v 11 Zvino kurutivi rwemaodzanyemba \add kwaiva ne\add*makubhiti zana, mbiru dzayo makumi maviri, nezvigadziko zvadzo zvendarira makumi maviri, zvikorekedzo zvembiru nezvisungo zvazvo \add zvaiva\add* zvesirivha.
\v 12 Zvino kurutivi rwemavirazuva \add kwaiva\add* \add ne\add*zviremberedzwa \add zve\add*mbimbi makumi mashanu, mbiru dzazvo gumi, nezvigadziko zvadzo gumi; zvikorekedzo zvembiru nezvisungo zvadzo \add zvaiva zve\add*sirivha.
\v 13 Zvino kurutivi rwemabvazuva kwakatarisa kumabvazuva \add kwaiva ne\add*mbimbi makumi mashanu.
\v 14 Zviremberedzwa zvedivi rimwe \add zvaiva\add* mbimbi gumi neshanu, mbiru dzazvo nhatu, nezvigadziko zvadzo zvitatu.
\v 15 Nekurumwe rutivi rwesuwo rechivanze apa neuko \add kwaiva\add* nezviremberedzwa mbimbi gumi nemashanu, mbiru dzazvo nhatu, nezvigadziko zvadzo zvitatu.
\v 16 Zviremberedzwa zvese zvechivanze zvaipoteredza \add zvaiva\add* \add zve\add*mucheka wakaisvonaka wakarukwa.
\v 17 Nezvigadziko zvembiru \add zvaiva\add* ndarira, zvikorekedzo zvembiru nezvisungo zvadzo \add zvaiva\add* sirivha; nechifukidzo chadzo \add chaiva\add* sirivha; nembiru dzese dzechivanze dzaiva dzakasunganidzwa nesirivha.
\v 18 Nechiremberedzwa chesuwo rechivanze chaiva basa remusoni, zveruvara rwedenga, nezveruvara rwehute, nezvitsvuku, nemucheka wakaisvonaka wakarukwa; kureba kuri mbimbi makumi maviri, nekukwirira paupamhi mbimbi shanu, zvichienderana nezviremberedzwa zvechivanze.
\v 19 Zvino mbiru dzayo \add dzaiva\add* ina, nezvigadziko zvadzo zvendarira zvina; zvikorekedzo zvadzo zviri sirivha, nechifukidzo chemisoro yadzo nezvisungo zvadzo zviri sirivha.
\v 20 Nehoko dzese dzetabhenakeri nedzechivanze dzakapoteredza \add dzaiva\add* ndarira.
\s Fuma yese yakavakiswa tabhenakeri nayo
\p
\v 21 Ndihwo uwandu hwezvinhu zvetabhenakeri, zvetabhenakeri yechipupuriro, sezvakaverengwapakuverengwa kwazvo zvichienderana nekuraira kwaMozisi, basa reVaRevhi neruoko rwaItamari, mwanakomana waAroni mupristi.
\v 22 NaBhezareri, mwanakomana waUri, mwanakomana waHuri, werudzi rwaJudha, wakaita zvese zvakange Jehovha zvaakaraira Mozisi,
\v 23 Zvino pamwe naye \add paiva\add* naOhoriabhu mwanakomana waAhisamaki, werudzi rwaDhani, mufombori nemubati wakachenjera, nemusoni wezveruvara rwedenga, nezveruvara rwehute, zvitsvuku, nemucheka wakaisvonaka.
\p
\v 24 Goridhe rese raishandiswa pabasa, pabasa rese repaimba tsvene, iro goridhe rezvipo, raiva matarenda makumi maviri namapfumbamwe, nemashekeri mazana manomwe nemakumi matatu, zvichienzaniswa neshekeri repaimba tsvene.
\v 25 Nesirivha yaivo vakange vachiverengwa paungano aiva matarenda zana, nemashekeri churu chimwe nemazana manomwe nemakumi manomwe nemashanu, zvichienzaniswa neshekeri repaimba tsvene.
\v 26 Musoro umwe neumwe bheka*, ndiro hafu yeshekeri, zvichienzaniswa neshekeri repaimba tsvene; kune umwe neumwe wakadarika kune vakaverengwa, kubva pamakore makumi maviri zvichikwira, vaiva zvuru mazana matanhatu nezvitatu nemazana mashanu nemakumi mashanu.
\v 27 Uye kwaiva nematarenda esirivha zana ekuumbisa nekunyungudusa zvigadziko zvepaimba tsvene nezvigadziko zvevheiri; zvigadziko zana zvematarenda zana, tarenda rimwe pachigadziko.
\v 28 Ne\add mashekeri\add* churu nemazana manomwe nemakumi manomwe nemashanu wakaitira mbiru zvikorekedzo, akaputira misoro yadzo, nekuzviitira zvisungo.
\v 29 Nendarira yezvipo \add yaiva\add* matarenda makumi manomwe nemashekeri zvuru zviviri nemazana mana.
\v 30 Nayo wakaita zvigadziko zvemukova wetende rekusangana, nearitari yendarira, nesefa yayo yendarira, nemidziyo yese yepaaritari,
\v 31 nezvigadziko zveruvanze rwakapoteredza, nezvigadziko zvesuwo rechivanze, nehoko dzese dzetabhenakeri, nehoko dzese dzeruvanze rwakapoteredza.
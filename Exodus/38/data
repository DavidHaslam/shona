\c 38
\s Aritari yekupisira, nemudziyo wekushambidzira, neruvanze
\p
\v 1 Zvino wakaita aritari yechipo chinopiswa \add ne\add*matanda emuakasia; kureba kwayo mbimbi shanu, neupamhi hwayo mbimbi shanu; nhivi ina dzakaenzana, nekukwirira kwayo mbimbi nhatu.
\v 2 Wakaitawo nyanga dzayo pamakona ayo mana, nyanga dzayo dzaiva dzayo; ndokuiputira nendarira.
\v 3 Wakaitawo midziyo yese yearitari, hari, nefoshoro, nendiro dzekusasa, nemaforogo enyama, nepani dzepamoto, midziyo yese akaiita nendarira.
\v 4 Akaitirawo aritari sefa yendarira, yechirukwa pasi pemucheto wayo chichiburuka kusvikira pakati payo.
\v 5 Zvino wakaumbira nekunyungudusa micheto mina yesefa yendarira nzvimbo dzezvitsikiso.
\v 6 Wakaitawo zvitsikiso zvematanda emuakasia ndokuzviputira nendarira.
\v 7 Zvino wakaisa matanda muzvindori panhivi dzearitari kuti itakurwe nawo; akaita ive mhango nemapuranga.
\p
\v 8 Akaitawo dhishi rendarira, negumbo raro, nezvionioni zvevakadzi veungano vaiungana pamukova wetende rekusangana.
\p
\v 9 Wakaitawo chivanze; kurutivi rwechamhembe kwakatarisa kuchamhembe, kwakange kune zvirembedzwa zvemucheka wakaisvonaka wakarukwa, mbimbi zana;
\v 10 mbiru dzayo \add dzaiva\add* makumi maviri, nezvigadziko zvadzo makumi maviri zvendarira, zvikorekedzo zvembiru nezvisungo zvadzo \add zvaiva\add* zvesirivha.
\v 11 Zvino kurutivi rwekumusoro \add kwaiva ne\add*makubhiti zana, mbiru dzayo makumi maviri, nezvigadziko zvadzo zvendarira makumi maviri, zvikorekedzo zvembiru nezvisungo zvazvo \add zvaiva\add* zvesirivha.
\v 12 Zvino kurutivi rwemavirazuva \add kwaiva\add* \add ne\add*zvirembedzwa \add zvaisvika\add* mbimbi makumi mashanu, mbiru dzazvo gumi, nezvigadziko zvadzo gumi; zvikorekedzo zvembiru nezvisungo zvadzo \add zvaiva zve\add*sirivha.
\v 13 Zvino kurutivi rwemabvazuva kwakatarisa kumabvazuva \add kwaiva ne\add*mbimbi makumi mashanu.
\v 14 Zvirembedzwa kurutivi rumwe \add zvaiva\add* mbimbi gumi neshanu, mbiru dzazvo nhatu, nezvigadziko zvadzo zvitatu.
\v 15 Nekune rumwe rutivi rwsuwo rechivanze uku neuko \add kwaiva\add* nezvirembedzwa zviri mbimbi gumi nemashanu, mbiru dzazvo nhatu, nezvigadziko zvadzo zvitatu.
\v 16 Zvirembedzwa zvese zvechivanze zvaipoteredza \add zvaiva\add* \add zve\add*mucheka wakaisvonaka wakarukwa.
\v 17 Nezvigadziko zvembiru \add zvaiva\add* ndarira, zvikorekedzo zvembiru nezvisungo zvadzo \add zvaiva\add* sirivha; nechifukidzo chadzo \add chaiva\add* sirivha; nembiru dzese dzechivanze dzaiva dzakasunganidzwa nezvisungo zvesirivha.
\v 18 Nechiremberedzwa chesuwo rechivanze chaiva basa remusoni, zveruvara rwedenga, nezveruvara rwehute, nezvitsvuku, nemucheka wakaisvonaka wakarukwa; kureba kuri mbimbi makumi maviri, nekukwirira paupamhi mbimbi shanu, zvichienderana nezvirembedzwa zvechivanze.
\v 19 Mbiru dzayo dzaiva ina, nezvigadziko zvadzo zvina zvendarira; zvikorekedzo zvadzo zvaiva zvesirivha, misoro yadzo nezvisungo zvadzo zvakange zvakafukidzwa nesirivha.
\v 20 Mbambo dzese dzetabhenakeri nedzoruvanze, rwakange ruchiipoteredza kunhivi dzese, dzaiva dzendarira.
\s Fuma yese yakavakiswa tabhenakeri nayo
\p
\v 21 Ndiko kuwanda kwezvinhu zvetabhenakeri, zvetabhenakeri yechipupuriro, pakuverengwa kwazvo nokuraira kwaMozisi; VaRevhi vakaita basa iro vachirairwa naItamari, mwanakomana waAroni mupristi.
\v 22 Bhezareri, mwanakomana waUri, mwanakomana waHuri, worudzi rwaJudha, wakaita zvese zvakange zvarairwa Mozisi naJehovha,
\v 23 anaOhoriabhu, mwanakomana waAhisamaki, worudzi rwaDhani, muvezi nomubati wakachenjera, nomusoni wezvakarukwa zvitema, nezvishava, zvitsvuku, nemicheka yakaisvonaka.
\p
\v 24 Goridhe rese ravaibatisa nayo mabasa ese apaimba tsvene, iyo goridhe rezvipo, aiva matarenda ana makumi maviri namapfumbamwe, namashekeri ana mazana manomwe namakumi matatu, zvichienzaniswa neshekeri rapaimba tsvene.
\v 25 Nesirivha yaivo vakange vachiverengwa paungano aiva matarenda ane zana, namashekeri ane chiuru chimwe namazana manomwe namakumi manomwe namashanu, zvichienzaniswa neshekeri rapaimba tsvene.
\v 26 Munhu umwe neumwe wakaripa bheka rimwe, iri hafu yeshekeri rimwe, zvichienzaniswa neshekeri rapaimba tsvene; umwe neumwe wakadarika kuna vakaverengwa, wakange ari wemakore makumi maviri, kana wakapfuura makore iwayo, vakange vari varume vane zvuru zvina mazana matanhatu nezvitatu namazana mashanu namakumi mashanu.
\v 27 Namatarenda esirivha ane zana aiva okuumbisa nawo zvigadziko zvapaimba tsvene nezvigadziko zvechidzitiro; zvigadziko zvine zana zvakaitwa namatarenda ane zana, chigadziko chimwe nechimwe netarenda rimwe.
\v 28 Namashekeri ane chiuru chimwe namazana manomwe namakumi manomwe namashanu wakaita zvikorekedzo zvembiru, akaputira misoro yadzo, nokuzviitirawo zvindori.
\v 29 Ndarira yezvipo yakange ina matarenda ana makumi manomwe namashekeri ane zvuru zviviri namazana mana.
\v 30 Nayo wakaita zvigadziko zvomukova wetende rokusangana, nearitari yendarira, nechakarukwa chayo chendarira, nenhumbi dzese dzapaaritari,
\v 31 nezvigadziko zvese zvoruvanze rwakange rwakapotedza, nezvigadziko zvesuwo roruvanze, nembambo dzese dzetabhenakeri, nembambo dzese dzoruvanze rwakange rwakapoteredza.

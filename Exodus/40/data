\c 40
\s Mozisi anomisa Tabhenakeri
\p
\v 1 Zvino Jehovha wakataura naMozisi akati:
\v 2 Nomusi wokutanga womwedzi unofanira kumisa tabhenakeri netende rokusangana.
\v 3 Unofanira kuisa mukati mayo areka yechipupuriro, nokudzitira areka nechidzitiro.
\v 4 Upinzewo tafura, nokugadzira zvinhu zvinofanira kuva pamusoro payo; upinzewo chigadziko chemwenje, ugotungidza mwenje yacho.
\v 5 Uisewo aritari yegoridhe yezvinonhuhwira pamberi peareka yechipupuriro, ugoisa chidzitiro chomukova wetabhenakeri.
\v 6 Zvino uisewo aritari yezvibairo zvinopiswa pamberi pomukova wetabhenakeri yetende rokusangana.
\v 7 Uisewo mudziyo wokushambidzira pakati petende rokusangana nearitari, ugodira mvura mukati mawo.
\v 8 Zvino ugadzirewo ruvanze nokurembedza chidzitiro chesuwo roruvanze.
\v 9 Utorewo mafuta okuzodza nawo, uzodze tabhenakeri nawo, nezvese zviri mukati mayo; ugoitsaura, iyo nezvese zvirimo, kuti chive chinhu chitsvene.
\v 10 Uzodzewo aritari nezvibairo zvinopiswa, nemidziyo yayo yese, kuti uite tsvene aritari, aritari chive chinhu chitsvene-tsvene.
\v 11 Uzodzewo mudziyo wokushambidzira nechigadziko chawo, uuite mutsvene.
\v 12 Zvino uswededze Aroni navanakomana vake kumukova wetende rokusangana, ugovashambidza nemvura.
\v 13 Ipapo ufukidze Aroni nguvo tsvene, ugomuzodza nekumuita mutsvene, kuti andishumire pabasa roupristi.
\v 14 Uswededzewo vanakomana vake, ugovafukidza nguvo refu.
\v 15 Uvazodze, sezvawazodza baba vavo, kuti vandishumire pabasa roupristi; kuzodzwa kwavo kunofanira kuva kwavari upristi nokusingaperi, kusvikira kumarudzi avo ese.
\v 16 Mozisi akaita saizvozvo; zvese zvaakange arairwa naJehovha, wakazviita saizvozvo.
\p
\v 17 Tabhenakeri ikamiswa nomwedzi wokutanga wegore rechipiri nomusi wokutanga womwedzi.
\v 18 Mozisi akamisa tabhenakeri, akaisa zvigadziko zvayo, akamisa mapuranga ayo, akaisa mbariro dzayo, nokumisa mbiru dzayo.
\v 19 Akawarira tende pamusoro petabhenakeri, akaisa chifukidzo chetende pamusoro payo, sezvakange zvarairwa Mozisi naJehovha.
\p
\v 20 Akatora chipupuriro, akachiisa muareka, akapinza zvibatiso paareka, akaisa chifunhiro chokuyananisa pamusoro peareka;
\v 21 akapi nza areka mutabhenakeri, akarembedza chidzitiro chokudzitira nacho, akadzitira areka yechipupuriro; sezvakange zvarairwa Mozisi naJehovha.
\p
\v 22 Akaisa tafura mutende rokusangana, kurutivi rwetabhenakeri nechokumusoro, kunze kwechidzitiro.
\v 23 Akagadzirawo chingwa pamusoro payo pamberi paJehovha, sezvakange zvarairwa Mozisi naJehovha.
\p
\v 24 Akaisa chigadziko chemwenje mutende rokusangana, chakatarisana netafura, kurutivi rwetabhenakeri nechekuchamhembe.
\v 25 Akatungidza mwenje pamberi paJehovha, sezvakange zvarairwa Mozisi naJehovha.
\p
\v 26 Akaisa aritari yegoridhe mutende rokusangana pamberi pechidzitiro;
\v 27 akapisirapo zvinonhuhwira zvinotapira zvemiti yakanaka, sezvakange zvarairwa Mozisi naJehovha.
\p
\v 28 Akagadzira zvirembedzwa zvomukova wetabhenakeri.
\v 29 Akaisa aritari yezvipiriso zvinopiswa pamukova wetabhenakeri yetende rokusangana, akapisira pamusoro payo chipiriso chinopiswa, nechipiriso choupfu; sezvakange zvarairwa Mozisi naJehovha.
\p
\v 30 Akaisa mudziyo wokushambidzira pakati petende rokusangana nearitari, akaisa mukati mayo mvura yokushambidza nayo.
\v 31 Ipapo Mozisi naAroni navanakomana vake vakashamba maoko avo netsoka dzavopo;
\v 32 pakupinda kwavo mutende rokusangana, napakuswedera kwavo kuaritari, vaishamba, sezvakange zvarairwa Mozisi naJehovha.
\v 33 Akagadzirawo ruvanze rwaipoteredza tabhenakeri nearitari, akarembedza chidzitiro chesuwo roruvanze. Naizvozvo Mozisi akapedza basa rese.
\p
\v 34 Ipapo gore rakafukidza tende rokusangana, kubwinya kwaJehovha kukazadza tabhenakeri.
\v 35 Mozisi akasagona kupinda mutende rokusangana, nokuti gore rakaramba rigere pamusoro paro uye kubwinya kwaJehovha kwakange kwazadza tabhenakeri.
\v 36 Zvino kana gore rokwidzwa richibva pamusoro petabhenakeri, vana vaIsraeri vakapfuura vachifamba nzendo dzavo dzese.
\v 37 Asi kana gore risina kukwidzwa, havana kufamba, kusvikira musi warinozokwidzwa.
\v 38 Nokuti gore raJehovha rakange riri pamusoro petabhenakeri masikati, nomoto waiva mariri usiku, pamberi pavese veimba yaIsraeri panzendo dzavo dzese.

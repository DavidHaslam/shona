\c 40
\s Mosesi anomisa Tabhenakeri
\p
\v 1 Zvino Jehovha wakataura naMosesi akati,
\v 2 "Nomusi wokutanga womwedzi unofanira kumisa tabhenakeri netende rokusangana.
\v 3 Unofanira kuisa mukati mayo areka yechipupuriro, nokudzitira areka nechidzitiro.
\v 4 Upinzewo tafura, nokugadzira zvinhu zvinofanira kuva pamusoro payo; upinzewo chigadziko chemwenje, ugotungidza mwenje yacho.
\v 5 Uisewo atari yendarama yezvinonhuwira pamberi peareka yechipupuriro, ugoisa chidzitiro chomukova wetabhenakeri.
\v 6 Zvino uisewo atari yezvibayiro zvinopiswa pamberi pomukova wetabhenakeri yetende rokusangana.
\v 7 Uisewo mudziyo wokushambidzira pakati petende rokusangana neatari, ugodira mvura mukati mawo.
\v 8 Zvino ugadzirewo ruvanze nokurembedza chidzitiro chesuo roruvanze.
\p
\v 9 "Utorewo mafuta okuzodza nawo, uzodze tabhenakeri nawo, nezvose zviri mukati mayo; ugoitsaura, iyo nezvose zvirimo, kuti chive chinhu chitsvene.
\v 10 Uzodzewo atari nezvibayiro zvinopiswa, nemidziyo yayo yose, kuti utsaure atari, atari chive chinhu chitsvene-tsvene.
\v 11 Uzodzewo mudziyo wokushambidzira nechigadziko chawo, uutsaure.
\p
\v 12 "Zvino uswededze Aroni navanakomana vake kumukova wetende rokusangana, ugovashambidza nemvura.
\v 13 Ipapo ufukidze Aroni nguo tsvene, ugomuzodza nokumutsaura, kuti andishumire pabasa roupristi. 
\v 14 Usededzewo vanakomana vake, ugovafukidza nguo.
\v 15 Uvazodze, sezvawazodza baba vavo, kuti vandishumire pabasa roupristi; kuzodzwa kwavo kunofanira kuva kwavari upristi nokusingaperi, kusvikira kumarudzi avo ose."
\p
\v 16 Mosesi akaita saizvozvo; zvose zvaakanga arairwa naJehovha, wakazviita saizvozvo.
\p
\v 17 Tabhenakeri ikamiswa nomwedzi wokutanga wegore rechipiri nomusi wokutanga womwedzi.
\v 18 Mosesi akamisa tabhenakeri, akaisa zvigadziko zvayo, akamisa mapuranga ayo, akaisa mbariro dzayo, nokumisa mbiru dzayo.
\v 19 Akawarira tende pamusoro petabhenakeri, akaisa chifukidzo chetende pamusoro payo, sezvakanga zvarairwa Mosesi naJehovha.
\v 20 Akatora chipupuriro, akachiisa muareka, akapinza matanda paareka, akaisa chifunhiro chokuyananisu pamusoro peareka;
\v 21 akapinza areka mutabhena chidzitiro chokudzitira areka yechipupuriro; sezvakaii, Mosesi naJehovha. 
\v 22 Akaisa tafura mutende rokusangana, kurutivi rwetabK, nechokumusoro, kunze kwechicUtiro.
\v 23 Akagadzirawo chingwa pamusoro payo pamberi paJehovha, sezvakanga zvarairwa Mosesi naJehovha.
\v 24 Akaisa chigadziko chemwenje mutende rokusangana, chakatarisana netafura, kurutivi rwetabhenakeri nechenyasi.
\v 25 Akatungidza mwenje pamberi paJehovha, sezvakanga zvarairwa Mosesi naJehovha.
\v 26 Akaisa atari yendarama mutende rokusangana pamberi pechidzitiro,
\v 27 akapisirapo zvinonhuwira zvemiti yakanaka, sezvakanga zvarairwa Mosesi naJehovha.
\v 28 Akagadzira zvirembedzwa zvomukova wetabhenakeri.
\v 29 Akaisa atari yezvipiriso zvinopiswa pamukova wetabhenakeri yetende rokusangana, akapisira pamusoro payo chipiriso chinopiswa, nechipiriso choupfu; sezvakanga zvarairwa Mosesi naJehovha.
\v 30 Akaisa mudziyo wokushambidzira pakati petende rokusangana neatari, akaisa mukati mayo mvura yokushambidza nayo.
\v 31 Ipapo Mosesi naAroni navanakomana vake vakashamba maoko avo netsoka dzavopo;
\v 32 pakupinda kwavo mutende rokusangana, napakuswedera kwavo kuatari, vaishamba, sezvakanga zvarairwa Mosesi naJehovha.
\v 33 Akagadzirawo ruvanze rwaipoteredza tabhenakeri neatari, akarembedza chidzitiro chesuo roruvanze. Naizvozvo Mosesi akapedza basa rose.
\p
\v 34 Ipapo gore rakafukidza tende rokusangana, kubwinya kwaJehovha kukazadza tabhenakeri.
\v 35 Mosesi akasagona kupinda mutende rokusangana, nokuti gore rakaramba rigere pamusoro paro uye kubwinya kwaJehovha kwakanga kwazadza tabhenakeri.
\v 36 Zvino kana gore rokwidzwa richibva pamusoro petabhenakeri, vana vaIsiraeri vakapfuura vachifamba nzendo dzavo dzose.
\v 37 Asi kana gore risina kukwidzwa, havana kufamba, kusvikira musi warinozokwidzwa.
\v 38 Nokuti gore raJehovha rakanga riri pamusoro petabhenakeri masikati, nomoto waiva mariri usiku, pamberi pavose ve imb a aIsiraexâ€˜ vaxv-Lexvo dzavo dzose.


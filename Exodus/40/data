\c 40
\s Mozisi anomisa tabhenakeri
\p
\v 1 Zvino Jehovha wakataura kuna Mozisi achiti:
\v 2 Nemusi wemwedzi wekutanga, nerekutanga remwedzi, uchamisa tabhenakeri, tende rekusangana.
\v 3 Uchaisamowo areka yechipupuriro, ugofukidza areka nevheiri.
\v 4 Upinzewo tafura, nekurongedza zvinoiswa pamusoro payo; uye uchapinza chigadziko chemwenje, ugotungidza mwenje yacho.
\v 5 Uisewo aritari yegoridhe yezvipfungaidzo zvinonhuhwira pamberi peareka yechipupuriro, ugoisa chiremberedzwa chemukova wetabhenakeri.
\v 6 Zvino uise aritari yechipo chinopiswa pamberi pemukova wetabhenakeri yetende rekusangana.
\v 7 Uisewo dhishi pakati petende rekusangana nearitari, ugoisa mvura imomo.
\v 8 Zvino uise chivanze chakapoteredza, ugoisa chiremberedzwa pasuwo rechivanze.
\v 9 Uchatorawo mafuta ekuzodza, ugozodza tabhenakeri nezvese zviri mairi; ugoiita tsvene, nemidziyo yese yayo, uye ichava tsvene.
\v 10 Uchazodzawo aritari nechipo chinopiswa, nemidziyo yayo yese, ugoita aritari tsvene; zvino aritari ichava tsvene-tsvene.
\v 11 Uchazodzawo dhishi negumbo raro, uriite dzvene.
\v 12 Zvino uchaswededza Aroni nevanakomana vake kumukova wetende rekusangana, ugovashambidza nemvura.
\v 13 Zvino uchapfekedza Aroni nguvo tsvene, ugomuzodza nekumuita mutsvene, kuti andishumire paupristi.
\v 14 Uswededzewo vanakomana vake, ugovafukidza nguvo refu.
\v 15 Uchavazodzawo sezvawakazodza baba vavo, kuti vandishumire paupristi; uye kuzodzwa kwavo kunofanira kuva kwavari upristi nekusingaperi, kubva kumazera avo ese.
\v 16 Mozisi ndokuita maererano kuzvese Jehovha zvaakamuraira, wakazviita saizvozvo.
\p
\v 17 Zvino zvakaitika mumwedzi wekutanga negore rechipiri nemusi wekutanga wemwedzi tabhenakeri yakamiswa.
\v 18 Mozisi ndokumisa tabhenakeri, ndokuisa zvigadziko zvayo, akamisa mapuranga ayo, ndokuisa mbariro dzayo, ndokumisa mbiru dzayo.
\v 19 Zvino wakawarira tende pamusoro petabhenakeri, ndokuisa chifukidzo chetende pairi pamusoro, Jehovha sezvaakaraira Mozisi.
\p
\v 20 Zvino wakatora akaisa uchapupu muareka, ndokuisa zvibatiso paareka, ndokuisa chigaro chengoni pamusoro paareka.
\v 21 Zvino wakapinza areka mutabhenakeri, ndokumisa vheiri rechidzitiro akadzitira areka yechipupuriro; sezvakange zvarairwa Mozisi naJehovha.
\p
\v 22 Zvino wakaisa tafura mutende rekusangana, parutivi rwetabhenakeri nechekumaodzanyemba, kunze kwevheiri.
\v 23 Wakarongererawo chingwa pamusoro payo pamberi paJehovha, Jehovha sezvaakaraira Mozisi.
\p
\v 24 Zvino wakaisa chigadziko chemwenje mutende rekusangana, pakatarisana netafura, kurutivi rwetabhenakeri nechekuchamhembe.
\v 25 Zvino wakatungidza mwenje pamberi paJehovha, Jehovha sezvaakange araira Mozisi.
\p
\v 26 Zvino wakaisa aritari yegoridhe mutende rekusangana pamberi pevheiri;
\v 27 ndokupisirapo zvipfungaidzo zvinonhuhwira zvinotapira, Jehovha sezvaakange araira Mozisi.
\p
\v 28 Wakaisawo chiremberedzwa chemukova wetabhenakeri.
\v 29 Zvino wakaisa aritari yezvipo zvinopiswa \add pa\add*mukova wetabhenakeri yetende rekusangana, akapira pairi chipo chinopiswa, nechipo chekudya; Jehovha sezvaakaraira Mozisi.
\p
\v 30 Zvino wakaisa dhishi pakati petende rekusangana nearitari, ndokuisa mvuramo yekushamba.
\v 31 Zvino Mozisi naAroni nevanakomana vake vakashamba maoko avo netsoka dzavomo;
\v 32 pakupinda kwavo mutende rekusangana, nepakuswedera pedo kwavo kuaritari, vakashamba, Jehovha sezvaakange araira Mozisi.
\v 33 Zvino wakamisa chivanze chaipoteredza tabhenakeri nearitari, ndokuisa chiremberedzwa chesuwo rechivanze. Naizvozvo Mozisi wakapedza basa.
\p
\v 34 Zvino gore rakafukidza tende rekusangana, kubwinya kwaJehovha ndokuzadza tabhenakeri.
\v 35 Zvino Mozisi wakakonewa kupinda mutende rekusangana, nokuti gore rakagara pamusoro paro uye kubwinya kwaJehovha kwakazadza tabhenakeri.
\v 36 Zvino gore paraikwidzwa kubva petabhenakeri, vana vaIsraeri vakapfuurira panzendo dzavo dzese.
\v 37 Asi gore parainge risina kukwidzwa, havana kufamba, kusvikira musi wekukwidzwa kwaro.
\v 38 Nokuti gore raJehovha \add raiva\add* pamusoro petabhenakeri masikati, nemoto waiva pariri pausiku, pamberi pemeso eimba yaIsraeri yese, panzendo dzavo dzese.
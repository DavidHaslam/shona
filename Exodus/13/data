\c 13
\s Murairo wamatangwe
\p
\v 1 Zvino Jehovha wakataura kuna Mozisi, achiti:
\v 2 Nditveneserei dangwe rese; chese chinozarura chizvaro pakati pevana vaIsraeri, remunhu, nerechipfuwo, nderangu.
\p
\v 3 Zvino Mozisi wakati kuvanhu: Rangarirai zuva iri ramakabuda naro muEgipita, kubva muimba yeuranda, nokuti nesimba reruoko Jehovha wakakubudisirai pano. Ngakuregewo kudyiwa chero chakaviriswa.
\v 4 Nezuva rino munobuda mumwedzi waAbhibhi.
\v 5 Zvino zvichava Jehovha paachakusvitsai kunyika yevaKenani, nevaHeti, nevaAmori, nevaHivhi, nevaJebhusi, yaakapikira madzibaba ako kukupai, nyika inoyerera nemukaka neuchi, kuti uchachengetedza kushumira uku nemwedzi uno.
\v 6 Mazuva manomwe uchadya chingwa chisina kuviriswa; uye nezuva rechinomwe achava mabiko aJehovha.
\v 7 Chingwa chisina kuviriswa chichadyiwa mazuva manomwe; uye hakuna chongwa chisina kuviriswa chichaonekwa chinewe, pamiganhu yako yese.
\v 8 zvino uchaudza mwanakomana wako nezuva iro uchiti: Nekuda kweizvo Jehovha zvaakaita kwandiri pandakabuda muEgipita.
\v 9 zvino chichava kwauri chiratidzo paruoko rwako, nechirangaridzo pakati pemeso ako, kuti murairo waJehovha uve mumuromo mako; nokuti neruoko rwune simba, Jehovha wakakubudisa paEgipita.
\v 10 Naizvozvo uchachengeta chimiso ichi nenguva yacho takatarwa gore rimwe nerimwe.
\p
\v 11 Zvino zvichava kana Jehovha akusvitsa kunyika yevaKenani, sezvaakakupikira iwe nekumadzibaba ako, uye achaipa kwauri,
\v 12 kuti uchatsaurira kuna Jehovha chese chinozarura chizvaro, nechekutanga chese chezvipfuwo zvaunazvo, mikono ndeya Jehovha.
\v 13 Dangwe rimwe nerimwe rembongoro ucharidzikunura negwayana, uye kana usingadi kuridzikunura, zvino uchavhuna mutsipa waro; nematangwe ese evanhu pakati pevanakomana vako, uchadzikunura.
\v 14 Zvino zvichava kana mwanakomana wako akakubvunza panguva inouya achiti: Chii ichi? Kuti uchati kwaari: Nesimba reruoko rwaJehovha, wakatibudisa paEgipita, kubva paimba yeuranda.
\v 15 Nokuti zvichaitika, Farao paakaomesa kutirega tiende, kuti Jehovha wakauraya matangwe ese enyika yeEgipita, zvese matangwe evanhu nematangwe echipfuwo; naizvozvo ndinobaira kuna Jehovha chese chinotanga kuzarura chizvaro, mukono; asi matangwe ese avanakomana vangu ndinodzikunura.
\v 16 Zvino chichava chiratidzo pamusoro peruoko rwako, nerundanyara pakati pemeso ako; nokuti nesimba reruoko rwaJehovha wakatibudisa muEgipita.
\s VaIsraeri vanobuda Egipita
\p
\v 17 Zvino zvakaitika Farao arega vanhu vaende, kuti Mwari haana kuvatungamirira nenzira yepanyika yevaFirisitia, kunyange yaiva pedo, nokuti Mwari wakati: Zvimwe vanhu vangazvidemba, kana vachiona hondo vakadzokera kuEgipita,
\v 18 asi Mwari wakapoteredza vanhu nenzira yekurenje reGungwa Dzvuku; zvino vana vaIsraeri vakakwira vacibva munyika yeEgipita, vakashonga nhumbi dzokurwa.
\p
\v 19 Mozisi ndokutora mafupa aJosefa naye; nokuti wakange apikisa zvirokwazvo vana vaIsraeri achiti: Zvirokwazvo Mwari achakushanyirai, uye muchatakura mapfupa angu kubva pano.
\p
\v 20 Zvino vakasimuka kubva kaSukoti, ndokuvaka misasa yavo paEtamu, pamucheto werenje.
\v 21 Jehovha akavatungamirira masikati neshongwe yegore rokuvaperekedza panzira, usiku neshongwe yomoto yokuvavhenekera, kuti vafambe masikati nousiku.
\v 22 Shongwe yegore yakange isingabvi pamberi pavanhu masikati, kana shongwe yomoto usiku.

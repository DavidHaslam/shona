\c 13
\s Murairo wamatangwe
\p
\v 1 Zvino Jehovha wakataura kuna Mozisi achiti:
\v 2 Ndiitirei mutsvene dangwe rese, rese rinozarura chizvaro pakati pevana vaIsraeri, remunhu nerechipfuwo, nderangu.
\p
\v 3 Zvino Mozisi wakati kuvanhu: Rangarirai zuva rino ramakabuda naro muEgipita, kubva muimba yeuranda, nokuti nesimba reruoko Jehovha wakakubudisirai pano. Zvino ngakuregewo kudyiwa chingwa chakaviriswa.
\v 4 Nezuva rino munobuda mumwedzi waAbhibhi.
\p
\v 5 Zvino zvichava Jehovha paachakupinza munyika yevaKenani, nevaHeti, nevaAmori, nevaHivhi, nevaJebhusi, yaakapikira kumadzibaba ako kukupa, nyika inoyerera nemukaka neuchi, kuti uchachengetedza kushumira uku nemwedzi uno.
\v 6 Mazuva manomwe uchadya chingwa chisina kuviriswa; uye muzuva rechinomwe achava mabiko aJehovha.
\v 7 Zvisina kuviriswa zvichadyiwa mazuva manomwe; uye hakungaonekwi chakaviriswa kwauri, hongu, chakaviriswa hachingaonekwi kwauri pamiganhu yako yese.
\p
\v 8 Zvino uchaudza mwanakomana wako nezuva iro uchiti: Nekuda kweizvo Jehovha zvaakaita kwandiri pandakabuda muEgipita.
\v 9 Zvino chichava kwauri chiratidzo paruoko rwako, nechirangaridzo pakati pemeso ako, kuti murairo waJehovha uve mumuromo mako; nokuti neruoko rune simba Jehovha wakakubudisa paEgipita.
\v 10 Naizvozvo uchachengeta chimiso ichi chakatarwa nenguva yacho gore rimwe nerimwe.
\p
\v 11 Zvino zvichava kana Jehovha akupinza kunyika yevaKenani, sezvaakakupikira iwe nekumadzibaba ako, kuti achaipa kwauri,
\v 12 kuti uchatsaurira Jehovha chese chinozarura chizvaro, nechekutanga chese chibereko chezvipfuwo zvaunazvo, mikono ichava yaJehovha.
\v 13 Nechekutanga chese chembongoro uchachidzikunura negwayana, uye kana usingadi kuchidzikunura, zvino uchavhuna mutsipa wacho; nematangwe ese evanhu pakati pevanakomana vako uchadzikunura.
\p
\v 14 Zvino zvichava kana mwanakomana wako akakubvunza munguva inouya achiti: Chii ichi? Kuti uchati kwaari: Nesimba reruoko rwaJehovha, wakatibudisa kubva muEgipita, kubva paimba yeuranda.
\v 15 Zvino zvakaitika Farao achiomesa kuti arege tiende, kuti Jehovha wakauraya dangwe rimwe nerimwe munyika yeEgipita, zvese dangwe remunhu nedangwe rechipfuwo; naizvozvo ndinobaira kuna Jehovha chese chinozarura chizvaro, iri mikono; asi matangwe ese avanakomana vangu ndinodzikunura.
\v 16 Zvino chichava chiratidzo pamusoro peruoko rwako nerundanyara pakati pemeso ako, nokuti nesimba reruoko rwaJehovha wakatibudisa muEgipita.
\s VaIsraeri vanobuda Egipita
\p
\v 17 Zvino zvakaitika Farao arega vanhu vaenda, kuti Mwari haana kuvatungamirira nenzira yepanyika yevaFirisitia, kunyange yaiva pedo, nokuti Mwari wakati: Zvimwe pamwe vanhu vangazvidemba, kana vachiona hondo vakadzokera kuEgipita,
\v 18 asi Mwari wakapoteredza vanhu \add ne\add*nzira yerenje reGungwa Dzvuku. Zvino vana vaIsraeri vakakwira vachibva munyika yeEgipita, vakashonga nhumbi dzekurwa.
\v 19 Mozisi ndokutora mafupa aJosefa kuenda nawo; nokuti wakange apikisa zvirokwazvo vana vaIsraeri achiti: Zvirokwazvo Mwari achakushanyirai, uye muchatakura pamwe nemwi mapfupa angu kubva pano.
\p
\v 20 Zvino vakasimuka kubva paSukoti, ndokuvaka misasa paEtamu, pamucheto werenje.
\v 21 Jehovha ndokuvatungamirira pamasikati mushongwe yegore kuvatungamirira munzira, uye pausiku mushongwe yemoto kuvavhenekera, kuti vafambe masikati neusiku.
\v 22 Haana kubvisa shongwe yegore pamasikati uye shongwe yemoto pausiku pamberi pevanhu.

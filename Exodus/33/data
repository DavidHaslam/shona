\c 33
\s Jehovha anoramba kuenda neVaIsraeri, asi Mozisi anovanyengeterera
\p
\v 1 Zvino Jehovha wakataura kuna Mozisi \add akati\add*: Enda, kwira kubva pano, iwe nevanhu vawakabudisa munyika yeEgipita, uende kunyika yandakapikira kuna Abhurahama, kuna Isaka, nekuna Jakove, ndichiti: Kumbeu yako ndichaipa;
\v 2 uye ndichatuma mutumwa pamberi penyu, ndigodzinga VaKenani, VaAmori, neVaHeti, neVaPerezi, VaHivhi, neVaJebhusi.
\v 3 Muende kunyika inoyerera mukaka neuchi, nokuti handingakwiri pakati penyu, nokuti muri vanhu vemitsipa mikukutu, zvimwe ndingakuparadzai panzira.
\p
\v 4 Zvino vanhu vakati vachinzwa mashoko awa akaipa, vakachema; uye hakuna munhu wakaisa paari zvishongo zvake.
\v 5 nokuti Jehovha wakati kuna Mozisi: Reava kuvana vaIsraeri \add uti\add*: Muri vanhu vemitsipa mikukutu; ndikapinda pakati penyu chinguvana ndingakuparadzai; naizvozvo ikozvino bvisai zvishongo zvenyu, ndizive chandingakuitirai.
\v 6 Ipapo vana vaIsraeri vakabvisa zvishongo zvavo kubva pagomo reHorebhu.
\p
\v 7 Zvino Mozisi waisitora tende, achindoridzika kunze kwemisasa, kure nemisasa, akaritumidza zita rinonzi Tende rokusangana. Zvino umwe neumwe waitsvaka Jehovha, waibudira kutende rokusangana, rakange riri kunze kwemisasa.
\v 8 Zvino kwaiti kana Mozisi obudira kutende, vanhu vese vaisimuka, vakamira umwe neumwe pamukova wetende rake, vakaramba vakatarira Mozisi kusvikira apinda mutende.
\v 9 Zvino kana Mozisi apinda mutende, shongwe yegore yaJehovha yaiburuka ikamira pamukova wetende, Jehovha akataura naMozisi.
\v 10 Vanhu vese vakaona shongwe yegore imire pamukova wetende, vanhu vese vakasimuka, vakanamata pasi umwe neumwe pamukova wetende rake.
\v 11 Ipapo Jehovha waitaura naMozisi zviso zvakatarisana, somunhu anotaurirana neshamwari yake. Zvino wodzokerazve kumisasa; asi muranda wake Joshua, mwanakomana waNuni, mujaya, haazaibva patende.
\p
\v 12 Zvino Mozisi akati kuna Jehovha: Tarirai, makati kwandiri: Kwira navanhu ava, asi hamuna kundizivisa kuti muchatuma ani neni, kunyange makati: Ndinokuziva nezita rako, wakawana nyasha pamberi pangu.
\v 13 Zvino kana ndakawana nyasha pamberi penyu, chindiratidzai nzira dzenyu, kuti ndikuzivei, ndiwane nyasha pamberi penyu; rangariraiwo kuti rudzi urwu ndivanhu venyu.
\v 14 Jehovha akati: Ini ndimene ndichaenda newe, ndikupe zororo.
\v 15 Akati kwaari: Kana imwi momene musingaendi neni, regai henyu kutibvisa pano.
\v 16 Nokuti zvichazikanwa sei kuti ndakawana nyasha pamberi penyu, ini navanhu venyu? Hakuzi kuti muende nesu, tigova vakatsaurwa, ini navanhu venyu pakati pavamwe vanhu vese vapanyika dzese here?
\v 17 Ipapo Jehovha akati kuna Mozisi: Ndichaitawo chinhu ichi chawareva, nokuti wawana nyasha pamberi pangu, ndinokuziva nezita rako.
\v 18 Iye akati: Dondiratidzai henyu kubwinya kwenyu.
\v 19 Jehovha akati: Ndichapfuudza kunaka kwangu kwese pamberi pako, nekudanidzira zita raJehovha pamberi pako, asi ndichanzwira nyasha wandinoda kunzwira nyasha, ndichanzwira tsitsi wandinoda kunzwira tsitsi.
\v 20 Akatiwo: Haungaoni chiso changu, nokuti hakuna munhu angandiona, akazorarama.
\v 21 Jehovha akatiwo: Tarira pane nzvimbo kuno kwandiri, ungamira pabwe.
\v 22 Zvino kana kubwinya kwangu kopfuura, ndichakupinza mumukana webwe, ndigokufukidza noruoko rwangu kusvikira ndapfuura;
\v 23 ipapo ndichabvisa ruoko rwangu, ugondiona necheshure; asi chiso changu hachionekwi.

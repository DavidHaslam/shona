\c 31
\s Kudanwa kwaBhezareri naOhoriabhu
\p
\v 1 Zvino Jehovha wakataura naMozisi achiti:
\v 2 Ona, ndadana nezita Bhezareri mwanakomana waUri, mwanakomana waHuri, werudzi rwaJudha;
\v 3 uye ndamuzadza neMweya waMwari, muuchenjeri nemukunzwisisa nemuruzivo nemumabasa ese eunyanzvi;
\v 4 kuti aronge mano eunyanzvi, kubata negoridhe, uye nesirivha, uye nendarira,
\v 5 nemukufombora mabwe kuaisa, nemukufombora matanda, kubata mabasa ese eunyanzvi.
\v 6 Uye ini, tarira ndapa pamwe naye Ohoriabhu mwanakomana waAhisamaki, werudzi rwaDhani; nemumoyo weumwe neumwe wemoyo wakachenjera ndakaisa uchenjeri, kuti vaite zvese zvandakakuraira,
\v 7 \add zvinoti\add*: Tende rekusangana, neareka yechipupuriro, nechigaro chengoni chiri pamusoro payo, nenhumbi dzese dzetabhenakeri,
\v 8 netafura nemidziyo yayo, nechigadziko chemwenje chakazara nemidziyo yayo yese, nearitari yezvipfungaidzo,f
\v 9 nearitari yezvipiriso zvinopiswa nemidziyo yayo yese, nedhishi nechigadziko charo,
\v 10 nenguvo dzezvirukwa, nenguvo tsvene dzaAroni mupristi, nenguvo dzevanakomana vake kushumira paupristi,
\v 11 nemafuta ekuzodza, nezvipfugaidzo zvononhuhwira zvepanzvimbo tsvene; vachaita zvichienderana nezvese zvandakakuraira.
\s Murairo wesabata
\p
\v 12 Zvino Jehovha wakataura kuna Mozisi achiti:
\v 13 Iwe taura kuvana vaIsraeri uchiti: Zvirokwazvo muchachengeta masabata angu; nokuti chiratidzo pakati pangu nemwi kusvikira kumarudzi enyu, kuziva kuti ndini Jehovha anokuitai vatsvene.
\v 14 Naizvozvo chengetai sabata, nokuti idzvene kwamuri; ani nani unorisvibisa achaurawa zvirokwazvo; nokuti ani nani anoita basa naro, mweya uyo uchagurwa kubva pakati perudzi rwake.
\v 15 Mazuva matanhatu mabasa ngaaitwe, asi nerechinomwe, isabata rezororo dzvene kuna Jehovha; ani nani anoita basa nezuva resabata achaurawa zvirokwazvo.
\v 16 Naizvozvo vana vaIsraeri vachachengeta sabata, kuchengetedza sabata kumarudzi avo ese; ive sungano isingaperi.
\v 17 Chiratidzo pakati pangu nevana vaIsraeri rinhi narinhi; nokuti nemazuva matanhatu Jehovha wakaita matenga nenyika, asi nezuva rechinomwe wakazorora, akasimbiswa.
\p
\v 18 Zvino wakapa kuna Mozisi apedza kutaurirana naye pagomo reSinai mabwendefa maviri echipupuriro, mabwendefa emabwe akange akanyorwa nemunwe waMwari.
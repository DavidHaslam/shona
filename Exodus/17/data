\c 17
\s Vanopiwa mvura padombo paRefidhimu
\p
\v 1 Zvino ungano yese yavana vaIsraeri yakasimuka kubva murenje reSini, nenzendo dzavo zvichienderana nemurairo waJehovha, ndokudzika musasa paRefidhimu; asi pakange pasina mvura kuti vanhu vanwe.
\v 2 Vanhu vakarwisana naMozisi, ndokuti: Tipe mvura tinwe. Mozisi ndokuti kwavari: Chii \add cha\add*munorwira neni? Chii chamunoedzera Jehovha?
\v 3 Zvino vanhu vakava ne nyota yemvura, vanhu ndokugunun'unira Mozisi, ndokuti: Nemhaka yei wakatibudisirei kubva muEgipita kuti utiuraye nevana vedu nezvipfuwo zvedu nenyota?
\v 4 Mozisi ndokuchema kuna Jehovha achiti: Ndichaitei kuvanhu ava? Vasara padiki kunditaka nemabwe.
\v 5 Jehovha ndokuti kuna Mozisi: Darikira pamberi pevanhu, uende nevakuru VaIsraeri, uye utore muruoko rwako tsvimbo yako yawakarova rwizi nayo uende.
\v 6 Tarira ndichamira pamberi pako ipapo padombo paHorebhu, zvino ucharova dombo mvura ndokubuda pariri vanhu ndokunwa. Zvino Mozisi wakaita saizvozvo pamberi pemeso evakuru VaIsraeri.
\v 7 Zvino wakatumidza zita renzvimbo iyo \add kuti\add* Masa uye Meribha, nokuda kwekurwa kwevana vaIsraeri, uye nokuti vakaedza Jehovha vachiti: Jehovha ari pakati pedu here kana kwete?
\s VaIsraeri vanokunda Amareki
\p
\v 8 Zvino Amareki wakauya kurwa naIsraeri muRefidhimu.
\v 9 Zvino Mozisi wakati kuna Joshua: Tisarudzire varume, ugobuda unorwa naAmareki. Mangwana ndichamira pamusoro pechikomo, uye tsvimbo yaMwari ichava muruoko rwangu.
\v 10 Joshua ndokuita sezvakataura Mozisi kwaari; ndokurwa naAmareki. Zvino Mozisi; Aroni naHuri vakakwira pamusoro wechikomo.
\v 11 Zvino zvakati Mozisi paaisimidza, ruoko kuti Israeri waikunda, paaidzikisa ruoko rwake, Amareki waikunda.
\v 12 Asi maoko aMozisi akarema, zvino vakatora ibwe ndokuisa pasi pake, akagara pamusoro paro, Aroni naHuri ndokutsigira maoko ake, kurutivi rwuno umwe, kurutivi irwo umwe, maoko ake ndokusimba kusvikira pakuvira kwezuva.
\v 13 Joshua ndokupedza simba Amareki nevanhu vake nemuromo wemunondo.
\p
\v 14 Zvino Jehovha wakati kuna Mozisi: Nyora izvi mubhuku, chive chirangaridzo, zvino uzviise munzeve dzaJoshua, kuti ndichabvisa nekubvisa kubva pasi pematenga kurangarirwa kwaAmareki.
\v 15 Mozisi ndokuvaka atari, ndokutumidzakwanguuti Jehovha ndiye mureza-nisi;
\v 16 ndokuti: Nokuti ruoko rwechigaro cheushe chaJehovha, Jehovha achava nehondo kurwa naAmareki kubva kuzera kusvika kuzera.

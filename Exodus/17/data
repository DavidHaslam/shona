\c 17
\s Vanopiwa mvura padombo paRefidhimu
\p
\v 1 Zvino ungano yese yavana vaIsraeri yakasimuka kubva murenje reSini, nenzendo dzavo zvichienderana nemurairo waJehovha, ndokudzika musasa paRefidhimu; asi pakange pasina mvura kuti vanhu vanwe.
\v 2 Vanhu vakarwisana naMozisi, ndokuti: Tipe mvura tinwe. Mozisi ndokuti kwavari: Chii \add cha\add*munorwira neni? Chii chamunoedzera Jehovha?
\v 3 Zvino vanhu vakava nenyota yemvura, vanhu ndokugunun'unira Mozisi, ndokuti: Nemhaka yei wakatibudisa kubva muEgipita kuti utiuraye nevana vedu nezvipfuwo zvedu nenyota?
\v 4 Mozisi ndokuchema kuna Jehovha achiti: Ndichaitei kuvanhu ava? Vasara padiki kunditaka nemabwe.
\v 5 Jehovha ndokuti kuna Mozisi: Darikira pamberi pevanhu, uende nevakuru VaIsraeri, uye utore muruoko rwako tsvimbo yako yawakarova rwizi nayo, uende.
\v 6 Tarira, ndichamira pamberi pako padombo paHorebhu; zvino ucharova dombo, mvura ndokubuda pariri, vanhu ndokunwa. Zvino Mozisi wakaita saizvozvo pamberi pemeso evakuru vaIsraeri.
\v 7 Zvino wakatumidza zita renzvimbo iyo \add kuti\add* Masa uye Meribha, nokuda kwekurwa kwevana vaIsraeri, uye nokuti vakaedza Jehovha vachiti: Jehovha ari pakati pedu here kana kwete?
\s VaIsraeri vanokunda Amareki
\p
\v 8 Zvino Amareki wakauya ndokurwa neVaIsraeri muRefidhimu.
\v 9 Zvino Mozisi wakati kuna Joshua: Tisarudzire varume, ugobuda unorwa naAmareki. Mangwana ndichamira pamusoro pechikomo, uye tsvimbo yaMwari ichava muruoko rwangu.
\v 10 Joshua ndokuita sezvakataura Mozisi kwaari; ndokurwa naAmareki. Zvino Mozisi naAroni naHuri vakakwira pamusoro pechikomo.
\v 11 Zvino zvakati Mozisi paaisimidza, kuti Israeri waikunda, paaidzikisa ruoko rwake, Amareki waikunda.
\v 12 Asi maoko aMozisi akarema; zvino vakatora ibwe ndokuisa pasi pake, akagara pamusoro paro; Aroni naHuri ndokutsigira maoko ake, kurutivi rwuno umwe, kurutivi irwo umwe, umwe kuno rumwe rutivi; maoko ake ndokusimba kusvikira pakuvira kwezuva.
\v 13 Joshua ndokuparadza Amareki nevanhu vake nemuromo wemunondo.
\p
\v 14 Zvino Jehovha wakati kuna Mozisi: Nyora izvi mubhuku chive chirangaridzo, vazvirangarire, zvino uzvirondedzere munzeve dzaJoshua, kuti ndichabvisa chose pasi pematenga kurangarirwa kwaAmareki.
\v 15 Mozisi ndokuvaka atari, ndokutumidza zita rayo \add kuti\add* Jehovha-nisi;
\v 16 ndokuti: Nokuti ruoko rwechigaro cheushe chaJehovha, Jehovha achava nehondo kurwa naAmareki kubva kuzera kusvika kuzera.

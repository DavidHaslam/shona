\c 8
\s Dambudziko rechipiri: Matacha
\p
\v 1 Zvino Jehovha wakati kuna Mozisi: Pinda kuna Farao, ugoti kwaari: Ndizvi zvinotaura Jehovha: Rega vanhu vangu vaende, kuti vanondishumira.
\v 2 Zvino kana ukaramba ku\add va\add*rega vaende, tarira, ndicharova migumo yako yese nematacha.
\v 3 Nerwizi ruchafararika kwazvo nematacha, achakwira, ndokupinda mumba mako, nemumba mako mekurara, nepamubheda wako, nemumba mevaranda vako, nepamusoro perudzi rwako, nemuzvoto zvako, nemumidziyo yako yekukanyira \add zvekudya\add*;
\v 4 nematacha achakwira zvese pauri nepamusoro perudzi rwako, nepamusoro pevaranda vako vese.
\v 5 Jehovha ndokuti kuna Mozisi: Iti kuna Aroni: Tandavadza ruoko rwako rwune tsvimbo yako pamusoro pehova, nepamusoro penzizi, nepamusoro pemadziva, ukwidze matacha pamusoro penyika yeEgipita.
\v 6 Aroni ndokutandavadza ruoko rwake pamusoro pemvura dzeEgipita, matacha ndokukwira, ndokufukidza nyika yeEgipita.
\v 7 N'anga ndokuita saizvozvo neuroyi hwadzo, ndokukwidza matacha pamusoro penyika yeEgipita.
\v 8 Zvino Farao wakadana Mozisi naAroni, ndokuti: Nyengeterai kuna Jehovha kuti abvise matacha kwandiri nekurudzi rwangu, zvino ndicharega rudzi rwuende, kuti vabaire Jehovha.
\p
\v 9 Mozisi ndokuti kuna Farao: Kudzwai kupfuura ini! Ndinokunyengetererai rinhi, uye varanda venyu uye rudzi rwenyu, kuparadza matacha kubva kwamuri, nekubva kudzimba dzenyu, asare murwizi chete?
\p
\v 10 Iye ndokuti: Mangwana. Iye ndokuti: Seshoko renyu, kuti muzive kuti hakuna wakafanana naJehovha, Mwari wedu.
\v 11 Zvino Matacha achabva kwamuri, nekudzimba dzenyu, nekuvaranda venyu, nekurudzi rwenyu; achasara murwizi chete.
\v 12 Mozisi naAroni ndokubuda kubva kuna Farao, Mozisi ndokudana kuna Jehovha maererano nenyaya yematya aakange aisa pamusoro paFarao.
\v 13 Jehovha ndokuita maererano neshoko raMozisi, matacha ndokufa kubva mudzimba, kubva mumaruwa, nekubva muminda.
\v 14 Vakaaunganidza mirwi nemirwi, nyika ndokunhuwa.
\v 15 Farao wakati achiona kuti zvava nani, ndokuomesa moyo wake, uye haana kuvateerera; Jehovha sezvaakange ataura.
\s Dambudziko rechitatu: Utunga
\p
\v 16 Zvino Jehovha wakati kuna Mozisi: Iti kuna Aroni: Tandavadza tsvimbo yako, urove guruva repasi, rigoshanduka utunga panyika yese yeEgipita.
\v 17 Zvino vakaita saizvozvo; nokuti Aroni wakatandavadza ruoko rwake rwune tsvimbo yake, ndokurova guruva repasi, ndokuva utunga pavanhu nepazvipfuwo; guruva rese repasi rikava utunga panyika yese yeEgipita.
\p
\v 18 N'anga ndokuita saizvozvo neuroyi hwadzo kubudisa utunga, asi hadzina kugona; naizvozvo utunga hwaiva pavanhu nepazvipfuwo.
\v 19 Zvino n'anga dzakati kuna Farao: Uyu munwe waMwari; asi moyo waFarao wakaomeswa, zvino akasavateerera, Jehovha sezvaakange ataura.
\s Dambudziko rechina: Nhunzi
\p
\v 20 Zvino Jehovha wakati kuna Mozisi Fumira mangwanani, undomira pamberi paFarao; tarira, achabuda achienda kumvura, uti kwaari, Zvanzi naJehovha, tendera vanhu vangu kuenda vandinamate.
\v 21 Nokuti kana ukaramba kutendera vanhu vangu, tarira ndichatuma bute renhunzi pamusoro pako, napamusoro pavaranda vako, napamusoro pavanhu vako, nomudzimba dzako; dzimba dzavaEgipita dzichazara namapute enhunzi, kunyange nevhu padzimire.
\v 22 Nomusi iwoyo ndichatsaura nyika yeGosheni pagere vanhu vangu, kuti ipapo mapute enhunzi arege kuvapo; kuti uzive kuti ndini Jehovha pakati penyika dzose.
\v 23 Ndichaparadzanisa vanhu vangu navanhu vako; chiratidzo ichi chichavapo mangwana.
\v 24 Zvino Jehovha akaita saizvozvo, mapute makuru-kuru enhunzi akapinda mumba maFarao, nomudzimba dzavaranda vake, nomunyika yose yeEgipita; nyika ikaodzwa namapute enhunzi.
\p
\v 25 Zvino Farao akadana Mozisi naAroni, akati, Endai, mundobaira  Mwari wenyu munyika ino.
\v 26 Mozisi akati, Hazvina kunaka kuita saizvozvo, nokuti tichabaira  Jehovha, Mwari wedu, zvibairo zvinonyangadza vaEgipita; tarirai, kana tikabaira  zvinonyangadza vaEgipita havangatitaki namabwe here?
\v 27 Tichaenda rwendo rwamazuva matatu murenje, tigobaira  Jehovha Mwari wedu sezvaanotiraira.
\p
\v 28 Farao akati, Ndichakutenderai kuenda mundobaira  Jehovha Mwari wenyu murenje, asi musaenda kure-kure. Ndinyengetererei.
\p
\v 29 Mozisi akati, Tarirai, ndinobuda kwamuri, ndichanonyengetera kuna Jehovha kuti mapute enhunzi abve kuna Farao, nokuvaranda vake, nokuvanhu vake mangwana; asi Farao ngaarege kuzonyengerazve, achiramba kutendera vanhu kuenda kundobaira  Jehovha.
\p
\v 30 Ipapo Mozisi akabuda kuna Farao, akanonyengetera kuna Jehovha.
\v 31 Jehovha akaita sezvakakumbira Mozisi, akabvisa mapute enhunzi kuna Farao, nokuvaranda vake, nokuvanhu vake; haana kusara kunyange neimwe.
\v 32 Asi Farao akaomesa moyo wake nenguva iyowo, akasatendera vanhu kuenda.

\c 8
\s Dambudziko rechipiri: Matatya
\p
\v 1 Zvino Jehovha akati kuna. Mosesi, "Pinda kuna Farao, uti kwaari, `Zvanzi naJehovha, tendera vanhu vangu kuenda vandondinamata.'
\v 2 Kana ukaramba kuvatendera, tarira, ndicharova nyika yako yose namatatya;
\v 3 rwizi ruchazara kwazvo namatatya; achakwira, achipinda mumba mako, nomuimba yako yokuvata, napanhoo dzako, nomudzimba dzavaranda vako, napamusoro pavanhu vako, nomuzvoto zvako, nomumidziyo yako mamunokanyira zvokudya;
\v 4 matatya achakwira pamusoro pako napamusoro pavanhu vako, napamusoro pavaranda vako vose."
\v 5 Jehovha akati kuna Mosesi, "Iti kuna Aroni, `Tambanudzira ruoko rwako rwakabata tsvimbo yako pamusoro penzizi, napamusoro pehova, napamusoro pamadziva, uraire matatya kuti akwire panyika "
\v 6 Ipapo Aroni akatambanudzira ruoko rwake pa‑
\s musoro pemvura yeljipiti, matatya aka‑
\p kwira, akafukidza nyika yeIjipiti.
\v 7 N'anga dzikaita saizvozvo nouroyi hwadzo dzikaraira matatya kuti akwire panyika yeIjipiti.
\v 8 Zvino Farao akadana Mosesi naAroni, akati, "Nyengeterai kuna Jehovha kuti abvise matatya kwandiri nokuvanhu vangu, nditendere vanhu kuenda kundobayira Jehovha."
\p
\v 9 Mosesi akati kuna Farao, "Imi mukudzwe kupfuura ini ! Ndokunyengetererai nguva ipi, imi navaranda venyu, navanhu venyu, kuti matatya aparadzwe kwamuri, nomudzimba dzenyu, asare murwizi bedzi?"
\p
\v 10 Iye akati, "Mangwana." Akati, "Zvichaitwa sezvamareva; kuti muzive kuti hakuna mumwe akafanana naJehovha, Mwari wedu.
\v 11 Matatya achabva kwamuri, nomudzimba dzenyu, nokuvaranda venyu, nokuvanhu venyu; achasara murwizi bedzi."
\v 12 Mosesi naAroni vakabuda muna Farao, Mosesi akadana kuna Jehovha nokuda kwamatatya aakanga atuma kuna Farao.
\v 13 Jehovha akaita sezvakanga zvarehwa naMosesi, matatya akafa mudzimba nomuzvivanze nokuruwa.
\v 14 Vakaaunganidza, vakaaita mirwi, nyika ikanhuwa.
\v 15 Zvino Farao akati achiona kuti zvava zviri nani, akaomesa mwoyo wake, akasavateerera; sezvakanga zvarehwa naJehovha.
\s Dambudziko rechitatu: Utunga
\p
\v 16 Zvino Jehovha akati kuna Mosesi, "Iti kuna Aroni, `Tambanudza tsvimbo yako, urove guruva rapasi, rishanduke utunga panyika "
\v 17 Vakaita saizvozvo; Aroni akatambanudza ruoko rwake rwakabata tsvimbo yake, akarova guruva rapasi, utunga ukavapo pavanhu napazvipfuwo; guruva rose rapasi rikashanduka utunga panyika yose
\p
\v 18 N'anga dzikaita saizvozvo nouroyi hwadzo kuti dzibudise utunga, asi hadzina kugona; utunga hwakanga huri pavanhu napazvipfuwo.
\v 19 Zvino n'anga dzakati kuna Farao, "Munwe waMwari"; asi mwoyo waFarao wakaomeswa, akasavateerera, sezvakanga zvarehwa naJehovha.
\s Dambudziko rechina: Nhunzi
\p
\v 20 Zvino Jehovha akati kuna Mosesi, "Fumira mangwanani, undomira pamberi paFarao; tarira, achabuda achienda kumvura, uti kwaari, `Zvanzi naJehovha, tendera vanhu vangu kuenda vandina- mate.'
\v 21 Nokuti kana ukaramba kute- ndera vanhu vangu, tarira ndichatuma bute renhunzi pamusoro pako, napamusoro pavaranda vako, napamusoro pavanhu vako, nomudzimba dzako; dzimba dzavaIjipiti dzichazara namapute enhunzi, kunyange nevhu padzimire.
\v 22 Nomusi iwoyo ndichatsaura nyika yeGosheni pagere vanhu vangu, kuti ipapo mapute enhunzi arege kuvapo; kuti uzive kuti ndini Jehovha pakati penyika dzose.
\v 23 Ndichaparadzanisa vanhu vangu navanhu vako; chiratidzo ichi chichavapo mangwana."
\v 24 Zvino Jehovha akaita saizvozvo, mapute makuru-kuru enhunzi akapinda mumba maFarao, nomudzimba dzavaranda vake, nomunyika yose yeIjipiti; nyika ikaodzwa namapute enhunzi.
\p
\v 25 Zvino Farao akadaru Mosesi
\p roni, akati, "Endai, mundobayira Mwari wenyu munyika ino."
\v 26 Mosesi akati, "Hazvina kunaka kuita saizvozvo, nokuti tichabayira Jehovha, Mwari wedu, zvibayiro zvinonyangadza vaIjipiti; tarirai, kana tikabayira zvinonyangadza vabipiti havangatitaki namabwe here?
\v 27 Tichaenda rwendo rwamazuva matatu murenje, tigobayira Jehovha Mwari wedu sezvaanotiraira."
\p
\v 28 Farao akati, "Ndichakutenderai kuenda mundobayira Jehovha Mwari wenyu murenje, asi musaenda kure-kure. Ndinyengetererei."
\p
\v 29 Mosesi akati, "Tarirai, ndinobuda kwamuri, ndichandonyengetera kuna Jehovha kuti mapute enhunzi abve kuna Farao, nokuvaranda vake, nokuvanhu vake mangwana; asi Farao ngaarege kuzonyengerazve, achiramba kutendera vanhu kuenda kundobayira Jehovha."
\p
\v 30 Ipapo Mosesi akabuda kuna Farao, akandonyengetera kuna Jehovha.
\v 31 Jehovha akaita sezvakakumbira Mosesi, akabvisa mapute enhunzi kuna Farao, nokuvaranda vake, nokuvanhu vake; haana kusara kunyange neimwe.
\v 32 Asi Farao akaomesa mwoyo wake nenguva iyowo, akasatendera vanhu kuenda.


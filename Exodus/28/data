\c 28
\s Nguvo dzeMupristi Mukuru
\p
\v 1 Zvino iwe uswededze kwauri Aroni mukoma wako, nevanakomana vake pamwe naye kubva pakati pevana vaIsraeri, kuti andishumire pabasa reupristi, Aroni, naNadhabhi, naAbhihu, naEreazari, naItamari, vanakomana vaAroni.
\v 2 Uitire Aroni mukoma wako nguvo tsvene dzerukudzo uye dzekushongedza.
\v 3 Ugotaure kuna vese vane moyo yakachenjera, vandakazadza nemweya weuchenjeri, kuti vaitire Aroni nguvo dzekumuita mutsvene nadzo, kuti andishumire pabasa reupristi.
\v 4 Nguvo dzavanofanira kuita ndidzo: Hombodo yechipfuva, neefodhi, nejasi, nenguvo yakarukwa, nenguwani, nebhanhire, ngavaitire Aroni, mukoma wako, nevanakomana vake nguvo tsvene, kuti andishumire pabasa reupristi.
\v 5 Ngavatore ndarama, nezveruvara rwedenga, nezveruvara rwehute, nezvitsuku, nerineni yakanaka.
\p
\v 6 Efodhi ngavaiite yendarama, nezveruvara rwedenga nezveruvara rwehute, nezvitsvuku, nerineni yakakoshwa, basa remusoni.
\v 7 Ngaive namabhandi maviri pamafudzi akabatanidzwa pamiromo yayo miviri; kuti ibatanidzwe.
\v 8 Nebhanhire basa remusoni, riri pamusoro payo, rekuisunga naro, ngariitwe saiyo, uye chive chinhu chimwe chete nayo, iitwe nendarama, nezveruvara redenga nezveruvara rwehute, nezvitsvuku, nerineni yakakoshwa.
\v 9 Utorewo mabwe maviri eonikisi, ugonyora paari mazita evana vaIsraeri,
\v 10 mazita avo matanhatu pabwe rimwe, nemazita matanhatu akasara pabwe rechipiri, zvichienderana nekukerekwa kwavo.
\v 11 Unyore pamabwe iwayo maviri, sebasa remuvezi wamabwe, sezvinonyorwa ibwe rekusimbisa, mazita evana vaIsraeri; uanyudze muzviruva zvendarama.
\v 12 Zvino uchaisa mabwe ayo maviri pamafudzi eefodhi, \add ave\add* mabwe chirangaridzo kuvana vaIsraeri; naAroni achatakura mazita awo pamberi paJehovha pamafudzi ake maviri, chive chirangaridzo.
\p
\v 13 Zvino uchaita zvirukwa zvendarama,
\v 14 neketani mbiri zvegoridhe rakazara; uzviite serwonzi, basa rakamonewa, ketani akarukwa uasungire pazvirukwa izvo.
\p
\v 15 Uchaitawo chidzitiro chechipfuva chekutonga, rive basa remhizha; uiite sebasa reefodhi, negoridhe, zveruvara rwedenga nezveruvara rwehute nezvitsvuku, nemucheka wakarukwa wakaisvonaka.
\v 16 Ngaienzane mativi mana yakapetwa kaviri, dzakaita mheto mbiri; kureba kwayo kuve chanza.
\v 17 Uchaisawo mairi zvirukwa zvemabwe, misara mina yemabwe; musara wesadhiosi, topasi, nekabhunakeri musara wekutanga.
\v 18 Pamusara wechipiri emaradhi, safiri, nedhaimani,
\v 19 nemusara wechitatu hiakindi, neagati, neametisiti;
\v 20 uye musara wechina bheriri neonikisi, nejasiperi; zvicharukwa negoridhe muzvirukwa zvazvo.
\v 21 Zvino mabwe achava nemazita evana vaIsraeri. Ari gumi nemaviri zvichienderana nemazita avo; sezvakafomborwa pabwe rekusimbisa umwe neumwe nezita rake vachadaro zvichienderana nemarudzi gumi nemaviri.
\p
\v 22 Zvino uchaita pachidzitiro chechipfuva ketani kumacheto basa rakamonewa regoridhe rakazara.
\v 23 Uchaitawo pachidzitiro chechipfuva zvindori zviviri zvegoridhe, uye uchaisa zvindori zviviri izvi pamicheto miviri yechidzitiro chechipfuva.
\v 24 Zvino uchaisa \add ketani \add*dzakarukwa dzegoridhe muzvindori zviviri zvinova micheto miviri yechidzitiro chechipfuva.
\v 25 Nemicheto miviri yeketani mbiri dzakamonewa, uchasungira muzvirukwa zviviri, zvino uzviise uzviise pamapandi epamafudzi eefodhi mhiri pakatarisana nayo.
\p
\v 26 Uchaitawo zvindori zviviri zvegoridhe, uye ugozviisa pamicheto miviri yechidzitiro chechipfuva pamupendero wayo mhiri pakatarisana neefodhi mukati.
\v 27 Unofanira kuitawo zvindori zviviri zvendarama, ugozviisa pamabandi maviri apamafudzi eefodhi zasi nechemberi kwayo, pedo payakabatanidzwa napo, pamusoro pebhanhire reefodhi rakarukwa nouchenjeri.
\v 28 Zvino vachaunganidza chidzitiro chechipfuva nezvindori zvayo pazvindori zveefodhi nerwonzi rweruvara rwedenga, kuti ruve pamusoro pebhanhire reefodhi, uye chidzitiro chechipfuva chirege kusununguka paefodhi.
\v 29 Naizvozvo Aroni achatakura mazita evana vaIsraeri pachidzitiro chechipfuva chekutonga pamoyo wake, kana achipinda mu\add nzvimbo\add* tsvene, chive chirangaridzo pamberi paJehovha nguva dzese.
\p
\v 30 Uchaisawo chidzitiro chechipfuva chekutonga Urimi neTumimi, zvino zvichava pamoyo waAroni kana achipinda pamberi paJehovha; naAroni achatakura kutongwa kwevana vaIsraeri pamoyo wake pamberi paJehovha nguva dzese.
\p
\v 31 Uchaitawo jazi reefodhi rese \add remucheka\add* weruvara rwedenga.
\v 32 Zvino pachava neburi remusoro pakati paro, richava nemupendero webasa rakarukwa rakapoteredza buri raro, rive seburi renguvo yejazi reutare, kuti rirege kubvaruka.
\p
\v 33 Uchaitawo pamupendero waro mapomegiraneti* ezveruvara rwedenga, nezveruvara rwehute nezvitsvuku anopoteredza, madare egoridhe pakati pawo akapoteredza.
\v 34 Dare regoridhe nepomegiranati, dare regoridhe nepomegiranati pamupendero wejasi wakapoteredza.
\v 35 Zvinozvichava panaAroni kushumira, nekurira kwaro kuchanzwikwa paanopinda munzvimbo tsvene pamberi paJehovha, nepakubuda kwake, kuti asafa.
\p
\v 36 Zvino uchaita hwendefa regoridhe rakazara, ugofombora pariri, sepakafomborwa pechisimbiso \add uchiti:\add* UTSVENE KUNA JEHOVHA.
\v 37 Uchariisawo parwonzi rweruvara rwedenga, rigoiswa pangundu, rive mhiri pakatarisana nengundu.
\v 38 Zvino richava pahuma yaAroni, kuti Aroni atakure kuipa kwezvinhu zvitsvene, vana vaIsraeri zvavachaita zvitsvene pazvipo zvavo zvitsvene zvese; uye richava pahuma yake nguva dzese, kuti vagamuchirwe pamberi paJehovha.
\p
\v 39 Ucharukawo nguvo refu yemucheka wakaisvonaka, uye uchaita ngundu yemucheka wakaisvonaka, uye uchaita bhanhire nebasa rechirukwa.
\p
\v 40 Nevanakomana vaAroni uchavaitira nguvo refu, uye uchavaitira mabhanhire, uvaitirewo ngowani, zvive rukudzo nezvishongo.
\v 41 Zvino uchazvipfekedza Aroni mukoma wako pamwe nevanakomana vake; uye uchavazodza, nekuvaeresa nekuvaita vatsvene, kuti vandishumire pabasa reupristi.
\v 42 Uchavaitirawo zvikadubura zvemukati kufukidza kushama kwavo; kubva pazviuno kusvika zvasvika pachidya;
\v 43 zvichapfekwawo naAroni nevanakomana vake pakupinda kwavo mutende rokusangana, kana pavanoswedera paaritari kushumira pa\add nzvimbo\add* tsvene; kuti varege kutakura chakaipa vakafa; chive chimiso narinhi narinhi kwaari nekumbeu yake shure kwake.

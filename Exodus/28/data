\c 28
\s Nguvo dzeMupristi Mukuru
\p
\v 1 Zvino iwe uswededze kwauri Aroni mukoma wako, nevanakomana vake pamwe naye kubva pakati pevana vaIsraeri, kuti andishumire pabasa reupristi, Aroni, Nadhabhi, naAbhihu, Ereazari, naItamari, vanakomana vaAroni.
\v 2 Uitire Aroni mukoma wako nguvo tsvene dzerukudzo uye dzerunako.
\v 3 Ugotaure iwe kuna vese vane moyo yakachenjera, vandakazadza nemweya weuchenjeri, kuti vaite nguvo dzaAroni dzekumuita mutsvene nadzo, kuti andishumire pabasa reupristi.
\v 4 Nguvo dzavanofanira kuita ndidzo: Hombodo yechipfuva, neefodhi, nejasi, nenguvo refu yakarukwa, nguwani, nebhanhire; zvino ngavaitire Aroni, mukoma wako, nevanakomana vake nguvo tsvene, kuti andishumire pabasa reupristi.
\v 5 Ngavatore goridhe, nezveruvara rwedenga, nezveruvara rwehute, nezvitsuku, nerineni yakanaka.
\p
\v 6 Efodhi ngavaiite yegoridhe, zveruvara rwedenga, nezveruvara rwehute, zvitsvuku, nerineni yakakoshwa, basa remusoni.
\v 7 Ngaive mapandi emapfudzi maviri akabatanidza pamicheto yayo miviri kuti ibatanidzwe.
\v 8 Nebhanhire reefodhi yaro, riri pamusoro payo, richava sebasa rayo, kubva pairi, negoridhe, zveruvara rwedenga, nezveruvara rwehute, nezvitsvuku, nerineni yakakoshwa.
\v 9 Utorewo mabwe maviri eonikisi, ugofombora paari mazita evanakomana vaIsraeri;
\v 10 mazita avo matanhatu pabwe rimwe, nemazita matanhatu akasara pabwe rimwe, zvichienderana nekukerekwa kwavo.
\v 11 Ufombore pamabwe iwayo maviri, \add se\add*basa remuvezi wamabwe, sezvinofomborwa ibwe rekusimbisa, mazita evanakomana vaIsraeri; uanyudze muzviruva zvegoridhe.
\v 12 Zvino uchaisa mabwe ayo maviri pamapandi emafudzi eefodhi, \add ave\add* mabwe echirangaridzo kuvana vaIsraeri; naAroni achatakura mazita awo pamberi paJehovha pamafudzi ake maviri, chive chirangaridzo.
\p
\v 13 Zvino uchaita zvirukwa zvegoridhe,
\v 14 neketani mbiri dzegoridhe rakazara; uzviite serwonzi, basa rakamonwa, maketani akamonwa uasungire pazvirukwa izvo.
\p
\v 15 Uchaitawo chidzitiro chechipfuva chekutonga, rive basa remhizha; uiite sebasa reefodhi, negoridhe, zveruvara rwedenga, nezveruvara rwehute, nezvitsvuku, nemucheka wakarukwa wakaisvonaka uchachiita.
\v 16 Ngaienzane mativi mana yakapetwa kaviri; dzakaita mheto mbiri; kureba kwayo kuve chanza.
\v 17 Uchaisawo mairi zvitanga zvezvibwe zvinokosha, misara mina yezvibwe; musara wesadhiosi, topasi, nekabhunakeri; musara wekutanga.
\v 18 Nemusara wechipiri emaradhi, safiri, nedhaimani.
\v 19 Nemusara wechitatu hiakindi, agati, neametisiti.
\v 20 Nemusara wechina bheriri, neonikisi, nejasiperi. Zvicharukwa negoridhe muzvitanga zvemabwe anokosha zvazvo.
\v 21 Zvino mabwe achava nemazita evanakomana vaIsraeri, ari gumi nemaviri zvichienderana nemazita avo, zvakafomborwa pabwe rekusimbisa, umwe neumwe nezita rake; vachava zvichienderana nemarudzi gumi nemaviri.
\p
\v 22 Zvino uchaita pachidzitiro chechipfuva maketani akamonwa basa rakamonwa regoridhe rakazara.
\v 23 Uchaitawo pachidzitiro chechipfuva zvindori zviviri zvegoridhe, uye uchaisa zvindori zviviri pamicheto miviri yechidzitiro chechipfuva.
\v 24 Zvino uchaisa \add ketani\add* dzakamonwa dzegoridhe muzvindori zviviri pamicheto yechidzitiro chechipfuva.
\v 25 Nemicheto miviri ye\add ketani\add* mbiri mberi dzakamonwa uchasungira muzvirukwa zviviri, zvino uzviise pamapandi emafudzi eefodhi mhiri pakatarisana nayo.
\p
\v 26 Uchaitawo zvindori zviviri zvegoridhe, ugozviisa pamicheto miviri yechidzitiro chechipfuva pamupendero wayo uri kune rimwe divi reefodhi mukati.
\v 27 Uchaitawo zvindori zviviri zvegoridhe, ugozviisa pamapandi emafudzi maviri eefodhi zasi nechemberi kwayo, pedo payakabatanidzwa napo, pamusoro pebhanhire reefodhi.
\v 28 Zvino vachasunga chidzitiro chechipfuva nezvindori zvayo pazvindori zveefodhi nerwonzi rweruvara rwedenga, kuti ruve pamusoro pebhanhire reefodhi, uye chidzitiro chechipfuva chirege kubva paefodhi.
\v 29 Naizvozvo Aroni achatakura mazita evana vaIsraeri pachidzitiro chechipfuva chekutonga pamoyo wake, kana achipinda munzvimbo tsvene, chive chirangaridzo pamberi paJehovha nguva dzese.
\p
\v 30 Uchaisawo Urimi neTumimi muchidzitiro chechipfuva chekutonga, zvino zvichava pamoyo waAroni kana achipinda pamberi paJehovha; naAroni achatakura kutongwa kwevana vaIsraeri pamoyo wake pamberi paJehovha nguva dzese.
\p
\v 31 Uchaitawo jazi reefodhi rese neruvara rwedenga.
\v 32 Zvino pachava neburi remusoro waro pakati paro; richava nemupendero webasa rakarukwa rakapoteredza buri raro, rive seburi renguvo yejazi reutare, \add kuti\add* rirege kubvaruka.
\p
\v 33 Uchaitawo pamupendero waro mapomegiranati* ezveruvara rwedenga, nezveruvara rwehute nezvitsvuku anopoteredza pamupendero waro, nemadare egoridhe pakati pawo akapoteredza.
\v 34 Dare regoridhe nepomegiranati, dare regoridhe nepomegiranati pamupendero wejasi wakapoteredza.
\v 35 Zvino zvichava panaAroni kushumira, nekurira kwaro kuchanzwikwa paanopinda munzvimbo tsvene pamberi paJehovha, nepakubuda kwake, kuti asafa.
\p
\v 36 Zvino uchaita hwandefa regoridhe rakazara, ugofombora pariri, \add se\add*pakafomborwa pechisimbiso \add uchiti:\add* UTSVENE KUNA JEHOVHA.
\v 37 Uchariisawo parwonzi rweruvara rwedenga, rigoiswa pangundu, rive mhiri pakatarisana nengundu.
\v 38 Zvino richava pahuma yaAroni, kuti Aroni atakure kuipa kwezvinhu zvitsvene, vana vaIsraeri zvavachaita zvitsvene pazvipo zvavo zvitsvene zvese; uye richava pahuma yake nguva dzese, kuti vagamuchirwe pamberi paJehovha.
\p
\v 39 Ucharukawo nguvo refu yemucheka wakaisvonaka, uye uchaita ngundu yemucheka wakaisvonaka, uye uchaita bhanhire nebasa rechirukwa.
\p
\v 40 Nevanakomana vaAroni uchavaitira nguvo refu, uye uchavaitira mabhanhire, uvaitirewo ngowani, zvive rukudzo nerunako.
\v 41 Zvino uchazvipfekedza Aroni mukoma wako pamwe nevanakomana vake; uye uchavazodza, nekuvaeresa, nekuvaita vatsvene, kuti vandishumire pabasa reupristi.
\v 42 Uchavaitirawo kuzvikadubura zvemukati mucheka kufukidza nyama pakushama; kubva pazviuno zvichiva pachidya.
\v 43 Zvichapfekwawo naAroni nevanakomana vake pakupinda kwavo mutende rekusangana, kana pavanoswedera paaritari kushumira panzvimbo tsvene; kuti varege kutakura chakaipa vakafa. Chive chimiso narinhi narinhi kwaari nekumbeu yake shure kwake.

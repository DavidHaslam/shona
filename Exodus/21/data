\c 21
\s Mirairo yemadzitenzi nevaranda
\p
\v 1 Iyi ndiyo mitongo yachaisa pamberi pavo:
\p
\v 2 Kana uchitenga muranda muHebheru, achashanda makore matanhatu, asi nerechinomwe achabuda akasununguka pasina muripo.
\v 3 Kana achipinda ari ega, achabuda ari ega; kana akaroora, zvino mukadzi wake anofanira kubuda naye.
\v 4 Kana tenzi wake akamupa mukadzi, iye ndokumuberekera vanakomana nevanasikana, mukadzi nevana vake vachava vatenzi wake, uye achabuda ari ega.
\v 5 Asi kana muranda akati zvirokwazvo: Ndinoda tenzi wangu, mukadzi wangu nevana vangu, handidi kusununguka;
\v 6 ipapo tenzi wake achamuuisa kuvatongi, achamuuisawo kumukova, kana kugwatidziro remukova; zvino tenzi wake achaboora nzeve yake nerunji; zvino achamushandira nekusingaperi.
\p
\v 7 Zvino kana munhu akatengesa mukunda wake kuva murandakadzi, iye haangaendi sezvinoita varandarume.
\v 8 Kana asingafadzi tenzi wake akatsidzira kumuwana amene, ipapo achamutendera kuti adzikunurwe, haangavi nesimba rekumutengesa kurudzi rwevatorwa, sezvo akamubata nekunyengedza.
\v 9 Zvino kana akamutsidzirisa kuwanikwa kumwanakomana wake, achamubata nenzira yevakunda.
\v 10 Kana akazvitorera umwe, kudya kwake, nguvo yake, kana bonde hazvingatapudzwi.
\v 11 Zvino kana akasamuitira zvinhu izvi zvitatu, ipapo achabuda pachena pasina mari.
\s Mirairo pamusoro pekuurayana nokukuvadzana
\p
\v 12 Anorova munhu kusvika afa, achaurawa kufa.
\v 13 Asi kana munhu asina ku\add mu\add*vandira, asi Mwari amukumikidza muruoko rwake, ipapo ndichakutarira nzvimbo kwaachatizira.
\v 14 Asi kana munhu akamukira wekwake kuti amuuraye nekunyengera, uchamubvisa paaritari yangu kuti afe.
\p
\v 15 Zvino anorova baba vake kana mai vake, achaurawa kufa.
\p
\v 16 Neanoba munhu, akamutengesa, kana zvimwe akawanikwa ari muruoko rwake, achaurawa kufa.
\p
\v 17 Nenotuka baba vake kana mai vake, achaurawa kufa.
\p
\v 18 Zvino kana vanhu vakarwisana, umwe akarova umwe nedombo kana nechibhakera, asi akasafa asi akarara panhovo;
\v 19 kana akasimukazve, akafamba panze nemudonzvo wake, ipapo wakamurova achasunungurwa, koga acharipa nguva yaakarasikirwa nayo, uye achamurapisa kwazvo.
\p
\v 20 Uye kana munhu akarova muranda wake kana murandakadzi wake netsvimbo ndokufira pasi peruoko rwake, achatsiviwa zvekutsiviwa.
\v 21 Izvo kana akamira zuva kana maviri, haangatsiviwi; nokuti iye imari yake.
\p
\v 22 uye kana varume vachirwa, ndokukuvadza mukadzi ane mimba kusvika mwana abuda, asi pasina njodzi yerufu, iye acharipiswa zvekuripiswa, sekutara kwemurume wemukadzi uyo; uye acharipa sekutara kwevatongi.
\v 23 Asi kana achinge akuvadzwa kwazvo, iye anofanira kutsiva upenyu noupenyuwo,
\v 24 ziso neziso, zino nezino, ruoko neruoko, rutsoka nerutsoka,
\v 25 kupiswa nekupiswa, vanga nevanga, ronda neronda.
\p
\v 26 Zvino kana munhu akarova ziso remuranda wake, kana ziso remurandakadzi wake akariuraya, achamurega aende nekuda kweziso rake.
\v 27 Zvino kana akarova ziso remuranda wake kana ziso remurandakadzi wake, achamurega aende akasununguka nekuda kwezino rake.
\p
\v 28 Kana nzombe ikatunga murume kana mukadzi ndokufa, ipapo nzombe ichatakwa zvekutakwa nemabwe, nenyama yayo haingadyiwi; asi muridzi wenzombe achasunungurwa.
\v 29 Asi kana nzombe yaisitunga zuro namarimwezuro, uye muridzi wayo akapupurirwa, asi akasaichengeta, zvino ikauraya murume kana mukadzi, nzombe ichatakwa nemabwe, nemuridzi wayo achaurawa.
\v 30 Kana rudzukunuro rwatarwa paari, zvino achapa muripo weupenyu hwake, sechese .
\v 31 Kunyange ikatunga mwanakomana kana mwanasikana vanofanira kumuitira nomurairo uyu.
\v 32 Kana nzombe ikatunga muranda kana murandakadzi, muridzi wayo anofanira kuripira tenzi wake mashekeri esirivha ana makumi matatu, uye nzombe iyoyo inofanira kutakwa namabwe.
\p
\v 33 Kana munhu akadziura gomba, uye kana munhu akachera gomba, akasaridzivira, nzombe kana mbongoro ikawiramo,
\v 34 muridzi wegomba anofanira kuripa, anofanira kubudisira muridzi wayo mari, asi chipfuwo chakafa chichava chake.
\p
\v 35 Kana nzombe yomumwe munhu ikatunga yomumwe, ikafa, vanofanira kutengesa nzombe mhenyu, vagovane mutengo wayo, naiyo yakafa vanofanira kuigovana.
\v 36 Kana vaiziva zuro namarimwezuro kuti nzombe iyo inotunga, muridzi wayo akasaichengeta, zvirokwazvo anofanira kuripa, nzombe nenzombe, asi yakafa ichava yake.

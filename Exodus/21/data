\c 21
\s Mirairo yemadzitenzi nevaranda
\p
\v 1 Iyi ndiyo mitongo yauchaisa pamberi pavo:
\p
\v 2 Kana uchitenga muranda muHebheru, achashanda makore matanhatu, asi nerechinomwe achabuda akasununguka pasina muripo.
\v 3 Kana achipinda ari ega, achabuda ari ega; kana akaroora, zvino mukadzi wake anofanira kubuda naye.
\v 4 Kana tenzi wake akamupa mukadzi, iye ndokumuberekera vanakomana kana vanasikana, mukadzi nevana vake vachava vatenzi wake, uye achabuda ari ega.
\v 5 Asi kana muranda akati zvirokwazvo: Ndinoda tenzi wangu, mukadzi wangu nevana vangu, handibudi ndakasununguka,
\v 6 ipapo tenzi wake achamuuisa kuvatongi, achamuuisawo kumukova, kana kugwatidziro remukova; zvino tenzi wake achaboora nzeve yake nerunji; zvino achamushandira nekusingaperi.
\p
\v 7 Zvino kana munhu akatengesa mukunda wake kuva murandakadzi, iye haangabudi sekubuda kwevarandarume.
\v 8 Kana asingafadzi tenzi wake akazvimisira iye, ipapo [achamutendera kuti adzikunurwe,] haangavi; nesimba rekumutengesa kurudzi rwevatorwa, sezvo akamubata nekunyengedza.
\v 9 Zvino kana akamutsidzirisa kuwanikwa kumwanakomana wake, achamubata nenzira yevakunda.
\v 10 Kana akazvitorera umwe, kudya kwake, nguvo yake, kana bonde haangatapudzi.
\v 11 Zvino kana akasamuitira zvinhu izvi zvitatu, ipapo achabuda pachena pasina mari.
\s Mirairo pamusoro pekuurayana nekukuvadzana
\p
\v 12 Anorova munhu kusvika afa, achaurawa kufa.
\v 13 Asi kana munhu asina ku\add mu\add*vandira, asi Mwari a\add mu\add*kumikidza muruoko rwake, ipapo ndichakutarira nzvimbo kwaachatizira.
\v 14 Asi kana munhu akaita maune wekwake kuti amuuraye nekunyengera, uchamubvisa paaritari yangu kuti afe.
\p
\v 15 Zvino anorova baba vake kana mai vake, achaurawa kufa.
\p
\v 16 Neanoba munhu, akamutengesa, kana akawanikwa ari muruoko rwake, achaurawa kufa.
\p
\v 17 Neanotuka baba vake kana mai vake, achaurawa kufa.
\p
\v 18 Zvino kana vanhu vakarwisana, umwe akarova umwe nedombo kana nechibhakera, asi akasafa asi akawira panhovo;
\v 19 kana akasimuka, akafamba panze nemudonzvo wake, ipapo wakarova achasunungurwa, koga acharipa nguva yaakarasikirwa nayo, uye achamurapisa kwazvo.
\p
\v 20 Uye kana munhu akarova muranda wake kana murandakadzi wake netsvimbo ndokufira pasi peruoko rwake, achatsiviwa zvekutsiviwa. 21 Zvakadaro kana akamira zuva kana mazuva maviri, haangatsiviwi; nokuti iye imari yake.
\p
\v 22 uye kana varume vachirwa, ndokurova mukadzi ane mimba kusvika mwana abuda, asi pasina njodzi yerufu, iye acharipiswa zvekuripiswa, sezvatara murume wemukadzi uyo kwaari, uye achapa kubudikidza nevatongi.
\v 23 Asi kana achinge akuvara kwazvo, zvino iye uchapa upenyu neupenyu,
\v 24 ziso neziso, zino nezino, ruoko neruoko, rutsoka nerutsoka,
\v 25 kupiswa nekupiswa, vanga nevanga, ronda neronda.
\p
\v 26 Zvino kana munhu akarova ziso remuranda wake, kana ziso remurandakadzi wake akariparadza, achamurega aende akasununguka nekuda kweziso rake.
\v 27 Zvino kana akagumura zino remuranda wake kana zino remurandakadzi wake, achamurega aende akasununguka nekuda kwezino rake.
\p
\v 28 Uye kana nzombe ikatunga murume kana mukadzi ndokufa, nzombe ichatakwa zvekutakwa nemabwe, nenyama yayo haingadyiwi; asi muridzi wenzombe achava wakasununguka.
\v 29 Asi kana nzombe yakajaira kutunga zuro namarimwezuro, uye muridzi wayo akapupurirwa, asi akasaichengeta, zvino ikauraya murume kana mukadzi, nzombe ichatakwa nemabwe,uye nemuridzi wayo achaurawa.
\v 30 Kana rudzukunuro rwaiswa pamberi pake , zvino achapa muripo weupenyu hwake, sechese chaiswa pamberi pake.
\v 31 Kana ikatunga mwanakomana kana ikatunga mwanasikana, zvichaitwa kwaari sepamutongo uyu.
\v 32 Kana nzombe ikatunga muranda kana murandakadzi \add weumwe\add*, achapa tenzi wake mashekeri esirivha makumi matatu, uye nzombe ichatakwa nemabwe.
\p
\v 33 Uye kana munhu akazarura gomba, uye kana munhu akachera gomba, ndokusarivara, nzombe kana mbongoro ndokuwiramo,
\v 34 muridzi wegomba acharipa \add ndo\add*kudzosera mari kumuridzi wayo, asi chakafa chichava chake.
\p
\v 35 Zvino kana nzombe yemunhu ikakuvadza nzombe yewekwake kusvika yafa, ipapo vachatengesa nzombe mhenyu ndokugovana mari yayo, neyakafawo vachagovana.
\v 36 Uye kana zvichizikanwa zuro namarimwezuro kuti nzombe iyo yajaira kutunga, muridzi wayo ndokusaichengeta, zvirokwazvo acharipa nzombe nenzombe, asi yakafa ichava yake.

\c 15
\s Rwiyo rwaMozisi
\p
\v 1 Ipapo Mozisi nevana vaIsraeri vakaimbira Jehovha rwiyo urwu; ndokutaura vachiti:
\p Ndichaimbira Jehovha, nokuti wakasimuka kwazvo. Bhiza nemutasvi waro wakakandira mugungwa.
\v 2 Jehovha isimba rangu nerwiyo; wakava ruponeso kwandiri; uyu ndiMwari wangu, naizvozvo ndichamurumbidza; Mwari wababa vangu, uye ndichamukudza.
\v 3 Jehovha murume wehondo; Jehovha izita rake.
\v 4 Ngoro dzaFarao nehondo yake wakandira mugungwa, nevatungamiriri vake vakasarudzwa vakanyudzwa muGungwa Dzvuku.
\v 5 Udzamu hwakavafukidza; vakaburukira makadzika sebwe.
\v 6 Ruoko rwenyu rwerudyi, Jehovha, rwakakudzwa pasimba; ruoko rwenyu rwerudyi, Jehovha, rwunoputsanya vavengi.
\v 7 Uye muukuru hwekukudzwa kwenyu, munoparadza vanokumukirai; munotuma kutsamwa kwenyu kunopfuta, kunovapisa sezvitsinzinzi.
\v 8 Nokufema kwemhino dzenyu, mvura yakaunganidzwa; mafashame ese akamira semurwi, udzamu yakagwamba pamoyo wegungwa.
\v 9 Muvengi wakati: Ndichadzingirira, ndichabata, ndichagovera zvakapambwa; kuchiva kwangu kuchagutswa pavari; ndichavhomora munondo wangu, ruoko rwangu ruchavaparadza.
\v 10 Makafuridza nemweya wenyu, gungwa rakavafukidza, vakanyura semutobvu mumvura ine simba.
\v 11 Ndiani wakaita semwi, haiwa Jehovha, pakati pavamwari? Ndiani wakaita semwi munokudzwa pautsvene, munotyisa pakurumbidzwa, muchiita zvishamiso?
\v 12 Makatandavadza ruoko rwenyu rwerudyi, nyika yakavamedza.
\v 13 Makatungamirira munyasha dzenyu rudzi rwamakadzikunura; makarairira nesimba renyu kuugaro bwenyu utsvene.
\v 14 Marudzi akanzwa, anodedera, kurwadziwa kwakawira vagari veFirisitia.
\v 15 Ipapo machinda eEdhomu akakanganiswa, vanasamasimba veMoabhu, kudedera kuchavabata, vagari vese veKenani vachanyauka.
\v 16 Kutya nekuvhunduka kwachavawira; neukuru hweruoko rwenyu vachanyarara sebwe; Jehovha kusvika rudzi rwayambuka, rwamakazvitengera.
\v 17 Muchavapinza, nekuvasima pagomo renhaka yenyu, nzvimbo yamakagadzira, haiwa Jehovhapaugaro hwamakazviitira, kuti mugarepo, Jehovha; patsvene pakaitwa namaoko enyu.
\v 18 Jehovha achabata ushe nokusingaperi.
\p
\v 19 Nokuti mabhiza aFarao akapinda mugungwa pamwechete nengoro dzake, navatasvi vake vamabhiza, Jehovha akadzosera mvura yegungwa pamusoro pavo; asi vana vaIsraeri vakafamba pakaoma mukati megungwa.
\v 20 Zvino Miriami, muporofitakadzi, hanzvadzi yaAroni, akatora gandira muruoko rwake, vakadzi vese vakabuda vakamutevera vanamakandira, vachitamba.
\v 21 Miriami akavapindura akati, Imbirai Jehovha, nokuti akasimuka nesimba rake; akakandira bhiza nomutasvi waro mugungwa.
\s Vanosvika Mara neErimi
\p
\v 22 Zvino Mozisi akatungamirira vaIsraeri, vakabva paGungwa Dzvuku, vakaenda kurenje reShuri, vakaita mazuva matatu vachifamba murenje vasingawani mvura.
\v 23 Vakasvika Mara, asi vakange vasingagoni kunwa mvura yapaMara, nokuti yakange ichivava; naizvozvo zita rapo rakanzi Mara.
\v 24 Zvino vanhu vakapopotera Mozisi, vakati, Tichamweiko?
\v 25 Iye akachema kuna Jehovha, Jehovha akamuratidza muti, akaukandira mumvura, mvura ikanaka.
\p Akavaitirapo murairo nomutemo, akavaedzapo;
\v 26 akati, Kana uchiteerera nomoyo wose inzwi raJehovha Mwari wako, ukaita zvakarurama pamberi pake, ukarerekera nzeve dzako kumirairo yake, ukachengeta zvaakatema zvose, handingaisi pamusoro pako marwadzo andakaisa pamusoro pavaEgipita, nokuti ndini Jehovha murapi wako.
\p
\v 27 Zvino vakasvika Erimu, pakange pana matsime emvura ane gumi namaviri, nemichindwe ina makumi manomwe, vakavakapo misasa pamvura.

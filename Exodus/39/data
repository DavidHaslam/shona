\c 39
\s nguvo tsvene
\p
\v 1 Zvino nezveruvara rwedenga, nezveruvara rwehute, nezvitsvuku vakaita nguvo dzakarukwa kuita basa panzvimbo tsvene; uye vakaita nguvo tsvene dzaiva dzaAroni, Jehovha sezvaakange araira Mozisi.
\v 2 Wakaitawo efodhi \add ne\add*goridhe, zveruvara rwedenga, nezveruvara rwehute, nezvitsvuku, nemucheka wakaisvonaka wakarukwa.
\v 3 Vakapfurawo goridhe kuita mabape matete, ndokucheka kuita twuwaya kubata pakati pezveruvara rwedenga, zveruvara rwehute, nezvitsvuku, nemucheka wakaisvonaka wakarukwa, basa renyanzvi.
\v 4 Vakaiitira mapandi emafudzi akabatanidzwa; akabatanidzwa pamicheto yayo miviri.
\v 5 Nebhanhire reefodhi raiva pamusoro payo, raiva pariri; zvichienderana nebasararo regoridhe, zveruvara rwedenga, zveruvara rwehute, nezvitsvuku, nemucheka wakaisvonaka wakarukwa, Jehovha sezvaakange araira Mozisi.
\v 6 Vakagadzirawo mabwe eonikisi akaputirwa muzvikoshwa zvegoridhe, afomborwa sekuvezwa kwechidhindo, nemazita evana vaIsraeri.
\v 7 Zvino wakaaisa pamapandi emafudzi eefodhi, \add ave\add* mabwe echirangaridzo kuvana vaIsraeri, Jehovha sezvvkange araira Mozisi.
\p
\v 8 Wakaitawo hombodo yechipfuva, basa renyanzvi, sebasa reefodhi; \add ne\add*goridhe, nezveruvara rwedenga, nezveruvara rwehute, nezvitsvuku, nemucheka wakaisvonaka wakarukwa.
\v 9 Yaiva yakaenzana mativi mana; vakaita hombodo yechipfuva yakapetwa kaviri; kureba kwayo kuri chanza, neupamhi hwayo chanza, yakapetwa kaviri.
\v 10 Vakaisawo mukati mayo misara mina yemabwe, musara wesadhio, topasi, nekabhunakeri. Ndiwo musara wekutanga.
\v 11 Nemusara wechipiri emaradhi, safiri, nedhaimani.
\v 12 Nemusara wechitatu haikindi, neagati, neametisi.
\v 13 Nemusara wechina bheriri, neonikisi, nejasipiri; zvakaputirwa muzvirukwa zvegoridhe mazvakaiswa.
\v 14 Nemabwe achienderana nemazita evana vaIsraeri, gumi nemaviri, zvichienderana nemazita avo; zvakafomborwa zvechidhindo, rimwe nerimwe rine zita raro, mazita emarudzi gumi nemaviri.
\v 15 Nepahombodo yechipfuva vakaita maketani, basa rakamonwa regoridhe rakaisvonaka.
\v 16 Vakaitawo zvirukwa zviviri zvegoridhe, zvindori zviviri zvegoridhe, ndokuisa zvindori zviviri pamicheto miviri yehombodo yechipfuva.
\v 17 Vakaisawo maketani maviri egoridhe akamonwa pazvindori zviviri pamicheto yehombodo yechipfuva.
\v 18 Nemiromo miviri yemaketani akamonwa maviri, vakaiisa pamapandi emafudzi eefodhi mberi kwayo.
\v 19 Vakaitawo zvindori zviviri zvegoridhe, vakaisa pamicheto miviri yehombodo yechipfuva pamupendero wayo kurutivi rweefodhi nechemukati.
\v 20 Vakaitawo zvindori zviviri zvegoridhe vakazviisa pamafudzi maviri eefodhi pazasi nechemberi kwayo, pakanangana nepakabatanidzwa payo, pamusoro pebhanhire reefodhi.
\v 21 Zvino vakasunganidza hombodo yechipfuva nezvindori zvayo pazvindori zveefodhi nerwonzi rweruvara rwedenga, kuti ruve pamusoro pebhanhire reefodhi, kuti hombodo yechipfuva irege kusununguka pabhanhire refodhi, Jehovha sezvaakaraira Mozisi.
\p
\v 22 Wakaitawo jazi reefodhi, basa rakarukwa; rese \add re\add*ruvara rwedenga.
\v 23 Neburi rejazi pakati paro, seburi renguvo yeutare, mupendero wakapoteredza buri raro, kuti risabvaruka.
\v 24 Nepamipendero yejazi vakaita mapomegiranati nezveruvara rwedenga, nezveruvara rwehute nezvitsvuku, zvakarukwa.
\v 25 Vakaitawo matare anorira goridhe rakaisvonaka; ndokuisa matare pakati pemapomegiranati pamipendero yejazi, kunhivi dzese, pakati pemapomegiranati,
\v 26 dare nepomegiranati, dare nepomegiranati, pamipendero yejazi kupoteredza, kushumira \add naro\add*, Jehovha sezvaakaraira Mozisi.
\p
\v 27 Vakaitirawo Aroni nevanakomana vake nguvo refu nemucheka wakaisvonaka nebasa rakarukwa,
\v 28 nenguwani, mucheka wakaisvonaka, nenguwani dzakanaka \add dze\add*mucheka wakaisvonaka, nezvikadubura zvemukati \add zve\add*mucheka wakarukwa wakaisvonaka,
\v 29 nebhanhire, mucheka wakaisvonaka wakarukwa, nezveruvara rwedenga, nezveruvara rwehute, nezvitsvuku, basa remusoni, Jehovha sezvaakaraira Mozisi.
\p
\v 30 Vakaitawo hwendefa rekorona tsvene, goridhe rakaisvonaka, vakanyora pamusoro paro chinyorwa, sepakafomborwa pechidhindo \add vachiti\add*: UTSVENE KUNA JEHOVHA.
\v 31 Zvino vakasungira pariri rwonzi rweruvara rwedenga, kuti vasunganidze panguwani kumusoro, Jehovha sezvaakaraira Mozisi.
\p
\v 32 Zvino basa rese retabhenakeri yetende rekusangana rakapera; vana vaIsraeri ndokuita zvichienderana nezvese Jehovha zvaakaraira Mozisi, vakaita saizvozvo.
\p
\v 33 Zvino vakauya netabhenakeri kuna Mozisi, tende, nenhumbi dzaro dzese, zvikorekedzo zvaro, mapuranga aro, mbariro dzaro, nembiru dzaro, nezvigadziko zvaro;
\v 34 nechifukidzo chematehwe amakondobwe akapendwa zvitsvuku, nechifukidzo chematehwe ezvikumba, nevheiri rechifukidzo;
\v 35 areka yechipupuriro, nezvibatiso zvayo, nechigaro chengoni;
\v 36 tafura, nhumbi dzayo dzese, nechingwa chekuratidza;
\v 37 chigadziko chemwenje chakazara, mwenje yacho, mwenje yekurongedzwa, nemidziyo yacho yese, nemafuta echivhenekeso;
\v 38 nearitari yegoridhe, nemafuta ekuzodza, nezvipfungaidzo zvinonhuwhira zvinotapira, nechiremberedzwa chemukova wetende,
\v 39 aritari yendarira, nesefa yayo yendarira, zvibatiso zvayo, nemidziyo yayo yese, dhishi negumbo raro,
\v 40 zviremberedzwa zvechivanze, nembiru dzazvo, nezvigadziko zvadzo, nechidzitiro chesuwo rochivanze, norwonzi rwacho, nembambo dzacho, nenhumbi dzese dzokubata nadzo patabhenakeri, patende rokusangana;
\v 41 nenguvo dzakarukwa zvakanaka nouchenjeri dzokushumira nadzo panzvimbo tsvene, nenguvo tsvene dzaAroni kuita semupristi, nenguvo dzavanakomana vake, dzokushumira nadzo pabasa roupristi.
\v 42 Zvese sezvakange zvarairwa Mozisi naJehovha, saizvozvo vana vaIsraeri vakaita mabasa ese.
\v 43 Mozisi akatarira mabasa ese, akaona kuti vakange vaaita sezvakange zvarairwa naJehovha, ndizvo zvavakaita; Mozisi akavaropafadza.
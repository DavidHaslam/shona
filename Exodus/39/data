\c 39
\s nguvo tsvene
\p
\v 1 Zvino nezveruvara rwedenga, nezveruvara rwehute, nezvitsvuku vakaita nguvo dzakarukwa kuita basa panzvimbo tsvene; uye vakaita nguvo tsvene dzaiva dzaAroni, Jehovha sezvaakange araira Mozisi.
\v 2 Wakaitawo efodhi \add ne\add*goridhe, zveruvara rwedenga, nezveruvara rwehute, nezvitsvuku, nemucheka wakaisvonaka wakarukwa.
\v 3 Vakapfurawo goridhe kuita mabape matete, ndokucheka kuita twuwaya kubata pakati pezveruvara rwedenga, zveruvara rwehute, nezvitsvuku, nemucheka wakaisvonaka wakarukwa, basa renyanzvi.
\v 4 Vakaiitira mapandi emafudzi akabatanidzwa; akabatanidzwa pamicheto yayo miviri.
\v 5 Nebhanhire reefodhi raiva pamusoro payo, raiva pariri; zvichienderana nebasararo regoridhe, zveruvara rwedenga, zveruvara rwehute, nezvitsvuku, nemucheka wakaisvonaka wakarukwa, Jehovha sezvaakange araira Mozisi.
\v 6 Vakagadzirawo mabwe eonikisi akaputirwa muzvikoshwa zvegoridhe, afomborwa sekuvezwa kwechidhindo, nemazita evana vaIsraeri.
\v 7 Zvino wakaaisa pamapandi emafudzi eefodhi, \add ave\add* mabwe echirangaridzo kuvana vaIsraeri, Jehovha sezvvkange araira Mozisi.
\p
\v 8 Wakaitawo hombodo yechipfuva, basa renyanzvi, sebasa reefodhi; \add ne\add*goridhe, nezveruvara rwedenga, nezveruvara rwehute, nezvitsvuku, nemucheka wakaisvonaka wakarukwa.
\v 9 Yaiva yakaenzana mativi mana; vakaita hombodo yechipfuva yakapetwa kaviri; kureba kwayo kuri chanza, neupamhi hwayo chanza, yakapetwa kaviri.
\v 10 Vakaisawo mukati mayo misara mina yemabwe, musara wesadhio, topasi, nekabhunakeri. Ndiwo musara wekutanga.
\v 11 Nemusara wechipiri emaradhi, safiri, nedhaimani.
\v 12 Nemusara wechitatu haikindi, neagati, neametisi.
\v 13 Nemusara wechina bheriri, neonikisi, nejasipiri; zvakaputirwa muzvirukwa zvegoridhe mazvakaiswa.
\v 14 Nemabwe achienderana nemazita evana vaIsraeri, gumi nemaviri, zvichienderana nemazita avo; zvakafomborwa zvechidhindo, rimwe nerimwe rine zita raro, mazita emarudzi gumi nemaviri.
\v 15 Nepahombodo yechipfuva vakaita maketani, basa rakamonwa regoridhe rakaisvonaka.
\v 16 Vakaitawo zvirukwa zviviri zvegoridhe, zvindori zviviri zvegoridhe, ndokuisa zvindori zviviri pamicheto miviri yehombodo yechipfuva.
\v 17 Vakaisawo maketani maviri egoridhe akamonwa pazvindori zviviri pamicheto yehombodo yechipfuva.
\v 18 Nemiromo miviri yemaketani akamonwa maviri, vakaiisa pamapandi emafudzi eefodhi mberi kwayo.
\v 19 Vakaitawo zvindori zviviri zvegoridhe, vakaisa pamicheto miviri yehombodo yechipfuva pamupendero wayo kurutivi rweefodhi nechemukati.
\v 20 Vakaitawo zvindori zviviri zvegoridhe vakazviisa pamafudzi maviri eefodhi pazasi nechemberi kwayo, pakanangana nepakabatanidzwa payo, pamusoro pebhanhire reefodhi.
\v 21 Zvino vakasunganidza hombodo yechipfuva nezvindori zvayo pazvindori zveefodhi nerwonzi rweruvara rwedenga, kuti ruve pamusoro pebhanhire reefodhi, kuti hombodo yechipfuva irege kusununguka pabhanhire refodhi, Jehovha sezvaakaraira Mozisi.
\p
\v 22 Wakaitawo jazi reefodhi, basa rakarukwa; rese \add re\add*ruvara rwedenga.
\v 23 Neburi rejazi pakati paro, seburi renguvo yeutare, mupendero wakapoteredza buri raro, kuti risabvaruka.
\v 24 Pamipendero yejazi vakaita mapomegiranati matema, nezvishava, nezvitsvuku, nomucheka wakarukwa.
\v 25 Vakaitawo zvitare zvinorira zvegoridhe rakaisvonaka; vakaisa zvitare pakati pamapomegiranati pamipendero yejazi, kunhivi dzese, pakati pamatamba;
\v 26 pakava nechitare chimwe nepomegiranati rimwezve, pamipendero yejazi kunhivi dzese, rikava jazi rokushumira naro, sezvakange zvarairwa Mozisi naJehovha.
\p
\v 27 Vakaitira Aroni navanakomana vake nguvo refu dzakarukwa nomucheka wakaisvonaka,
\v 28 nenguwani yomucheka wakaisvonaka, nedzimwe nguwani dzakanaka dzomucheka wakaisvonaka, nezvikadubura zvemukati zvemucheka wakarukwa wakaisvonaka,
\v 29 nebhanhire romucheka wakaisvonaka wakarukwa, nezvakarukwa zvitema, nezvishava, nezvitsvuku, rikava basa romusoni anogona, sezvakange zvarairwa Mozisi naJehovha.
\p
\v 30 Vakaitawo hwendefa rekorona tsvene negoridhe rakaisvonaka, vakanyora pamusoro paro sezvinonyorwa chidhindo, vachiti: MUTSVENE KUNA JEHOVHA.
\v 31 Vakasungira pariri rwonzi rutema, kuti varibatanidze naro panguwani kumusoro, sezvakange zvarairwa Mozisi naJehovha.
\p
\v 32 Naizvozvo basa rese retabhenakeri yetende rokusangana rakapera; vana vaIsraeri vakaita zvese zvakange zvarairwa Mozisi naJehovha, vakaita saizvozvo.
\p
\v 33 Zvino vakauya netabhenakeri kuna Mozisi, tende nenhumbi dzaro dzese, nezvikorekedzo zvaro, namatanda aro, nembariro dzaro, nembiru dzaro, nezvigadziko zvaro;
\v 34 nechifukidzo chamatehwe amakondobwe akazodzwa muti mutsvuku, nechifukidzo chamatehwe ezvikumba, nechidzitiro chokudzitira nacho;
\v 35 neareka yechipupuriro, nezvibatiso zvayo, nechifunhiro chokuyananisa;
\v 36 netafura, nenhumbi dzayo dzese, nechingwa chokuratidza;
\v 37 nechigadziko chakaisvonaka, nemwenje yacho, mwenje yokugadzirirapo, nenhumbi dzacho dzese, namafuta okuvhenekesa nawo;
\v 38 nearitari yegoridhe, namafuta okuzodza nawo, nezvinonhuhwira zvinotapira zvakanaka, nechidzitiro chemukova wetende;
\v 39 nearitari yendarira, nechakarukwa, nezvibatiso, nenhumbi dzayo dzese, dhishi rendarira, nechigadziko chawo;
\v 40 nezvirembedzwa zvaparuvanze, nembiru dzazvo, nezvigadziko zvadzo, nechidzitiro chesuwo roruvanze, norwonzi rwacho, nembambo dzacho, nenhumbi dzese dzokubata nadzo patabhenakeri, patende rokusangana;
\v 41 nenguvo dzakarukwa zvakanaka nouchenjeri dzokushumira nadzo panzvimbo tsvene, nenguvo tsvene dzaAroni kuita semupristi, nenguvo dzavanakomana vake, dzokushumira nadzo pabasa roupristi.
\v 42 Zvese sezvakange zvarairwa Mozisi naJehovha, saizvozvo vana vaIsraeri vakaita mabasa ese.
\v 43 Mozisi akatarira mabasa ese, akaona kuti vakange vaaita sezvakange zvarairwa naJehovha, ndizvo zvavakaita; Mozisi akavaropafadza.

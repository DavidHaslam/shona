\c 32
\s Mhuru yegoridhe
\p
\v 1 Zvino vanhu vaona kuti Mozisi unononoka kuburuka kubva mugomo, vanhu vakazviunganidza kuna Aroni ndokuti kwaari: Simuka, tiitire vamwari vanotitungamirira, nokuti Mozisi uyu, murume wakatibudisa munyika yeEgipita, hatizivi chakamuwira.
\v 2 Zvino Aroni akati kwavari: Gurai zvindori zvegoridhe zviri panzeve dzevakadzi venyu \add ne\add*dzevanakomana venyu nedzevanasikana venyu, muuise kwandiri.
\v 3 Zvino vanhu vese vakagura zvindori zvegoridhe zvaiva panzeve dzavo, vakauisa kuna Aroni.
\v 4 Iye ndokugamuchira pamaoko avo, akazviumba nemudziyo wekuveza, akazviita mhuru yakaumbwa nekunyungudusa. Ivo ndokuti: Ndivo vamwari vako Israeri vakakubudisa munyika yeEgipita.
\v 5 Zvino Aroni aona wakavaka aritari pamberi payo, Aroni ndokudanidzira ndokuti: Mangwana kuchava nemutambo kuna Jehovha.
\v 6 Zvino vakamuka mangwanani-ngwanani ndokupa zvipiriso zvinopiswa, vakauyawo nezvipiriso zvekuyananisa, vanhu ndokugara pasi kudya nekunwa, ndokusimuka kutamba.
\p
\v 7 Zvino Jehovha wakati kuna Mozisi: Enda, buruka, nokuti vanhu vako vawakabudisa munyika yeEgipita vaora.
\v 8 Vatsauka nekukurumidza kubva panzira yandakavaraira, vakazviitira mhuru yakaumbwa nekunyungudusa ndokuinamata uye vakaibaira ndokuti: Ava ndivamwari vako, Israeri, vakakubudisai munyika yeEgipita.
\v 9 Zvino Jehovha wakati kuna Mozisi: Ndaona vanhu ava, zvino tarira, vanhu vemitsipa mikukutu.
\v 10 Zvinowo ndirege hako, kuti hasha dzangu dzivapfutire, kuti ndivapedze, asi iwe ndichakuita uve rudzi rukuru.
\v 11 Asi Mozisi wakanyengetedza chiso chaJehovha Mwari wake ndokuti: Sei, Jehovha, hasha dzenyu dzichipfutira vanhu venyu, vamakabudisa munyika yeEgipita nesimba guru uye neruoko rune simba.
\v 12 VaEgipita vachataura sei vachiti: Wakavabudisira chakaipa, kuvauraira mumakomo, nekuvapedza kubva pachiso chenyika? Dzokai pahasha dzinotyisa, muzvidzore pachakaipa chinopikisana nevanhu venyu.
\v 13 Rangarirai Abhurahama, Isaka, naIsraeri, varanda venyu, kwamakazvipikira nemwi ndokuti kwavari: Ndichawanza mbeu yenyu senyeredzi dzedenga, nenyika yese iyi, sezvandakareva, ndichaipa kumbeu yenyu, uye vachagara nhaka rinhi narinhi.
\v 14 Zvino Jehovha akazvidemba pachakaipa chaakange ati achaitira vanhu vake.
\p
\v 15 Zvino Mozisi wakatendeuka ndokuburuka kubva mugomo, nemahwendefa maviri echipupuriro muruoko rwake; mahwendefa akanyorwa nhivi dzawo dzese, akanyorwa seri neseri.
\v 16 Zvino mahwendefa aiva basa raMwari, nerunyoro rwakange ruri runyoro rwaMwari, rwakafomborwa pamahwendefa.
\v 17 Joshua wakati anzwa mhere-mhere yevanhu vanopururudza, akati kuna Mozisi: Kune mhere-mhere yehondo kumusasa.
\v 18 Iye ndokuti: Haasi manzwi ekudanidzira kwekukunda, kana manzwi ekudanidzira kwekukundwa; ndinonzwa mhere-mhere yekuimba.
\p
\v 19 Zvino zvakaitika paakangoswedera pamusasa, kuti wakaona mhuru nekutamba; hasha dzaMozisi ndokupfuta, ndokukanda mahwendefa kubva mumaoko ake, ndokuaputsa mujinga megomo.
\v 20 Zvino wkatora mhuru yavakange vaita, akapisa mumoto, aka\add i\add*kuya kuita upfu, akaikusha mumvura, ndokunwisa Israeri.
\v 21 Mozisi ndokuti kuna Aroni: Vanhu ava vakuitirei kusvika wauisira chivi ichi chikuru?
\v 22 Aroni ndokuti: Hasha dzashe wangu ngadzirege kupfuta; imwi munoziva vanhu, kuti \add vakarerekera\add* kukutadza.
\v 23 Nokuti vakati kwandiri: Tiitirei vamwari vachatitungamirira, nokuti Mozisi uyu, murume wakatibudisa munyika yeEgipita, hatizivi chakamuwira.
\v 24 Zvino ndakati kwavari: Ani nani ane goridhe ngavarigure; zvino vakandipa, \add ini\add* ndokurikandira mumoto, ndokubuda mhuru iyi.
\p
\v 25 Zvino Mozisi wakati aona kuti vanhu varasa Jehovha, nokuti Aroni wakange avarasisa, kuti vasekwe nevavengi vavo,
\v 26 Mozisi akanomira musuwo remusasa, akati: Ani nani ari kurutivi rwaJehovha, ngaauye kwandiri. Vana vaRevhi vese vakaungana kwaari.
\v 27 Akati kwavari: Zvanzi naJehovha Mwari waIsraeri: Umwe neumwe wenyu ngaasungire munondo wake pachidya chake, mufambe-fambe muchibva pane rimwe suwo muchienda kune rimwe suwo pakati pemusasa, umwe neumwe auraye hama yake, neumwe neumwe shamwari yake, neumwe neumwe munhu wekwake.
\v 28 Vana vaRevhi vakaita sezvakange zvarehwa naMozisi; nomusi iwoyo vakafa pakati pavanhu vanenge vane zvuru zvitatu.
\v 29 Zvino Mozisi akati: Zviparadzanisei nhasi kuna Jehovha, kuti munhu umwe neumwe arwe nemwanakomana wake uye nehama yake, kuti akuropafadzei nhasi.
\p
\v 30 Zvino fume mangwana Mozisi akati kuvanhu, imwi makatadza nekutadza kukuru, asi zvino ini ndichakwira kuna Jehovha, zvimwe ndingayananisira zvivi zvenyu.
\v 31 Mozisi akadzokera kuna Jehovha, akati: Haiwa, vanhu ava vakatadza nekutadza kukuru, vakazviitira vamwari vegoridhe;
\v 32 zvino dai muchivakanganwira henyu zvivi zvavo; asi kana musingadi henyu, ndidzimei kubva pabhuku renyu ramakanyora.
\v 33 Jehovha akati kuna Mozisi: Uyo wakanditadzira, ndiye wandichadzima kubva pabhuku rangu.
\v 34 Zvino chienda, uperekedze vanhu vaende kwandakavaudza; tarira, mutumwa wangu achakutungamirira, asi nemusi wandicharova nawo, ndichavarova nekuda kwezvivi zvavo.
\v 35 Jehovha akarova vanhu, nokuti vaita mhuru yakaitwa naAroni.
\c 32
\s Mhuru yegoridhe
\p
\v 1 Zvino vanhu vaona kuti Mozisi unononoka kuburuka kubva mugomo, vanhu vakazviunganidza kuna Aroni ndokuti kwaari: Simuka, tiitire vamwari vanotitungamirira, nokuti Mozisi uyu, murume wakatibudisa munyika yeEgipita hatizivi chakamuwira.
\v 2 Zvino Aroni akati kwavari: Gurai zvindori zvegoridhe zviri panzeve dzevakadzi venyu \add ne\add*dzevanakomana venyu nevanasikana venyu, muuise kwandiri.
\v 3 Zvino vanhu vese vakagura zvindori zvegoridhe zvaiva panzeve dzavo, vakauisa kuna Aroni.
\v 4 Iye ndokugamuchira pamaoko avo, akazviumba nemudziyo wekuveza, akazviita mhuru yakaumbwa nekunyungudusa. Ivo ndokuti: Ndivo vamwari vako Israeri vakakubudisa munyika yeEgipita.
\v 5 Zvino Aroni aona wakavaka aritari pamberi payo, Aroni ndokudanidzira ndokuti: Mangwana kuchava nemutambo kuna Jehovha.
\v 6 Zvino vakamuka mangwanani-ngwanani ndokupa zvipiriso zvinopiswa, vakauyawo nezvipiriso zvekuyananisa, vanhu ndokugara pasi kudya nekunwa, ndokusimuka kutamba.
\p
\v 7 Zvino Jehovha waakati kuna Mozisi: Enda, buruka, nokuti vanhu vako vawakabudisa munyika yeEgipita vaora.
\v 8 Vatsauka nekukurumidza kubva panzira yandakavaraira, vakazviitira mhuru yakaumbwa nekunyungudusa ndokuinamata uye vakaibaira ndokuti: Ava ndivako, Israeri, vakakubudisai munyika yeEgipita.
\v 9 Zvino Jehovha wakati kuna Mozisi: Ndaona vanhu ava, zvino tarira, vanhu vemitsipa mikukutu;
\v 10 Zvinowo ndirege hako, kuti hasha dzngu dzivapfutire, ndivapedze, asi iwe ndichakuita uve rudzi rukuru.
\v 11 Asi Mozisi wakanyengetedza chiso chaJehovha Mwari wake ndokuti: Sei, Jehovha, hasha dzenyu dzichipfutira vanhu venyu, vamakabudisa munyika yeEgipita nesimba guru uye neruoko rune simba.
\v 12 VaEgipita vangazoreva sei vachiti: Wakavabudisira kune zvakaipa, kuti avauraye mumakomo, nokuvaparadza panyika? Dzorai shungu dzenyu huru, muzvidembe pamusoro pokuitira vanhu venyu zvakaipa zvakadai.
\v 13 Rangarirai henyu Abhurahama, naIsaka, naIsraeri, varanda venyu, vamakazvipikira momene, mukati kwavari: Ndichawanza vana venyu senyeredzi dzokudenga, nenyika yese iyi, yandakareva, ndichaipa vana venyu, vaigare nhaka nokusingaperi.
\v 14 Zvino Jehovha akazvidemba pamusoro pezvakaipa zvaakange achifunga kuitira vanhu vake.
\p
\v 15 Zvino Mozisi akatendeuka akaburuka mugomo, ana mabwendefa maviri echipupuriro muruoko rwake; mabwendefa akange akanyorwa nhivi dzawo dzese, akange akanyorwa seri neseri.
\v 16 Mabwendefa iwayo rakange riri basa raMwari, norunyoro rwakange ruri runyoro rwaMwari, rwakange rwakatemwa pamabwendefa.
\v 17 Zvino Joshua wakati achinzwa mhere-mhere yavanhu vanopururudza, akati kuna Mozisi: Kune mhere-mhere yokurwa kumisasa.
\v 18 Iye akati: Haasi manzwi avanhu vanodanidzira pakukunda kwavo, kana manzwi avanhu vanodanidzira pakukundwa kwavo; asi ndinonzwa mhere-mhere yavanhu vanoimba.
\p
\v 19 Zvino wakati aswedera kumisasa, akaona mhuru nokutamba. Ipapo shungu dzaMozisi dzikamuka, akakanda mabwendefa aiva mumaoko pasi, akaaputsa mujinga megomo.
\v 20 Akatora mhuru yavakange vaita, akaipisa nomoto, akaikuya ikaita upfu, akaikanda mumvura, ndokumwisa VaIsraeri izvozvo.
\v 21 Mozisi akati kuna Aroni: Vanhu ava vakakuitireiko, zvawauisa chivi ichi chikuru pamusoro pavo?
\v 22 Aroni akati: Shungu dzashe wangu ngadzirege kumuka hadzo; munoziva vanhu ava, kuti vanongoda kutadza.
\v 23 Nokuti vakati kwandiri: Tiitirei vamwari vangatitungamirira, nokuti kana ari Mozisi uyu, munhu uya wakatibudisa munyika yeEgipita, hatizivi chakaitika naye.
\v 24 Ndikati kwavari: Ani nani une ndarama, ngaaigure; zvino vakandipa, ndikaikandira mumoto, mhuru iyi ikabudamo.
\p
\v 25 Zvino Mozisi wakati aona kuti vanhu varasa Jehovha, nokuti Aroni wakange avarasisa, kuti vasekwe navavengi vavo,
\v 26 Mozisi akanomira musuwo remisasa, akati: Ani nani ari kurutivi rwaJehovha, ngaauye kwandiri. Vana vaRevhi vese vakaungana kwaari.
\v 27 Akati kwavari: Zvanzi naJehovha Mwari waVaIsraeri: Umwe neumwe wenyu ngaasungire munondo wake pachidya chake, mufambe-fambe muchibva pane rimwe suwo muchienda kune rimwe suwo pakati pemisasa, umwe neumwe auraye hama yake, neumwe nomumwe shamwari yake, neumwe nomumwe munhu wokwake.
\v 28 Vana vaRevhi vakaita sezvakange zvarehwa naMozisi; nomusi iwoyo vakafa pakati pavanhu vanenge vane zvuru zvitatu.
\v 29 Zvino Mozisi akati: Zviparadzanisei nhasi kuna Jehovha, kuti munhu umwe neumwe arwe nomwanakomana wake uye nehama yake, kuti akuropafadzei nhasi.
\p
\v 30 Zvino fume mangwana Mozisi akati kuvanhu, imwi makatadza nokutadza kukuru, asi zvino ini ndichakwira kuna Jehovha, zvimwe ndingayananisira zvivi zvenyu.
\v 31 Mozisi akadzokera kuna Jehovha, akati: Haiwa, vanhu ava vakatadza nokutadza kukuru, vakazviitira vamwari vendarama;
\v 32 zvino dai muchivakanganwira henyu zvivi zvavo; asi kana musingadi henyu, ndidzimei pabhuku renyu ramakanyora.
\v 33 Jehovha akati kuna Mozisi: Uyo wakanditadzira, ndiye wandichadzima pabhuku rangu.
\v 34 Zvino chienda, uperekedze vanhu vaende kwandakavaudza; tarira, mutumwa wangu achakutungamirira, asi nomusi wandicharova nawo, ndichavarova nokuda kwezvivi zvavo.
\v 35 Jehovha akarova vanhu, nokuti vakange vaita mhuru yakaitwa naAroni.

\c 32
\s Mhuru yegoridhe
\p
\v 1 Zvino vanhu vaona kuti Mozisi unononoka kuburuka kubva mugomo, vanhu vakazviunganidza kuna Aroni ndokuti kwaari: Simuka, tiitire vamwari vanotitungamirira, nokuti Mozisi uyu, murume wakatibudisa munyika yeEgipita hatizivi chakamuwira.
\v 2 Zvino Aroni akati kwavari: Gurai zvindori zvegoridhe zviri panzeve dzevakadzi venyu \add ne\add*dzevanakomana venyu nevanasikana venyu, muuise kwandiri.
\v 3 Zvino vanhu vese vakagura zvindori zvegoridhe zvaiva panzeve dzavo, vakauisa kuna Aroni.
\v 4 Iye ndokugamuchira pamaoko avo, akazviumba nemudziyo wekuveza, akazviita mhuru yakaumbwa nekunyungudusa. Ivo ndokuti: Ndivo vamwari vako Israeri vakakubudisa munyika yeEgipita.
\v 5 Zvino Aroni aona wakavaka aritari pamberi payo, Aroni ndokudanidzira ndokuti: Mangwana kuchava nemutambo kuna Jehovha.
\v 6 Zvino vakamuka mangwanani-ngwanani ndokupa zvipiriso zvinopiswa, vakauyawo nezvipiriso zvekuyananisa, vanhu ndokugara pasi kudya nekunwa, ndokusimuka kutamba.
\p
\v 7 Zvino Jehovha waakati kuna Mozisi: Enda, buruka, nokuti vanhu vako vawakabudisa munyika yeEgipita vaora.
\v 8 Vatsauka nekukurumidza kubva panzira yandakavaraira, vakazviitira mhuru yakaumbwa nekunyungudusa ndokuinamata uye vakaibaira ndokuti: Ava ndivako, Israeri, vakakubudisai munyika yeEgipita.
\v 9 Zvino Jehovha wakati kuna Mozisi: Ndaona vanhu ava, zvino tarira, vanhu vemitsipa mikukutu;
\v 10 Zvinowo ndirege hako, kuti hasha dzngu dzivapfutire, ndivapedze, asi iwe ndichakuita uve rudzi rukuru.
\v 11 Asi Mozisi wakanyengetedza chiso chaJehovha Mwari wake ndokuti: Sei, Jehovha, hasha dzenyu dzichipfutira vanhu venyu, vamakabudisa munyika yeEgipita nesimba guru uye neruoko rune simba.
\v 12 VaEgipita vachataura sei vachiti: Wakavabudisira chakaipa, kuvauraira mumakomo, nekuvapedza pachiso chenyika? Dzokai pahasha dzinotyisa, muzvidzore pachakaipa chinopikisana nevanhu venyu.
\v 13 Rangarirai Abhurahama, Isaka, naIsraeri, varanda venyu, kwamakazvipikira kwavari ndokuti kwavari: Ndichawanza mbeu yenyu senyeredzi dzedenga, nenyika yese iyi, sezvandakareva, ndichaipa kumbeu yenyu, uye vachagara nhaka rinhi narinhi.
\v 14 Zvino Jehovha akazvidemba pamusoro pechakaipa chaakange ati achaitira vanhu vake.
\p
\v 15 Zvino Mozisi wakatendeuka ndokuburuka kubva mugomo, nemabwendefa maviri echipupuriro muruoko rwake; mabwendefa akanyorwa nhivi dzawo dzese, akanyorwa seri neseri.
\v 16 Zvino mabwendefa aiva basa raMwari, nerunyoro rwakange ruri runyoro rwaMwari, rwakange rwakafomborwa pamabwendefa.
\v 17 Joshua wakati anzwa mhere-mhere yevanhu vanopururudza, akati kuna Mozisi: Kune mhere-mhere yehondo kumusasa.
\v 18 Iye ndokuti: Haasi manzwi ekudanidzira kwekukunda, kana manzwi ekudanidzira kwekukundwa; ndinonzwa mhere-mhere yekuimba.
\p
\v 19 Zvino zvakaitika paakangoswedera pamusasa, kuti wakaona mhuru nekutamba; hasha dzaMozisi ndokupfuta, ndokukanda mabwendefa kubva mumaoko, ndokuaputsa mujinga megomo.
\v 20 Zvino wkatora mhuru yavakange vaita, akapisa mumoto, aka\add i\add*kuya kuita upfu, akaikusha mumvura, ndokunwisa Israeri.
\v 21 Mozisi ndokuti kuna Aroni: Vanhu ava vakuitirei kusvika wauisira chivi ichi chikuru?
\v 22 Aroni ndokuti: Hasha dzashe wangu ngadzirege kupfuta; imwi munoziva vanhu, kuti \add vakarerekera\add* kukutadza.
\v 23 Nokuti vakati kwandiri: Tiitirei vamwari vachatitungamirira, nokuti Mozisi uyu, murume wakatibudisa munyika yeEgipita, hatizivi chakamuwira.
\v 24 Zvino ndakati kwavari: Ani nani ane goridhe ngaarigure; zvino vakandipa, \add ini\add* ndokukandira mumoto, ndokubuda mhuru iyi.
\p
\v 25 Mozisi wakati aona kuti vanhu havadzoreki, nokuti Aroni wakange avarega vasingadzoreki, kuti vanyadziswe kune vanovamukira,
\v 26 Mozisi ndokumira pasuwo remusasa, ndokuti: Ani nani ari waJehovha, \add ngaauye\add* kwandiri. Vana vaRevhi vese ndokuungana kwaari.
\v 27 Zvino wakati kwavari: Ndizvo zvinoreva Jehovha Mwari waIsraeri: Isai umwe neumwe wenyu munondo wake pachidya chake, agure nekudzoka kubva pasuwo kusvika pasuwo mumusasa, uye umwe neumwe auraye hama yake, neumwe nemumwe mufambidzani wake, neumwe nemumwe wekwake.
\v 28 Zvino vanakomana vaRevhi vakaita maererano neshoko raMozisi; ndokuwa pavanhu pazuva iro vanhu vanenge vane zvuru zvitatu.
\v 29 Zvino Mozisi wakati: Zvitsaurirei Jehovha nhasi, nokuti umwe neumwe arwa nemwanakomana wake uye arwa nehama yake, kuti aise kuropafadzwa pamusoro penyu nhasi.
\p
\v 30 Zvino zvakaitika chifume kuti Mozisi wakati kuvanhu:Imwi makatadza chitadzi chikuru, zvino ikozvino ndichakwira kuna Jehovha; zvimwe ndingayananisira chivi chenyu.
\v 31 Mozisi ndokudzokera kuna Jehovha, ndokuti: Haiwa, vanhu ava vakatadza chitadzo chikuru, uye vazviitira vamwari vegoridhe;
\v 32 zvino dai muchivakanganwira chivi chavo; asi kana zvisakadaro, ndidzimei henyu pabhuku renyu ramakanyora.
\v 33 Jehovha ndokuti kuna Mozisi: Wakanditadzira ndiye wandichadzima pabhuku rangu.
\v 34 Asi enda utungamirire vanhu kwese kwandakakutaurira; zvino tarira, mutumwa wangu achakutungamirira, asi nemusi wandichatsiva, ndichatsiva pachivi chavo.
\v 35 Jehovha ndokurova vanhu, nokuti vakaita mhuru Aroni yaakaita.

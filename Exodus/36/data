\c 36
\s Kutanga kuvakwa kwetabhenakeri
\p
\v 1 Zvino Bhezareeri naOhoriabhu nemurume umwe neumwe wemoyo wakachenjera, maari Jehovha maakapa njere nekunzwisisa kuziva kubata basa rimwe nerimwe reshumiro yenzvimbo tsvene zvichienderana nezvese Jehovha zvaakange araira.
\v 2 Zvino Mozisi wakadana Bhezareeri naOhoriabhu nemurume umwe neumwe wemoyo wakachenjera, mumoyo make Jehovha maakaisa njere, umwe neumwe une hana yake yakamumutsa kuuya kubasa kuriita.
\v 3 Ndokutora pamberi paMozisi zvipo zvese vana vaIsiraeri zvavakange vauisira basa reshumiro yenzvimbo tsvene kuiita. Vakauisawozve kwaari zvipo zvepachena mangwanani ege-ega.
\v 4 Zvino varume vese vakachenjera, vakaita basa rese renzvimbo tsvene, vakauya murume umwe neumwe kubva kubasa rake ravakaita.
\p
\v 5 Zvino vakataura kuna Mozisi, vachiti: Vanhu vanouisa zvinopfuura kwazvo pane zvakakwana zveshumiro yebasa Jehovha raakaraira kuita.
\v 6 Mozisi ndokuraira kuti vapfuudze inzwi kumusasa richiti: Kusava nemurume kana mukadzi anoitazve basa nezvipo zveimba tsvene. Naizvozvo vanhu vakadziviswa kuuisa.
\v 7 Nokuti zvaishandiswa zvakavakwanira kuita basa rese kusvikira zvasara.
\p
\v 8 Zvino murume umwe neumwe wemoyo wakachenjera pakati pevakaita basa retabhenakeri vakaita maketeni gumi, nemucheka wakapfava wakaisvonaka wakarukwa, nezveruvara rwedenga, nezveruvara rwehute, nezvitsvuku, nemakerubhi wakaaita, basa reumhizha.
\v 9 Kureba kweketeni rimwe kwaiva mbimbi makumi maviri nesere, neupamhi hweketeni rimwe mbimbi ina; maketeni ese aiva nechiyero chimwe.
\v 10 Zvino wakabatanidza maketeni mashanu rimwe pane rimwe, ne\add amwe\add* maketeni mashanu wakaabatanidza rimwe pane rimwe.
\v 11 Wakaitawo zvishwe zveruvara rwedenga pamupendero werimwe keteni pa\add a\add*kabatanidzwa; akaita saizvozvo parutivi rwekupedzisira rweketeni parakabatanidza rechipiri.
\v 12 Wakaita zvishwe makumi mashanu paketeni rimwe, nezvishwe makumi mashanu waka\add zvi\add*ita pamupendero weketeni raiva pakabatanidzwa rechipiri, zvishwe zvakatarisana.
\v 13 Zvino wakaita zvikorekedzo makumi mashanu zvegoridhe, akabatanidza maketeni rimwe pane rimwe nezvikorekedzo, naizvozvo tabhenakeri yakava chinhu chimwe.
\p
\v 14 Akaitawo maketeni e\add mvere\add* dzembudzi kuva tende pamusoro petabhenakeri; akaaita maketeni gumi nerimwe.
\v 15 Kureba kweketeni rimwe nerimwe kwaiva mbimbi makumi matatu, uye upamhi hweketeni rimwe mbimbi ina; maketeni gumi nerimwe chiyero chimwe.
\v 16 Zvino wakabatanidza maketeni mashanu ega, uye maketeni matanhatu ega.
\v 17 Zvino wakaita zvishwe makumi mashanu pamupendero wekupedzisira weketeni pakabatanidzwa, uye wakaita zvishwe makumi mashanuzve pamupendero weketeni rinobatanidza rechipiri.
\v 18 Wakaitawo zvikorekedzo makumi mashanu \add zve\add*ndarira zvekubatanidza tende, kuti rive rimwe.
\v 19 Zvino wakaitira chifukidzo chetende \add ne\add*matehwe emakondobwe akapendwa zvitsvuku, nechifukidzo chematehwe ezvikumba pamusoro \add paizvozvo\add*.
\p
\v 20 Zvino wakaita mapuranga etabhenakeri matanda emuakasia amire.
\v 21 Kureba kwepuranga \add kwaiva\add* mbimbi gumi, neupamhi hwepuranga rimwe \add hwaiva\add* mbimbi imwe nehafu.
\v 22 Puranga rimwe \add raiva\add* nezvibato zviviri zvakaparadzana zvakaenzana akaitira mapuranga ese etabhenakeri saizvozvo.
\v 23 Wakaitawo mapuranga etabhenakeri, mapuranga makumi maviri divi rhekuchamhembe kwakatarisa kuchamhembe.
\v 24 Wakaitawo zvigadziko zvesirivha makumi mana pasi pemapuranga makumi maviri, zvigadziko zviviri pasi pepuranga rimwe pazvibato zvaro zviviri.
\v 25 Zvino kune rumwe rutivi rwetabhenakeri rwakatarisa kumaodzanyemba wakarwuitira mapuranga makumi maviri,
\v 26 nezvigadziko zvawo makumi mana zvesirivha, zvigadziko zviviri pasi pepuranga rimwe, nezvigadziko zviviri pasi perimwe puranga.
\v 27 Wakaitirawo mativi etabhenakeri akatarisa kumavirazuva mapuranga matanhatu.
\v 28 Wakaitirawo makona maviri mapuranga etabhenakeri kumashure;
\v 29 akange ari mapatya pasi akabatana; akaperera kumusoro, nechindori chekutanga; saizvozvo wakaaitira ese pamakona ese.
\v 30 Zvino kwaiva nemapuranga masere uye zvigadziko zvawo zvesirivha \add zvaiva\add* zvigadziko gumi nezvitanhatu, zvigadziko zviviri pasi pepuranga rimwe.
\p
\v 31 Wakaitawo mbariro nematanda emuakasia, shanu dzemapuranga erutivi rumwe rwetabhenakeri,
\v 32 nembariro shanu dzemapuranga erimwe divi retabhenakeri, nembariro shanu dzemapuranga etabhenakeri, kurutivi rweshure kwakatarisa kumavirazuva.
\v 33 Wakaitawo mbariro yepakati igure nemumapuranga kubva kune rumwe rutivi kusvika kune rumwe.
\v 34 Mapurangawo waka\add a\add*putira negoridhe, nezvindori zvawo waka\add zvi\add*ita negoridhe, zviri nzvimbo dzembariro, akaputirawo mbariro negoridhe.
\p
\v 35 Akaitawo vheiri rezveruvara rwedenga, nezveruvara rwehute, nezvitsvuku, nemucheka wakaisvonaka wakarukwa nerwodzi rwakamonwa, basa renyanzvi.
\v 36 Akachiitirawo mbiru ina \add dze\add*muti wemuakasia, ndokudziputira negoridhe; zvikorekedzo zvadzo \add zviri\add* zvegoridhe, akadziumbira nekunyungudusa zvigadziko zvina zvesirivha.
\p
\v 37 Akaitirawo mukova wetende chifukidzo chezveruvara rwedenga, nezveruvara rwehute, nezvitsvuku, nemucheka wakaisvonaka wakarukwa; basa romusoni.
\v 38 Uye mbiru dzacho shanu nezvikorekedzo zvadzo; ndokuputira misoro yadzo nezvisungo zvadzo zvegoridhe; nezvigadziko zvadzo \add zviri\add* zvendarira.
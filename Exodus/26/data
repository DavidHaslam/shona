\c 26
\s Tabhenakeri
\p
\v 1 Uchaitawo tabhenakeri nemaketeni* gumi erineni yakaisvonaka, yakarukwa, nezveruvara rwedenga, nezveruvara rwehute, nezvishava, \add ne\add*makerubhi, basa renyanzvi, uchaaita.
\v 2 Kureba kweketeni rimwe kuve mbimbi makumi maviri nesere, neupamhi hweketeni rimwe mbimbi ina; uye maketeni ese ave ukuru humwe.
\v 3 Maketeni mashanu achabatanidzwa rimwe kune rimwe, uye maketeni mashanu abatanidzwe rimwe kune rimwe.
\v 4 Zvino uchaisa zvishwe zveruvara rwedenga pamupendero werimwe keteni, pamucheto pepakabatanidzwa; saizvozvowo uchaita kumupendero wekupedzisira weketeni wepakabatanidzwa pechipiri.
\v 5 Uchaitawo zvishwe makumi mashanu paketeni rimwe, nezvishwe makumi mashanu pamupendero weketeni riri pakabatanidzwa perechipiri, zvishwe zvitarisane.
\v 6 Uitewo zvikorekedzo makumi mashanu zvendarama, ugobatanidza rimwe kune rimwe maketeni nezvikorekedzo, zvino ichava tabhenakeri imwe.
\p
\v 7 Zvino uchaita maketeni nemvere dzembudzi rive tende pamusoro petabhenakeri; uiite nemaketeni gumi nerimwe.
\v 8 Kureba kweketeni rimwe kuve mbimbi makumi matatu, neupamhi hweketeni rimwe mbimbi ina; maketeni ane gumi nerimwe ave ukuru humwe.
\v 9 Zvino uchabatanidza maketeni mashanu ari ega, uye maketeni matanhatu ari ega, ugopeta keteni rechitanhatu kaviri kumucheto kwetende.
\v 10 Zvino uite zvishwe makumi mashanu pamupendero weketeni rimwe rekupedzisira pakabatanidzwa, nezvishwe makumi mashanu pamupendero wejira rinobatanidza rechipiri.
\v 11 Zvino uchaita zvikorekedzo makumi mashanu zvendarira, ugopinza zvikorekedzo muzvishwe, ubatanidze tende rive rimwe.
\v 12 Zvino zvakasara zvinopfuura maketeni etende, hafu yeketeni rakapfuura, ngariremberere kurutivi rwuri shure kwetabhenakeri.
\v 13 Uye mbimbi kune rumwe rutivi nembimbi kune rumwe rutivi, zvakasara paurefu hwemaketeni etende, zvicharemberera panhivi dzetabhenakeri kurutivi rwuno nekurutivi urwo, kuifukidza.
\v 14 Zvino uchaitira tende chifukidzo chematehwe emakondobwe akapendwa zvitsvuku, nechifukidzo chematehwe ezvikumba pamusoro.
\p
\v 15 Zvino uchaitira tabhenakeri mapuranga matanda emuakasia akamira.
\v 16 Kureba kwepuranga kuve mbimbi gumi, neupamhi hwepuranga rimwe mbimbi nehafu mbimbi.
\v 17 Puranga rimwe richava nezvibato zviviri, zvakabatanidzwa chimwe kune chimwe; ndizvo zvauchaitira mapuranga ese etabhenakeri.
\v 18 Zvino uchaitira tabhenakeri mapuranga, mapuranga makumi maviri kudivi rekumaodzanyemba kwakatarisana nemaodzanyemba.
\v 19 Zvino uchaita zvigadziko makumi mana zvesirivha pasi pemapuranga makumi maviri, zvigadziko zviviri pasi pepuranga rimwe pazvibato zvaro zviviri, nezvigadziko zviviri pasi perimwe puranga pazvibato zvaro zviviri;
\v 20 uye mapuranga makumi maviri kurutivi rwechipiri rwetabhenakeri kurutivi rwekuchamhembe,
\v 21 nezvigadziko zvawo makumi mana zvesirivha, zvigadziko zviviri pasi pepuranga rimwe, nezvigadziko zviviri pasi perimwe puranga.
\v 22 Uchaitawo mapuranga matanhatu kurutivi rweshure kwetabhenakeri kumavirazuva.
\v 23 Zvino uchaita mapuranga maviri kumakona etabhenakeri kurutivi rweshure,
\v 24 uye ave maviri nechenyasi; uye ave akazara kumusoro kwayo akabatanidzwa kuchindori chimwe; saizvozvo achava maviri, ave kumakona maviri.
\v 25 Zvino achava mapuranga masere nezvigadziko zvawo zvesirivha, zvigadziko gumi nezvitanhatu; zvigadziko zviviri pasi pepuranga rimwe nezvigadziko zviri pasi perimwe puranga.
\p
\v 26 Uchaitawo mbariro dzemuakasia, shanu dzemapuranga dzerutivi rumwe rwetabhenakeri,
\v 27 nembariro shanu dzemapuranga erumwe rutivi rwetabhenakeri, nembariro shanu dzemapuranga erutivi rwetabhenakeri kurutivi rweshure kumavirazuva.
\v 28 Nembariro yepakati ngaive pakati pemapuranga, idambure kubva kumapeto kusvika kumapeto.
\v 29 Uchaputirawo mapuranga negoridhe; uitewo zvindori zvawo negoridhe, zvive nzvimbo dzembariro; uputire mbariro negoridhe.
\v 30 Zvino uchasimudza tabhenakeri maererano nemufananidzo wayo wakaratidzwa iwe mugomo.
\p
\v 31 Uchaitawo vheiri nezveruvara rwedenga nezveruvara rwehute nezvitsvuku nemucheka wakarukwa wakaisvonaka, basa renyanzvi; richaitwa nemakerubhi.
\v 32 Zvino uchariremberedza pambiru ina dzemuakasia dzakaputirwa negoridhe, hoko dzadzo dzive dzegoridhe pazvigadziko zvina zvesirivha.
\v 33 Uye ucharemberedza vheiri pasi pezvikorekedzo, kuti upinzepo, mukati mevheiri, areka yechipupuriro; uye vheiri iri richaparadzanisa pakatii penzvimbo tsvene nenzvimbo tsvene-tsvene.
\v 34 Uchaisawo chigaro chengoni pamusoro peareka yechipupuriro panzvimbo tsvene-tsvene.
\v 35 Zvino uchaisa tafura panze pevheiri, nechigadziko chemwenje pakatarisana netafura kurutivi rumwe rwetabhenakeri nechekuchamhembe; uye uchaisa tafura kurutivi rwekumaodzanyemba.
\v 36 Uchaitirawo mukova wetende chiremberedzo nezveruvara rwedenga, nezveruvara rwehute, nezvitsvuku, nemucheka wakarukwa wakaisvonaka, rive basa remusoni.
\v 37 Uitirewo chiremberedzo mbiru shanu dzemuakasia, ugodziputira negoridhe; mbambo dzadzo dzive dzegoridhe, uye uchazviumbira zvigadziko zvishanu zvendarira.
\c 26
\s Tabhenakeri
\p
\v 1 Uchaitawo tabhenakeri nemaketeni* gumi erineni yakaisvonaka, yakarukwa, nezveruvara rwedenga, nezveruvara rwehute, nezvishava, \add zvine\add* makerubhi uchaaita akaitwa nenyanzvi.
\v 2 Kureba kweketeni rimwe kuve mbimbi makumi maviri nesere, neupamhi hwejira rimwe mbimbi ina; uye machira ese aenzane.
\v 3 Maketeni mashanu achabatanidzwa rimwe kune rimwe, uye maketeni mashanu abatanidzwe rimwe kune rimwe.
\v 4 Zvino uchaisa zvishwe zveruvara rwedenga pamupendero werimwe keteni, pamucheto pepakabatanidzwa; saizvozvowo uchaita kumupendero wekupedzisira weketeni wepakabatanidzwa pec hipiri.
\v 5 Uchaita zvishwe zvina makumi mashanu paketeni rimwe, nekuitawo zvishwe makumi mashanu pamupendero weketeni riri pakabatanidzwa perechipiri, zvishwe zvitarisane.
\v 6 Uitewo zvikorekedzo makumi mashanu zvendarama, ugobatanidza maketeni nezvikorekedzo, zvino ichava tabhenakeri imwe.
\p
\v 7 Zvino uchaita machira nemvere dzembudzi rive tende pamusoro petabhenakeri; u\add i\add*ite nemachira gumi nerimwe.
\v 8 Kureba kweketeni rimwe kuve mbimbi makumi matatu, neupamhi hweketeni rimwe mbimbi ina; maketeni ane gumi nerimwe aenzane.
\v 9 Zvino uchabatanidza maketeni mashanu ari ega, uye maketeni matanhatu ari ega, ugopeta keteni rechitanhatu kaviri kumucheto kwetende.
\v 10 Zvino uite zvishwe makumi mashanu pamupendero wejira rimwe rekupedzisira pakabatanidzwa, nezvishwe makumi mashanu pamupendero weketeni rinobatanidza rechipiri.
\v 11 Zvino uchaita zvikorekedzo makumi mashanu zvendarira, ugoisa zvikorekedzo muzvishwe, ubatanidze tende kuti rive rimwe.
\v 12 Zvino zvakasara zvinopfuura machira etende, hafu yeketeni rakasara, ngariremberere kurutivi rwuri shure kwetabhenakeri.
\v 13 Uye mbimbi kune rumwe rutive nembimbi kune rumwe rutivi, nekubhiti rimwe panorumwe rutivizve, zvakasara paurefu hwemachira etende, zvicharemberera panhivi dzetabhenakeri kurutivi rwuno nekurutivi urwo, kuifukidza.
\v 14 Zvino uchaitira tende chifukidzo chematehwe emakondobwe akapendwa nezvitsvuku, nechifukidzo chematehwe ematenhe pamusoro.
\p
\v 15 Zvino uchaitira tabhenakeri mapuranga emuakasia akamira.
\v 16 Kureba kwepuranga kuve mbimbi gumi, neupamhi hwepuranga rimwe mbimbi imwe nehafu.
\v 17 Puranga rimwe richava nezvibato zviviri, zvakabatanidzwa chimwe kune chimwe; ndizvo zvauchaitira mapuranga ese etabhenakeri.
\v 18 Zvino uchaitira tabhenakeri mapuranga, mapuranga makumi maviri kumaodzanyemba kwakatarisana nemaodzanyemba.
\v 19 Zvino uchaita zvigadziko zvesirivha pasi pemapuranga makumi maviri, zvigadziko zviviri pasi pepuranga rimwe pazvibato zvaro zviviri, nezvigadziko zviviri pasi perimwe puranga pazvibato zvaro zviviri;
\v 20 uye mapuranga makumi maviri kurutivi rwechipiri rwetabhenakeri kurutivi rwekumusoro,
\v 21 nezvigadziko zvawo makumi mana zvesirivha, zvigadziko zviviri pasi pepuranga rimwe, nezvigadziko zviviri pasi perimwe puranga.
\v 22 Uchaitawo mapuranga matanhatu kurutivi rweshure kwetabhenakeri kumavirazuva.
\v 23 Uitewo mapuranga maviri kumakona etabhenakeri kurutivi rwemberi.
\v 24 Ngaaite maviri nechenyasi; saizvozvo ngaave maviri akabatanidzwa kusvikira kumusoro kuchindori chokutanga; ngaaitwe saizvozvo ari maviri, avepo pamakona maviri.
\v 25 Ave mapuranga masere ane zvigadziko zvawo zvesirivha, zvive zvigadziko zvine gumi nezvitanhatu; zvigadziko zviviri zvive pasi pepuranga rimwe nezvigadziko zviri pasi perimwe puranga.
\p
\v 26 Uitewo mbariro dzomuakasia, shanu dzamapuranga orumwe rutivi rwetabhenakeri;
\v 27 nembariro shanu dzamapuranga orutivi rwechipiri rwetabhenakeri, nembariro shanu dzamapuranga orutivi rwetabhenakeri kurutivi rwemberi kumavirazuva.
\v 28 Rumbariro rwapakati ngaruve pakati pamapuranga, rubve kuno rumwe rutivi ruchindosvikira kuno rumwe rutivi.
\v 29 Ufukidze mapuranga nendarama; uitewo zvindori zvawo nendarama, pangagara mbariro; nembariro udzifukidze nendarama.
\v 30 Uvake tabhenakeri nomufananidzo wayo wawakaratidzwa mugomo.
\p
\v 31 Uitewo chidzitiro nezvakarukwa zvitema, nezvishava, nezvitsvuku, nomucheka wakaisvonaka wakarukwa; ngachiitwe chinamakerubhi, rive basa romunhu anogona kuruka.
\v 32 Uchirembedze pambiru ina, dzomuakasia dzakafukidzwa nendarama, uye dzinofanira kumira pazvigadziko zvadzo zvina zvesirivha.
\v 33 Urembedze chidzitiro pasi pezvikorekedzo, ugoisamo areka yechipupuriro mukati mechidzitiro; chidzitiro chigova kwamuri chinhu chinoparadzanisa pakati penzvimbo tsvene nenzvimbo tsvenetsvene.
\v 34 Uisewo chifunhiro chokuyananisa pamusoro peareka yechipupuriro panzvimbo tsvene-tsvene.
\v 35 Tafura uiise kunze kwechidzitiro nechigadziko chemwenje chakatarisana netafura parutivi rwetabhenakeri kurutivi rwenyasi; tafura uiise kurutivi rwokumusoro.
\v 36 Unofanira kuitirawo mukova wetende chidzitiro chezvakarukwa zvitema, nezvishava nezvitsvuku, nomucheka wakaisvonaka wakarukwa, rive basa romusoni anogona.
\v 37 Uitire chidzitiro mbiru shanu dzomuakasia, uchidzifukidza nendarama; zvikorekedzo zvadzo zvive zvendarama, uye uzviumbire zvigadziko zvishanu zvendarira.

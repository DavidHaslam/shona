\c 26
\s Tabhenakeri
\p
\v 1 Uchaitawo tabhenakeri nemaketani* gumi erineni yakaisvonaka, yakarukwa, nezveruvara rwedenga, nezveruvara rwehute, nezvishava, \add zvine\add* makerubhi uchaaita akaitwa nenyanzvi.
\v 2 Kureba kweketani rimwe kuve mbimbi makumi maviri nesere, neupamhi hwejira rimwe mbimbi ina; uye machira ese aenzane.
\v 3 Maketani mashanu achabatanidzwa rimwe kune rimwe, uye maketani mashanu abatanidzwe rimwe kune rimwe.
\v 4 Zvino uchaisa zvishwe zveruvara rwedenga pamupendero werimwe ketani, pamucheto pepakabatanidzwa; saizvozvowo uchaita kumupendero wekupedzisira weketani wepakabatanidzwa pec hipiri.
\v 5 Uchaita zvishwe zvina makumi mashanu pajira rimwe, nekuitawo zvishwe makumi mashanu pamupendero wejira riri pakabatanidzwa perechipiri, zvishwe zvitarisane.
\v 6 Uitewo zvikorekedzo makumi mashanu zvendarama, ugobatanidza machira nezvikorekedzo, zvino ichava tabhenakeri imwe.
\p
\v 7 Zvino uchaita machira nemvere dzembudzi rive tende pamusoro petabhenakeri; u\add i\add*ite nemachira gumi nerimwe.
\v 8 Kureba kwejira rimwe kuve mbimbi makumi matatu, neupamhi hwejira rimwe mbimbi ina; machira ane gumi nerimwe aenzane.
\v 9 Zvino uchabatanidza machira mashanu ari ega, uye machira matanhatu ari ega, ugopeta jira rechitanhatu kaviri kumucheto kwetende.
\v 10 Zvino uite zvishwe makumi mashanu pamupendero wejira rimwe rekupedzisira pakabatanidzwa, nezvishwe makumi mashanu pamupendero wejira rinobatanidza rechipiri.
\v 11 Zvino uchaita zvikorekedzo makumi mashanu zvendarira, ugoisa zvikorekedzo muzvishwe, ubatanidze tende rive rimwe.
\v 12 Zvino zvakasara zvinopfuura machira etende, hafu yejira rakasara, ngariremberere kurutivi rwuri shure kwetabhenakeri.
\v 13 Uye mbimbi kune rumwe rutive nembimbi kune rumwe rutivi, nekubhiti rimwe panorumwe rutivizve, zvakasara paurefu hwemachira etende, zvicharemberera panhivi dzetabhenakeri kurutivi rwuno nekurutivi urwo, kuifukidza.
\v 14 Zvino uchaitira tende chifukidzo chematehwe emakondobwe akapendwa nezvitsvuku, nechifukidzo chematehwe ematenhe pamusoro.
\p
\v 15 Zvino uchaitira tabhenakeri mapuranga emuakasia akamira.
\v 16 Kureba kwepuranga kuve mbimbi gumi, neupamhi hwepuranga rimwe mbimbi imwe nehafu.
\v 17 Puranga rimwe richava nezvibato zviviri, zvakabatanidzwa chimwe kune chimwe; ndizvo zvauchaitira mapuranga ese etabhenakeri.
\v 18 Zvino uchaitira tabhenakeri mapuranga, mapuranga makumi maviri kumaodzanyemba kwakatarisana nemaodzanyemba.
\v 19 Zvino uchaita zvigadziko zvesirivha pasi pemapuranga makumi maviri, zvigadziko zviviri pasi pepuranga rimwe pazvibato zvaro zviviri, nezvigadziko zviviri pasi perimwe puranga pazvibato zvaro zviviri;
\v 20 uye mapuranga makumi maviri kurutivi rwechipiri rwetabhenakeri kurutivi rwekumusoro,
\v 21 nezvigadziko zvawo makumi mana zvesirivha, zvigadziko zviviri pasi pepuranga rimwe, nezvigadziko zviviri pasi perimwe puranga.
\v 22 Uchaitawo mapuranga matanhatu kurutivi rweshure kwetabhenakeri kumavirazuva.
\v 23 Zvino uchaita mapuranga maviri emakona etabhenakeri kurutivi rweshure,
\v 24 uye ave maviri nechenyasi; uye ave akazara kumusoro akabatanidzwa kuchindori chimwe; achava saizvozvo ari maviri, ave emakona maviri.
\v 25 Zvino achava mapuranga masere nezvigadziko zvawo zvesirivha, zvigadziko gumi nezvitanhatu; zvigadziko zviviri pasi pepuranga rimwe nezvigadziko zviri pasi perimwe puranga.
\p
\v 26 Uchaitawo mbariro dzemuakasia, shanu dzemapuranga dzerutivi rumwe rwetabhenakeri,
\v 27 nembariro shanu dzive dzemapuranga erumwe rutivi rwetabhenakeri, nembariro shanu dzemapuranga erutivi rwetabhenakeri kurutivi rweshure kumavirazuva.
\v 28 Nembariro yepakati ngaive pakati pemapuranga, idambure kubva kumapeto kusvika kumapeto.
\v 29 Uchaputirawo mapuranga negoridhe; uitewo zvindori zvawo negoridhe, zvive nzvimbo dzembariro; uputire mbariro negoridhe.
\v 30 Zvino uchasimudza tabhenakeri maererano nemufananidzo wayo wakaratidzwa iwe mugomo.
\p
\v 31 Uchaitawo vheiri nezveruvara rwedenga, nezveruvara rwehute, nezvitsvuku, nemucheka wakarukwa wakaisvonaka webasa renyanzvi; richaitwa nemakerubhi.
\v 32 Zvino uchariremberedza pambiru ina dzemuakasia dzakaputirwa negoridhe, hoko dzadzo dzive dzegoridhe pazvigadziko zvina zvesirivha.
\v 33 Uye ucharemberedza vheiri pasi pezvikorekedzo, kuti upinzepo, mukati mevheiri, areka yechipupuriro; vheiri iri richaparadzanisa pakati penzvimbo tsvene nenzvimbo tsvene-tsvene.
\v 34 Uchaisawo chigaro chengoni pamusoro peareka yechipupuriro panzvimbo tsvene-tsvene.
\v 35 Zvino uchaisa tafura panze pevheiri, nechigadziko chemwenje pakatarisana netafura kurutivi rumwe rwetabhenakeri nechekuchamhembe; uye uchaisa tafura kurutivi rwekumaodzanyemba.
\v 36 Uchaitirawo mukova wetende chiremberedzo nezveruvara rwedenga, nezveruvatra rwehute, nezvitsvuku, nemucheka wakarukwa wakaisvonaka, rive basa remusoni.
\v 37 Uitirewo chiremberedzo mbiru shanu dzemuakasia, ugodziputira negoridhe; mbambo dzadzo dzive dzegoridhe, uye uchazviumbira zvigadziko zvishanu zvendarira.

\c 5
\s Mozisi naAroni pamberi paFarao
\p
\v 1 Zvino shure kweizvozvi Mozisi naAroni vakapinda, ndokuti kuna Farao: Ndizvo zvinotaura Jehovha, Mwari waIsraeri: Rega vanhu vangu vaende, kuti vandiitire mabiko murenje.
\v 2 Farao ndokuti: Ndiani Jehovha, kuti nditeerere kuinzwi rake, kuti ndirege Israeri achienda? Handizivi Jehovha, uyewo Israeri handiregi achienda.
\v 3 Zvino vakati: Mwari weVaHebheru wakasangana nesu; regai henyu tiende rwendo rwemazuva matatu murenje, tigonobaira kuna Jehovha Mwari wedu; zvimwe angatiwira nedenda kana nemunondo.
\v 4 Zvino mambo weEgipita wakati kwavari: Sei, Mozisi naAroni, muchibvisa vanhu kubva pamabasa avo? Endai kumitoro yenyu.
\v 5 Farao ndokuti: Tarirai, ikozvino vanhu venyika vawanda, zvino movazorodza pamitoro yavo.
\p
\v 6 Farao ndokuraira nezuva iroro vatariri vebasa vevanhu, nevatariri vavo, achiti:
\v 7 Musaramba muchipa vanhu uswa hwekuita zvitina nahwo, sazuro \add na\add*mwarimwezuro; ivo ngavaende vanozviunganidzira uswa.
\v 8 Asi chiyero chezvitina zvavakaita zuro \add na\add*marimwezuro, muchavatarira; musazvitapudza pazviri, nokuti havana chavanobata, naizvozvo vanodana, vachiti: Regai tiende ti\add no\add*baira kuna Mwari wedu.
\v 9 Basa ngarireme pamusoro pevarume, kuti vabate mariri, uye ngavarege kutarira mashoko asina maturo.
\p
\v 10 Zvino vatariri vebasa vevanhu vakabuda, nevatariri vavo, ndokutaura kuvanhu, vachiti: Ndizvo zvinotaura Farao: Handichakupiyi uswa.
\v 11 Endai imwi munozvitorera uswa pamungahuwana; asi hapana chichaderedzwa pabasa renyu.
\v 12 Zvino vanhu vakapararira panyika yese yeEgipita kuti vaunganidze zvitsinzinzi panzvimbo yeuswa.
\v 13 Zvino vatariri vebasa vakavamanikidza, vachiti: Pedzai mabasa enyu, chinhu chezuva nezuva racho saizvozvo sepaiva neuswa.
\v 14 Nevatariri vevana vaIsraeri, vatariri vebasa vaFarao vakange vaisa pamusoro pavo, vairohwa, zvichinzi: Maregerei kupedza basa renyu pakuita zvitina zuro \add na\add*marimwezuro, zvese zuro nanhasi?
\p
\v 15 Zvino vatariri vevana vaIsraeri vakauya vakachema kuna Farao, vachiti: Munoitirei kudaro kuvaranda venyu?
\v 16 Uswa haupiwi kuvaranda venyu, asi vanoti kwatiri: Itai zvitina; zvino tarirai, varanda venyu vanorohwa, asi mhosva ndeyevanhu venyu.
\v 17 Asi wakati: Hamuna chamunobata, hamuna chamunobata; naizvozvo munoti: Regai tiende ti\add no\add*baira kuna Jehovha.
\v 18 Zvino ikozvino endai, batai, nokuti hakuna uswa huchapiwa kwamuri, zvakadaro muchaunza chiyero chezvitina.
\v 19 Zvino vatariri vevana vaIsraeri vakaona vari pakaipa, zvazvakanzi: Hamungatapudzi pazvitina zvenyu, chinhu chezuva nezuva racho.
\p
\v 20 Zvino vakasangana naMozisi naAroni, vakange vamire kusangana navo pakubuda kwavo kubva kuna Farao;
\v 21 ndokuti kwavari: Jehovha ngaakutarirei atonge, nokuti maita kunhuhwira kwedu kunhuhwe pameso aFarao nepameso evaranda vake, mapa munondo muruoko rwavo kuti vatiuraye.
\v 22 Zvino Mozisi wakadzokera kuna Jehovha, ndokuti: Ishe, maitirei chakaipa kurudzi urwu? Manditumirei?
\v 23 Nokuti kubva pandakauya kuna Farao kuzotaura muzita renyu, iye wakaita chakaipa kurudzi urwu; uye hamuna kutongonunura rudzi rwenyu.

\c 5
\s Mozisi naAroni pamberi paFarao
\p
\v 1 Zvino shure kweizvozvi Mozisi naAroni vakapinda, ndokuti kuna Farao: Ndizvo zvinotaura Jehovha, Mwari waIsraeri: Rega vanhu vangu vaende, kuti vandiitire mabiko murenje.
\v 2 Farao ndokuti: Ndiani Jehovha, kuti nditeerere kuinzwi rake, kuti ndirege Israeri achienda? Handi\add mu\add*zivi Jehovha, uyewo Israeri handiregi achienda.
\v 3 Zvino vakati: Mwari wevaHebheru wakasangana nesu; regai henyu tiende rwendo rwemazuva matatu murenje, tigonobaira kuna Jehovha Mwari wedu; zvimwe angatiwira nedenda kana nemunondo.
\v 4 Zvino mambo weEgipita wakati kwavari: Sei imwi Mozisi naAroni, muchibvisa vanhu kubva pamabasa avo? Endai kumitoro yenyu.
\v 5 Farao ndokuti: Tarirai, vanhu venyika vawanda, zvino imwi moda kuvazorodza pamitoro yavo.
\p
\v 6 Farao ndokuraira nezuva iroro vatariri vemabasa vevanhu, nevatariri vavo, vachiti:
\v 7 Musaramba muchipa vanhu uswa hwokuita zvitina nahwo, sazuro namwarimwezuro; ngavaende vanozviunganidzira uswa.
\v 8 Asi chiyero chezvitina zvavakaita zuro namarimwezuro, muchavatarira; musazvitapudza ipapo, nokuti havana chavanobata, naizvozvo vanodana, vachiti: regai tiende tinobaira Mwari wedu.
\v 9 Basa ngariwedzerwe pamusoro pevarume, kuti vabate mariri, uye ngavarege kurangarira mashoko asina maturo.
\p
\v 10 Zvino vatariri vebasa vevanhu vakabuda, nevatariri vavo, ndokutaura kuvanhu, vachiti: Ndizvo zvinotaura Farao: Handichakupiyi uswa.
\v 11 Endai imwi munozvitorera uswa pamungahuwana, asi basa renyu harichatapudzwi.
\v 12 Zvino vanhu vakapararira panyika yese yeEgipita kuti vaunganidze zvitsinzinzi panzvimbo yeuswa.
\v 13 Zvino vatariri vebasa vakavakurumidzisa, vachiti: Pedzai mabasa enyu, basa rezuva nezuva se\add paya\add* mune uswa.
\v 14 Nevatariri vevana vaIsraeri, vakange vaiswa pamusoro pavo nevatariri vebasa vaFarao, vairohwa, zvichinzi: Maregerei kupedza basa renyu pakuita zvitina zvese zuro nanhasi sanezuro namarimwezuro?
\v 15 Zvino vatariri vevana vaIsraeri vakauya vakachema kuna Farao, vachiti: Munoitirei kudaro nevaranda venyu?
\v 16 Uswa haupiwi kuvaranda venyu, asi vanoti kwatiri: Itai zvitina; zvino tarirai, varanda venyu vanorohwa, asi mhosva ndeye vanhu venyu.
\v 17 Asi iye akati: Hamuna chamunobata, hamuna chamunobata, naizvozvo munoti: Tiregei tinobaira kuna Jehovha.
\v 18 Zvino ikozvino endai, batai, nokuti hakuna uswa huchapiwa kwamuri, zvakadaro muchaunza chiyero chezvitina.
\v 19 Zvino vatariri vevana vaIsraeri vakaona vari pakaipa, zvazvakanzi: Hamungatapudzi pazvitina zvenyu, basa rezuva nezuva.
\p
\v 20 Zvino vakasangana naMozisi naAroni, vakange vamire panzira pakubuda kwavo kubva kuna Farao;
\v 21 ndokuti kwavari: Jehovha ngaakutarirei atonge, nokuti maita kunhuhwira kwedu kunhuhwe pameso aFarao nepameso evaranda vake, mapa munondo muruoko rwavo \add kuti\add* vatiuraye.
\v 22 Zvino Mozisi wakadzokera kuna Jehovha, ndokuti: Ishe, maitirei chakaipa kurudzi urwu? Manditumirei?
\v 23 Nokuti kubva pandakauya kuna Farao kuzotaura muzita renyu, iye wakaita chakaipa kurudzi urwu; uye hamuna kutongorwira rudzi rwenyu.

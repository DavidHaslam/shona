\c 34
\s Mozisi anokwirazve mugomo
\p
\v 1 Zvino Jehovha wakati kuna Mozisi: Zvivezere mahwendefa maviri emabwe akafanana neokutanga, ndigonyora pamahwendefa mashoko akange ari pamahwendefa ekutanga awaputsa.
\v 2 Uye ugadzirire mangwanani, ugokwira mugomo reSinai mangwanani, ugomira pamberi pangu ipapo pamusoro pegomo.
\v 3 Zvino kusakwira munhu newe, uye kusava nemunhu anoonekwa pagomo rese, nemakwai nemombe zvisafura pamberi pegomo iri.
\p
\v 4 Zvino wakaveza mahwendefa maviri akafanana neokutanga, Mozisi ndokumuka mangwanani-ngwanani ndokukwira mugomo reSinai, Jehovha sezvaakange amuraira, ndokutora mahwendefa maviri muruoko rwake.
\v 5 Jehovha ndokuburuka ari mugore, ndokuzvimisapo naye, \add iye\add* ndokudana kuzita raJehovha.
\v 6 Jehovha ndokupfuura pamberi pake, ndokudanidzira, \add achiti\add*: Jehovha, Jehovha Mwari, anenyasha netsitsi, anononoka kutsamwa, ane tsitsi zhinji nechokwadi,
\v 7 achichengetera ngino vane zvuru, achikanganwira kuipa nekudarika nechivi, asi asingashaisi mhosva \add ane mhosva\add*, achitsiva kuipa kwemadzibaba kuvana, uye pavana vevana kusvikira \add kurudzi\add* rwechitatu nerwechina.
\v 8 Mozisi ndokukurumidza, ndokukotamisa musoro wake pasi, ndokunamata.
\v 9 Zvino wakati: Kana ndakawana hangu nyasha pameso enyu Ishe wangu, Ishe ngaafambe hake pakati pedu, nokuti rudzi rwemitsipa mikukutu; mukanganwirewo kuipa kwedu nechivi chedu, mutigamuchirei, mutitore kuva nhaka.
\p
\v 10 Zvino wakati: Tarira, ndinoita sungano; pamberi pevanhu vako ndichaita zvinoshamisa zvisina kumbosikwa panyika yese, kana kundudzi dzese; nevanhu vese vauri pakati pavo vachaona basa raJehovha, nokuti chinhu chinotyisa chandichaita newe.
\v 11 Uzvichengetedzere zvandinokuraira zuva rino, tarira, ndinodzinga kubva pamberi pako VaAmori, neVaKenani, neVaHeti, neVaPerezi, neVaHivhi, neVaJebhusi.
\v 12 Uzvichenjerere zvimwe ungaita sungano nevagari venyika maunoenda, zvimwe uve musungo pakati pako.
\v 13 Asi muchaputsa aritari dzavo, nekuputsanya shongwe dzavo dzezvifananidzo, nekutema Ashera* dzavo;
\v 14 nokuti haunganamati umwe mwari, nokuti Jehovha zita rake rinova Godo, ndiMwari ane godo;
\v 15 zvimwe ungaita sungano nevagari venyika iyo, zvino kana vachipata vachitevera vamwari vavo, uye vachibaira kuna vamwari vavo, nekukudana ugodya pachibairo chavo;
\v 16 ukatorera vanakomana vako pavakunda vavo, uye kana vakunda vavo vachipata vachitevera vamwari vavo, vachipatisa vanakomana vako vachitevera vamwari vavo.
\p
\v 17 Usazviitira vamwari vakaumbwa nekunyungudusa.
\p
\v 18 Uite mutambo wezvingwa zvisina kuviriswa. Unofanira kudya zvingwa zvisina kuviriswa mazuva manomwe, sezvandakakuraira nenguva yakatarwa pamwedzi weAbhibhi, nokuti wakabuda paEgipita pamwedzi weAbhibhi.
\p
\v 19 Zvese zvinotanga kuzarura chizvaro ndezvangu, napazvipfuwo zvako zvikono zvese zvinotanga kuzarura chizvaro, kana pamombe kana pamakwai;
\v 20 mwana wokutanga wembongoro unofanira kuudzikunura negwayana; kana usingadi kuudzikunura, unofanira kuvhuna mutsipa wawo. Matangwe ese pavanakomana vako unofanira kuvadzikunura. Kurege kuva nomunhu anouya pamberi pangu asina chinhu.
\p
\v 21 Unofanira kubata mazuva matanhatu, asi nezuva rechinomwe uzorore, nenguva yokurima neyokukohwa uzorore.
\p
\v 22 Unofanira kurangarira mutambo wamavhiki, wezvitsva zvekoroni inokohwiwa, nomutambo wokuunganidza pakupera kwegore.
\p
\v 23 Varume vako vese ngavauye pamberi paShe Mwari, iye Mwari waIsraeri, katatu negore.
\v 24 Nokuti ndichadzinga ndudzi pamberi pako, ndikurise miganhu yako; hakungavi nomunhu achachiva nyika yako, kana achikwira katatu pagore kuti azviratidze pamberi paJehovha, Mwari wako.
\p
\v 25 Usauya neropa rechibairo changu pamwe chete nechingwa chakaviriswa, uye chibairo chomutambo wepasika ngachirege kurara usiku kusvikira mangwana.
\p
\v 26 Zvokutanga zvezvitsva zvomunda wako unofanira kuuya nazvo kumba kwaJehovha Mwari wako. Usabika mbudzana mumukaka wamai vayo.
\p
\v 27 Zvino Jehovha akati kuna Mozisi: Nyora mashoko iwaya, nokuti ndaita sungano newe naVaIsraeri sezvinoreva mashoko iwaya.
\v 28 Akavako kuna Jehovha mazuva ana makumi mana nousiku unamakumi mana; wakange asingadyi zvokudya kana kunwa mvura. Akanyora pamahwendefa mashoko esungano, iyo mirairo ine gumi.
\p
\v 29 Zvino Mozisi wakati achiburuka mugomo reSinai, Mozisi akabata mahwendefa maviri echipupuriro mumaoko ake, Mozisi wakange asingazivi, achiburuka mugomo, kuti ganda rechiso chake rakange richibwinya zvaakange ataura naye.
\v 30 Zvino Aroni navana vaIsraeri vese vakati vachiona Mozisi, vakaona ganda rechiso chake richibwinya, vakatya kuswedera kwaari;
\v 31 ipapo Mozisi akavadana, Aroni navakuru vese veungano vakadzokera kwaari, Mozisi akataura navo.
\v 32 Pashure vana vaIsraeri vese vakaswedera, iye akavaraira zvese zvaakange audzwa naJehovha pagomo reSinai.
\v 33 Zvino Mozisi wakati apedza kutaura navo akaisa chifukidzo pachiso chake.
\v 34 Asi kana Mozisi opinda pamberi paJehovha kundotaura naye, waibvisa chifukidzo kusvikira achibuda; zvino wobuda, ndokuudza vana vaIsraeri zvarairwa.
\v 35 Vana vaIsraeri vakaona chiso chaMozisi, kuti ganda rechiso chaMozisi raibwinya; zvino Mozisi wodzoserazve chifukidzo pachiso chake, kusvikira opinda kundotaura naye.

\c 24
\s Mozisi navakuru vanokwirazve mugomo
\p
\v 1 Zvino iye akati kuna Mozisi, "Kwira kuna Jehovha, iwe naAroni, naNadhabhi naAbhihu, navakuru vana makumi manomwe vavaIsiraeri, mupfugame muri kure;
\v 2 Mozisi ngaaswedere pedo naJehovha, asi ivo ngavarege kuswedera pedo, navanhu ngavarege kukwira naye."
\p
\v 3 Zvino Mozisi akauya akaudza vanhu mashoko ose aJehovha, nezvaakanga atema zvose, vanhu vakapindura nenzwi rimwe vakati, "Mashoko ose akarehwa naJehovha tichaaita."
\v 4 Mozisi akanyora mashoko ose aJehovha, akamuka mangwanani, akandovaka aritari pasi pegomo, akamisa shongwe dzine gumi nembiri, zvakafanana namarudzi ane gumi namaviri avaIsiraeri.
\v 5 Zvino akatuma majaya avana valsiraeri vakapisira Jehovha zvipiriso zvinopiswa, nokumubayira zvipiriso zvenzombe zvokuyananisa.
\v 6 Mozisi akatora hafu yeropa, akariisa mumidziyo, imwe hafu akasasa paaritari.
\v 7 Akatora bhuku yesungano, akarava vanhu vachizvinzwa; ivo vakati, "Zvose zvarehwa naJehovha tichazviita, tichateerera."
\p
\v 8 Ipapo Mozisi akatora ropa akarisasa pamusoro pavanhu, akati, "Tarirai ropa resungano yakaitwa naJehovha nemwi pamusoro pamashoko iwaya ose."
\p
\v 9 Zvino Mozisi, naAroni, naNadhabhi, naAbhihu, navakuru vana makumi manomwe'vavaIsiraeri vakakwira.
\v 10 Vakaona Mwari wavaIsiraeri; pasi petsoka dzake pakanga pakaita samabwe esafiri, zvaionekera sokudenga chaiko.
\v 11 Asi haana kutambanudzira ruoko rwake kuvakuru ivavo vavana vaIsiraeri; vakaona Mwari, vakadya, vakamwa.
\p
\v 12 Zvino Jehovha akati kuna Mozisi, "Kwira kwandiri muno mugomo, ugarepo; ndichakupa mahwendefa amabwe anomurayiro nomurau wandanyora, kuti uvadzidzise."
\v 13 Mozisi akasimuka naJoshua, muranda wake, Mozisi akakwira mugomo raMwari,
\v 14 akati kuvakuru, "Timirirei pano, kusvikira tichadzokerazve kwamuri; tarirai Aroni naHuri vanemi; ani naani ane mhaka ngaaende kwavari."
\p
\v 15 Zvino Mozisi akakwira mugomo, gore rikafukidza gomo.
\v 16 Kubwinya kwaJehovha kukagara pagomo reSinai, gore rikarifukidza mazuva matanhatu; nezuva rechinomwe akadana Mozisi ari mukati megore.
\v 17 Kubwinya kwaJehovha kukaonekwa navana valsiraeri kwakaita somoto unopisa kwazvo, uri pamusoro wegomo.
\v 18 Mozisi akapinda mukati megore, akakwira mugomo; Mozisi akagara mugomo mazuva ana makumi mana nousiku una makumi mana.

\c 1
\s Kutambudzika kwevaIsraeri paEgipita
\p
\v 1 Zvino awa mazita evanakomana vaIsraeri vakasvika kuEgipita naJakove: Vakasvika murume umwe neumwe neimba yake:
\v 2 Rubheni, Simioni, Revhi, naJudha,
\v 3 Isaskari, Zebhuruni, naBhenjamini,
\v 4 Dhani, naNafutari, Gadhi, naAsheri.
\v 5 Zvino mweya yese yakabuda muchiuno chaJakove yakange iri mweya makumi manomwe; asi Josefa wakange a\add to\add*va muEgipita.
\v 6 Zvino Josefa wakafa, nevana vababa vake vese, nezera rese iro.
\p
\v 7 Zvino vana vaIsraeri vakaberekana, ndokuwanda kwazvo, vakapamhidzirwa, vakava nesimba kwazvo kwazvo; nyika ndokuzadzwa navo.
\v 8 Zvino pakamuka mambo mutsva pamusoro peEgipita, wakange asingaziva Josefa.
\v 9 Iye ndokuti kuvanhu vake: Tarirai, rudzi rwevana vaIsraeri, rwakawanda uye vakasimba kutipfuura.
\v 10 Uyai, ngativangwarire, zvimwe vangawanda, ndokuitika kuti kana kukasanganikwa nehondo, vangabatana naivo nevavengi vedu ndokutirwisa, ndokukwira vachibva munyika ino.
\v 11 Naizvozvo vakagadza pamusoro pavo vatariri vebasa, kuti vavanetse nemitoro yavo. Uye vakavakira Farao maguta ane matura, Pitomi naRaamesesi.
\v 12 Asi pavaivanetsa, ndipo pavaiwanda uye ndipo pavaikura, zvino vakarwadziwa nekuda kwevana vaIsraeri.
\v 13 Zvino vaEgipita vakabatisa vana vaIsraeri neutsinye,
\v 14 ndokurwadzisa upenyu hwavo neutapwa hwakaoma, pamatope nepazvitina, nepakubata kwese mumunda, nekubata kwavo kwese kwavaivabatisa neutsinye.
\p
\v 15 Zvino mambo weEgipita wakataura nananyamukuta vevaHebheru, avo zita reumwe raiva Shifira, uye zita reumwe Pua;
\v 16 ndokuti: Kana muchiita basa reunyamukuta kuvakadzi vevaHebheru, mukaona pachigaro chekuponera, kana ari mwanakomana ipapo mumuuraye, asi kana ari mwanasikana, ipapo achararama.
\v 17 Asi vana nyamukuta vakatya Mwari, uye vakasaita mambo weEgipita sezvaakavataurira asi vakarega vanakomana vari vapenyu.
\v 18 Zvino mambo weEgipita wakadana vana nyamukuta, ndokuti kwavari: Maitirei chinhu ichi, mukarega vanakomana vari vapenyu?
\v 19 Vana nyamukuta ndokuti kuna Farao: Nokuti vakadzi vevaHebheru havana kuita sevakadzi vevaEgipita, nokuti vane simba; uye vanopona vana nyamukuta vasati vasvika kwavari.
\v 20 Naizvozvo Mwari wakaitira vana nyamukuta zvakanaka, vanhu ndokuwanda, vakava nesimba kwazvo.
\v 21 Zvino zvakaitika nokuti vana nyamukuta vaitya Mwari, kuti wakavaitira misha.
\v 22 Farao ndokuraira vanhu vake vese, achiti: Mwanakomana umwe neumwe anoberekwa mukandire murwizi, asi mwanasikana umwe neumwe murege ari mupenyu.

\c 9
\s Dambudziko rechishanu: Hosha pakati pezvipfuwo
\p
\v 1 Zvino Jehovha wakati kuna Mozisi: Pinda kuna Farao, ugoti kwaari: Ndizvo zvinotaura Jehovha Mwari weVaHebheru: Rega vanhu vangu vaende, kuti vandishumire.
\v 2 Nokuti kana ukaramba kurega \add va\add*ende, uye ukaramba wakavabata,
\v 3 tarira, ruoko rwaJehovha rwuchava pamusoro pezvipfuwo zvako zviri kusango, pamusoro pemabhiza, pamusoro pembongoro, pamusoro pemakamera, pamusoro pemombe, nepamusoro pezvipfuwo zvidiki; \add ichava\add* hosha yakakura kwazvo.
\v 4 Zvino Jehovha achaparadzanisa pakati pezvipfuwo zvaIsraeri nezvipfuwo zveEgipita; Uye hapana chichafa pane zvevana vaIsraeri.
\v 5 Zvino Jehovha wakamisa nguva yakatarwa achiti: Mangwana Jehovha achaita chinhu ichi munyika.
\p
\v 6 Jehovha ndokuita chinhu ichi chifume, nezvipfuwo zvese zveEgipita zvakafa; asi pazvipfuwo zvevana vaIsraeri hapana chimwe chakafa.
\v 7 Farao ndokutuma \add vanhu\add*, zvino tarira, kwakange kusina chimwe chezvipfuwo zvaIsraeri chakafa. Asi moyo waFarao wakaomeswa, uye haana kurega rudzi rwuende.
\s Dambudziko rechitanhatu: Mamota pavanhu nezvipfuwo
\p
\v 8 Zvino Jehovha wakati kuna Mozisi nekuna Aroni: Torai chanza chemadota echoto, uye Mozisi ngaakushire kudenga pamberi pemeso aFarao.
\v 9 Zvino richava guruva rakatsetseka pamusoro penyika yese yeEgipita, uye richava mota rinoputika mhoni pamusoro pevanhu nepamusoro pezvipfuwo munyika yese yeEgipita.
\v 10 Zvino vakatora madota echoto, ndokumira pamberi paFarao, Mozisi ndokuakushira kumusoro kudenga, zvino rikava mota rinoputika mhoni pamusoro pevanhu nepamusoro pezvipfuwo.
\v 11 Zvino n'anga dzakange dzisingagoni kumira pamberi paMozisi nekuda kwemamota, nokuti mota rakange riri pamusoro pen'anga nepamusoro pevaEgipita vese.
\v 12 Asi Jehovha wakaomesa moyo waFarao, uye haana kuvateerera, Jehovha sezvaakange ataura kuna Mozisi.
\s Dambudziko rechinomwe: Chimvuramabwe
\p
\v 13 Zvino Jehovha wakati kuna Mozisi: Fumira mangwanani, ugonomira pamberi paFarao, uye uti kwaari: Ndizvo zvinotaura Jehovha, Mwari wevaHebheru: Rega rudzi rwangu rwuende, kuti vandishumire.
\v 14 Nokuti panguva ino ndichatuma matambudziko angu ese kumoyo wako, nekuvaranda vako, nekurudzi rwako, kuti uzive kuti hapana wakafanana neni panyika yese.
\v 15 Nokuti ikozvino ndichatandavadza ruoko rwangu, kuti ndikurove iwe nerudzi rwako nehosha, uye uchaparadzwa panyika;
\v 16 asi zvirokwazvo nekuda kweizvi ndakumisa, kuti ndiratidze simba rangu, uye nekuda kwekutaurwa kwezita rangu panyika yese.
\v 17 Uchiri kuzvikudza uchipesana nerudzi rwangu, kuti urege kuvarega vaende here?
\v 18 Tarira, mangwana, nenguva inenge ino, ndichanaisa chimvuramabwe chikuru kwazvo, sechisina kumbova muEgipita kubva pakuvambwa kwayo kusvikirawo ikozvino.
\v 19 Naizvozvo tuma \add vanhu \add*ikozvino, unganidza zvipfuwo zvako nezvese zvaunazvo kusango, nokuti munhu umwe neumwe nechipfuwo chichawanikwa musango chikasauiswa kumba, chimvuramabwe chichaburukira pazviri uye zvichafa.
\v 20 Uyo wakatya shoko raJehovha pakati pevaranda vaFarao wakatizisira kumba varanda vake nezvipfuwo zvake.
\v 21 Asi usina kuita hanya neshoko raJehovha, wakasiya varanda vake nezvipfuwo zvake kusango.
\p
\v 22 Zvino Jehovha wakati kuna Mozisi: Tandavadzira ruoko rwako kudenga, kuti chimvuramabwe chivepo panyika yese yeEgipita, pamusoro pevanhu, nepamusoro pezvipfuwo, nepamusoro pemuriwo umwe neumwe wemunda panyika yese yeEgipita.
\p
\v 23 Mozisi ndokutandavadzira tsvimbo yake kudenga, Jehovha ndokutuma mitinhiro nechimvuramabwe, zvino moto wakaburukira pasi. Jehovha ndokunaisa chimvuramabwe panyika yeEgipita.
\p
\v 24 Zvino kwakava nechimvuramabwe, nemoto wakavhengana nechimvuramabwe, chikakurisa, sechisina kuvapo panyika yese yeEgipita kubva payakava rudzi.
\v 25 Chimvuramabwe ndokurova panyika yese yeEgipita zvese zvaiva kusango, zvese vanhu nezvipfuwo, uye chimvuramabwe chakarova muriwo umwe neumwe wemunda, ndokuvhuna muti umwe neumwe wesango.
\v 26 Koga munyika yeGosheni, maiva nevana vaIsraeri, makange musina chimvuramabwe.
\p
\v 27 Zvino Farao wakatuma \add vanhu\add* ndokudana Mozisi naAroni, ndokuti kwavari: Ndatadza nguva ino; Jehovha wakarurama, asi ini nevanhu vangu takaipa.
\v 28 Nyengeterai kuna Jehovha, uye kumbirai kuti kusava nemitinhiro yaMwari nechimvuramabwe; zvino ndichakuregai muende, uye hamuchagarizve.
\p
\v 29 Mozisi ndokuti kwaari: Ndichingobuda kunze kweguta, ndichatandavadza kwazvo maoko angu kuna Jehovha; mutinhiro uchamira, uye hakuchavi nechimwe chimvuramabwe; kuti muzive kuti nyika ndeya Jehovha.
\v 30 Asi kana muri imwi nevaranda venyu, ndinoziva kuti hamusati matya Jehovha Mwari.
\p
\v 31 Zvino michindwe nebhari zvikarohwa, nokuti bhari yaitumbuka, nemichindwe yakange yoita maruva.
\v 32 Asi gorosi nezvesipereti* hazvina kurohwa, nokuti zvaiva zvisina kukura.
\p
\v 33 Zvino Mozisi wakabuda muguta kubva kuna Farao, ndokutandavadzira maoko ake kuna Jehovha, zvino mitinhiro nechimvuramabwe zvikamira, nemvura ikasadururirwa panyika.
\v 34 Farao wakati aona kuti mvura nechimvuramabwe nemitinhiro zvamira, wakawedzera kutadza, ndokuomesa moyo wake, iye nevaranda vake.
\v 35 Moyo waFarao ndokuomeswa, uye haana kurega vana vaIsraeri vaende; Jehovha sezvaakange ataura neruoko rwaMozisi.

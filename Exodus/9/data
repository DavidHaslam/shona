\c 9
\s Dambudziko rechishanu: Hosha pakati pezvipfuwo
\p
\v 1 Zvino Jehovha wakati kuna Mozisi: Pinda kuna Farao, ugoti kwaari: Ndizvo zvinotaura Jehovha, Mwari weVaHebheru: Rega vanhu vangu vaende, kuti vandishumire.
\v 2 Nokuti kana ukaramba kurega \add va\add*ende, uye ukaramba wakavabata,
\v 3 tarira, ruoko rwaJehovha rwuchava pamusoro pezvipfuwo zvako zviri kusango, pamusoro pemabhiza, pamusoro pembongoro, pamusoro pemakamera, pamusoro pemombe, nepamusoro pezvipfuwo zvidiki; \add ichava\add* hosha yakakura kwazvo.
\v 4 Zvino Jehovha achaparadzanisa pakati pezvipfuwo zvaIsraeri nezvipfuwo zvaEgipita; Uye hapana chichafa pane zvevana vaIsraeri.
\v 5 Zvino Jehovha wakamisa nguva yakatarwa achiti: Mangwana Jehovha achaita chinhu ichi munyika.
\p
\v 6 Jehovha ndokuita chinhu ichi chifume, nezvipfuwo zvese zveEgipita zvakafa; asi pazvipfuwo zvevana vaIsraeri hapana chimwe chakafa.
\v 7 Farao ndokutuma \add vanhu\add*, zvino tarira, kwakange kusina chimwe chezvipfuwo zvaIsraeri chakafa. Asi moyo waFarao wakaomeswa, uye haana kurega rudzi rwuende.
\s Dambudziko rechitanhatu: Mamota pavanhu nezvipfuwo
\p
\v 8 Zvino Jehovha wakati kuna Mozisi nekuna Aroni: Torai chanza chemadota echoto, uye Mozisi ngaakushire kudenga pamberi pemeso aFarao.
\v 9 Zvino richava guruva rakatsetseka pamusoro penyika yese yeEgipita, uye richava mota rinoputika mhoni pamusoro pevanhu nepamusoro pezvipfuwo munyika yese yeEgipita.
\v 10 Zvino vakatora madota echoto, ndokumira pamberi paFarao, Mozisi ndokuakushira kumusoro kudenga, zvino rikava mota rinoputika mhoni pamusoro pevanhu nepamusoro pezvipfuwo.
\v 11 Zvino n'anga dzakange dzisingagoni kumira pamberi paMozisi nokuda kwemamota, nokuti mota rakange riri pamusoro pen'anga nepamusoro pevaEgipita vese.
\v 12 Asi Jehovha wakaomesa moyo waFarao, uye haana kuvateerera, Jehovha sezvaakange ataura kuna Mozisi.
\s Dambudziko rechinomwe: Chimvuramabwe
\p
\v 13 Zvino Jehovha wakati kuna Mozisi: Fumira mangwanani, ugonomira pamberi paFarao, uye uti kwaari: Ndizvo zvinotaura Jehovha, Mwari wevaHebheru: Rega rudzi rwangu rwuende, kuti vandishumire.
\v 14 Nokuti panguva ino ndichatuma matambudziko angu ese kumoyo wako, nekuvaranda vako, nekurudzi rwako, kuti uzive kuti hapana wakafanana neni panyika yese.
\v 15 Nokuti ikozvino ndichatandavadza ruoko rwangu, kuti ndikurove iwe nerudzi rwako nehosha, uye uchaparadzwa panyika;
\v 16 asi zvirokwazvo nekuda kweizvi ndakumisa, kuti ndiratidze simba rangu, uye nekuda kwekutaurwa kwezita rangu panyika yese.
\v 17 Uchiri kuzvikudza uchipesana nerudzi rwangu, kuti urege kuvarega vaende here?
\v 18 Tarira, mangwana, nenguva inenge ino, ndichanaisa chimvuramabwe chikuru kwazvo, sechisina kumbova muEgipita kubva pakuvambwa kwayo kusvikirawo ikozvino.
\v 19 Naizvozvo tuma \add vanhu \add*ikozvino, unganidza zvipfuwo zvako nezvese zvaunazvo kusango, nokuti munhu umwe neumwe nechipfuwo chichawanikwa musango, chikasauiswa kumba chimvuramabwe chichaburukira pazviri uye zvichafa.
\v 20 Uyo wakatya shoko raJehovha pakati pevaranda vaFarao wakatizisira kumba varanda vake nezvipfuwo zvake.
\v 21 Asi usina kuita hanya neshoko raJehovha, wakasiya varanda vake nezvipfuwo zvake kusango.
\p
\v 22 Zvino Jehovha wakati kuna Mozisi: Tandavadzira ruoko rwako kudenga, kuti chimvuramabwe chivepo panyika yese yeEgipita, pamusoro pevanhu, nepamusoro pezvipfuwo, nepamusoro pemuriwo umwe neumwe wemunda panyika yese yeEgipita.
\p
\v 23 Mozisi ndokutandavadzira tsvimbo yake kudenga, Jehovha ndokutuma mitinhiro nechimvuramabwe, zvino moto wakaburukira pasi. Jehovha ndokunaisa chimvuramabwe panyika yeEgipita.
\p
\v 24 Zvino kwakava nehimvuramabwe, nemoto wakavengana nechimvuramabwe, chikakurisa, sechisina kuvapo panyika yese yeEgipita kubva payakava rudzi.
\v 25 Chimvuramabwe ndokurova panyika yese yeEgipita zvese zvaiva kusango, vanhu nezvipfuwo, panyika yose yeEgipita; chimvuramabwe chikarova miriwo yose yeminda, chikavhuna miti yose yesango.
\v 26 Asi munyika yeGosheni chete, imo makange muna vana vaIsraeri, ndipo pakange pasina chimvuramabwe.
\p
\v 27 Zvino Farao akatuma vanhu kundodana Mozisi naAroni, akati kwavari, Nguva ino ndatadza; Jehovha akarurama, asi ini navaranda vangu takaipa.
\v 28 Nyengeterai kuna Jehovha, nokuti kutinhira kukuru kwaMwari nechimvuramabwe zvaringana; ndichakutenderai kuenda, murege kugara.
\p
\v 29 Mozisi akati kwaari, Kana ndangobuda paguta, ndichatambanudzira maoko angu kuna Jehovha; ipapo kutinhira kuchanyarara, nechimvuramabwe hachizovipo; muchaziva kuti nyika yose ndeyaJehovha.
\v 30 Asi kana murimwi navaranda venyu, ndinoziva kuti hamungatyi Jehovha Mwari.
\p
\v 31 Miti yoruchinda nebhari zvikarohwa, nokuti bhari yakange yatumbuka, nemiti yoruchinda yakange yava namaruva.
\v 32 Asi zviyo zvegorosi nezvesipereti hazvina kurohwa, nokuti zvakange zvisina kukura.
\p
\v 33 Zvino Mozisi akabuda muguta pamberi paFarao, akatambanudzira maoko ake kuna Jehovha, kutinhira nechimvuramabwe zvikanyarara, nemvura ikasadururirwa panyika.
\v 34 Zvino Farao akati aona kuti mvura nechimvuramabwe nokutinhira zvanyarara, akawedzera kutadza, akaomesa moyo wake, iye navaranda vake.
\v 35 moyo waFarao ukaomeswa, akasatendera vana vaIsraeri kuenda; sezvakange zvarehwa naJehovha nomuromo waMozisi.

\c 7
\p
\v 1 Jehovha ndokuti kuna Mozisi: Ona, ndakuita Mwari kuna Farao; Uye Aroni mukoma wako achava muporofita wako.
\v 2 Iwe uchataura zvese zvandinokuraira; uye Aroni, mukoma wako achataura kuna Farao, kuti arege vana vaIsraeri, vabude munyika yake.
\v 3 Asi ini ndichaomesa moyo waFarao, uye ndichawanza zviratidzo zvangu, nezvishamiso zvangu munyika yeEgipita.
\v 4 Asi Farao haangakuteererii; kuti ndiise ruoko rwangu pamusoro peEgipita, nekubudisa hondo dzangu, \add irwo\add* rudzi rwangu vana vaIsraeri, kubva munyika yeEgipita nekutonga kukuru.
\v 5 Zvino vaEgipita vachaziva kuti ndiri Jehovha, pakutandavadza kwangu ruoko rwangu kurwisa Egipita, uye ndichabvisa vana vaIsraeri kubva pakati pavo.
\v 6 Zvino Mozisi naAroni vakaita Jehovha sezvaakavaraira, vakaita saizvozvo.
\v 7 Mozisi wakange ane makore makumi masere, uye Aroni makore makumi masere namatatu, pavakataura kuna Farao
\p
\v 8 Zvino Jehovha wakataura kuna Mozisi nekuna Aroni, achiti:
\v 9 Kana Farao achitaura kwamuri, achiti: Zviitirei chishamiso, ipapo uchati kuna Aroni: Tora tsvimbo yako, ugokanda pamberi paFarao, ichava nyoka.
\v 10 Mozisi naAroni ndokupinda kuna Farao, ndokuita saizvozvo Jehovha sezvaakavaraira, Aroni ndokukanda tsvimbo yake pamberi paFarao nepamberi pevaranda vake, zvino ikava nyoka.
\v 11 Farao ndokudanawo vachenjeri nevaroyi; nen'anga dzeEgipita, ivo vakaitawo saizvozvo neuroyi hwavo.
\v 12 Nokuti vakakanda umwe nemuwe tsvimbo yake, dzikashandukawo nyoka; asi tsvimbo yaAroni yakamedza tsvimbo dzavo.
\v 13 Asi moyo waFarao wakawomeswa, zvekuti haana kuvateerera, Jehovha sezvaakange ataura.
\s Dambudziko rekutanga: Mvura inoshanduka ropa
\p
\v 14 Zvino Jehovha wakati kuna Mozisi: Moyo waFarao warema, waramba kurega rudzi rwuchienda.
\v 15 Enda kuna Farao mangwanani; tarira, achabuda achienda kumvura, uye iwe uchamira wakanangana naye pamahombekombe erwizi, netsvimbo yakashanduka nyoka uitore muruoko rwako.
\v 16 Zvino uchati kwaari: Jehovha, Mwari wevaHebheru, wakandituma kwauri, achiti: Rega rudzi rwangu rwuende, kuti vanondishumira murenje; zvino tarira, kusvikira ikozvino hauna kuteerera.
\v 17 Ndizvo zvinotaura Jehovha, Neizvi uchaziva kuti ndiri Jehovha, tarira, ndicharova netsvimbo iri muruoko rwangu pamusoro pemvura iri murwizi, uye ichashandurwa kuva ropa.
\v 18 Zvino hove dziri murwizi dzichafa, nerwizi ruchanhuhwa; zvino vaEgipita vachaneta nekunwa mvura murwizi.
\p
\v 19 Jehovha akatiwo kuna Mozisi: Iti kuna Aroni: Tora tsvimbo yako, ugotandavadza ruoko rwako pamusoro pemvura yeEgipita, pamusoro pehova dzavo, nepamusoro penzizi, nepamusoro pemadziva avo, nepamusoro pemakawa avo ese emvura, kuti zvive ropa; uye kuve neropa panyika yese yeEgipita, zvese mu\add midziyo\add* yematanda nemu\add midziyo\add* yemabwe.
\p
\v 20 Mozisi naAroni ndokuita saizvozvo, Jehovha sezvaakaraira, ndokusimudza tsvimbo, ndokurova mvura yakange iri murwizi, pachiso chaFarao nepachiso chevaranda vake, nemvura yese yaiva murwizi yakashandurwa kuva ropa.
\v 21 Hove dzomurwizi dzikafa, rwizi rukanhuwa, vaEgipita vakasagona kunwa mvura yorwizi ropa rikavapo panyika yose yeEgipita.
\v 22 n'anga dzeEgipita dzikaitawo saizvozvo nouroyi hwadzo; asi moyo waFarao wakaomeswa, akasavateerera, sezvakange zvarehwa naJehovha.
\v 23 Ipapo Farao akadzoka, akapinda mumba make; haana kurangarira nechinhu ichiwo.
\v 24 VaEgipita vose vakachera nhivi dzorwizi vachitsvaka mvura yokumwa; nokuti vakange vasingagoni kunwa mvura yorwizi.
\p
\v 25 Mazuva manomwe akapera kubva pakurohwa korwizi naJehovha.

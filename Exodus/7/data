\c 7
\p
\v 1 Jehovha ndokuti kuna Mozisi: Ona, ndakuita mwari kuna Farao\x + 4.16.\x*; uye Aroni mukoma wako achava muporofita wako\x + Gen.. 20.7. 1 Sam. 9.9.\x*.
\v 2 Iwe uchataura zvose zvandinokuraira\x + 4.15; 6.29.\x*; uye Aroni mukoma wako achataura kuna Farao, kuti arege vana vaIsraeri vabude munyika yake.
\v 3 Asi ini ndichaomesa moyo waFarao\x + 4.21.\x*, uye ndichawanza\x + 11.9.\x* zviratidzo\x + 10.1.\x* zvangu nezvishamiso\x + 11.9.\x* zvangu munyika yeEgipita.
\v 4 Asi Farao haangakuteererii; uye ndichaisa ruoko rwangu muEgipita, nekubudisa hondo dzangu, \add irwo\add* rudzi rwangu vana vaIsraeri, kubva munyika yeEgipita nemitongo mikuru\x + 6.6,26.\x*.
\v 5 Zvino VaEgipita vachaziva kuti ndini Jehovha\x + 7.17; 8.10,22; 14.4,18.\x*, pakutandavadza kwangu ruoko rwangu pamusoro peEgipita, uye ndibudise vana vaIsraeri kubva pakati pavo.
\v 6 Zvino Mozisi naAroni vakaita Jehovha sezvaakavaraira, vakaita saizvozvo.
\v 7 Mozisi waiva ari wemakore makumi masere\x + Det. 29.5; 31.2; 34.7. Mab. 7.23,30.\x*, uye Aroni waiva ari wemakore makumi masere nematatu, pavakataura kuna Farao.
\p
\v 8 Zvino Jehovha wakataura kuna Mozisi nekuna Aroni, achiti:
\v 9 Kana Farao achitaura kwamuri, achiti: Zviitirei chishamiso\x + Isa. 7.11. Joh. 2.18; 6.30.\x*; ipapo uchati kuna Aroni: Tora tsvimbo yako, ugokanda pamberi paFarao, ichava nyoka\x + 4.3; 7.7.10,12,15. Gen.. 1.21. Isa. 51.9.\x*.
\p
\v 10 Mozisi naAroni ndokupinda kuna Farao, ndokuita saizvozvo Jehovha sezvaakaraira; Aroni ndokukanda tsvimbo yake pamberi paFarao nepamberi pevaranda vake, zvino ikava nyoka.
\v 11 Farao ndokudanawo vachenjeri\x + Gen.. 41.8.\x* nevaroyi\x + 7.22; 8.7,18,19; 8.7,18; 9.11. Det. 18.10. 2 VaTes. 2.9. 2 Tim. 3.8.\x*; n'anga dzeEgipita\x + Gen.. 41.8.\x* ivo vakaitawo saizvozvo neuroyi hwavo.
\v 12 Nokuti vakakanda umwe neumwe tsvimbo yake, dzikavawo nyoka; asi tsvimbo yaAroni yakamedza tsvimbo dzavo.
\v 13 Asi moyo waFarao wakava wakaoma\x + 7.22; 8.19; 9.35; 4.21; 9.12; 10.20,27; 11.10; 14.4,8,17.\x*, zvekuti haana kuvateerera, Jehovha sezvaaiva ataura.
\s Dambudziko rekutanga: Mvura inoshanduka ropa
\p
\v 14 Zvino Jehovha wakati kuna Mozisi: Moyo waFarao warema; waramba kurega rudzi rwuchienda.
\v 15 Enda kuna Farao mangwanani; tarira, achabuda kuenda kumvura; uye iwe uchamira wakanangana naye pamahombekombe erwizi; netsvimbo yakashanduka nyoka uitore muruoko rwako\x + 4.2,3,17; 17.5.\x*.
\v 16 Zvino uchati kwaari: Jehovha, Mwari weVaHebheru, wakandituma kwauri, achiti\x + 3.18; 5.3; 9.1,13.\x*: Rega rudzi rwangu rwuende, kuti vanondishumira murenje\x + 3.12,18.\x*; zvino tarira, kusvika ikozvino hauna kuteerera.
\v 17 Anoreva seizvi Jehovha: Neizvi uchaziva kuti ndini Jehovha\x + 5.2,4; 7.5.\x*: Tarira, ndicharova netsvimbo iri muruoko rwangu pamusoro pemvura iri murwizi, uye ichashandurwa kuva ropa\x + 4.9. Zvak. 16.4,6.\x*.
\v 18 Zvino hove dziri murwizi dzichafa, nerwizi ruchanhuhwa; zvino VaEgipita vachaneta nekunwa mvura murwizi\x + 7.21,24.\x*.
\p
\v 19 Jehovha akatiwo kuna Mozisi: Iti kuna Aroni: Tora tsvimbo yako, ugotandavadza ruoko rwako\x + 8.5,6,16,17; 9.22; 10.12,21; 14.16,21,26.\x* pamusoro pemvura yeEgipita, pamusoro pehova dzavo, pamusoro penzizi dzavo, nepamusoro pemadziva avo, nepamusoro pemakawa avo ose emvura, kuti zvive ropa; uye kuchava neropa panyika yose yeEgipita, zvose mu\add midziyo\add* yematanda nemu\add midziyo\add* yemabwe.
\v 20 Mozisi naAroni ndokuita saizvozvo, Jehovha sezvaakaraira; ndokusimudza tsvimbo, ndokurova mvura yaiva iri murwizi\x + 17.5.\x*, pamberi pemeso aFarao nepamberi pemeso evaranda vake, mvura yose yaiva murwizi ndokushandurwa kuva ropa\x + Map. 78.44; 105.29.\x*.
\v 21 Zvino hove dzaiva murwizi dzakafa; rwizi ndokunhuhwa; VaEgipita ndokukonewa kunwa mvura kubva murwizi\x + 7.18,23.\x*; zvino kukava neropa munyika yose yeEgipita.
\v 22 N'anga dzeEgipita dzikaitawo saizvozvo neuroyi hwadzo\x + 7.11.\x*; asi moyo waFarao wakava wakaoma\x + 7.13.\x*, uye haana kuvateerera, Jehovha sezvaaiva ataura\x + 7.3,4.\x*.
\v 23 Zvino Farao wakatendeuka ndokupinda mumba make; uye haana kuisa moyo wake kunyange pane izvozvi.
\v 24 Zvino VaEgipita vose vakachera nhivi dzerwizi \add kutsvaga\add* mvura yekunwa; nokuti vaiva vasingagoni kunwa pamvura yemurwizi.
\v 25 Mazuva manomwe akazadziswa shure kwekunge Jehovha arova rwizi.
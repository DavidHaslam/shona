\c 7
\p
\v 1 Jehovha ndokuti kuna Mozisi: Ona, ndakuita Mwari kuna Farao; Uye Aroni mukoma wako achava muporofita wako.
\v 2 Iwe uchataura zvese zvandinokuraira; uye Aroni, mukoma wako achataura kuna Farao, kuti arege vana vaIsraeri, vabude munyika yake.
\v 3 Asi ini ndichaomesa moyo waFarao, uye ndichawanza zviratidzo zvangu, nezvishamiso zvangu munyika yeEgipita.
\v 4 Asi Farao haangakuteererii; kuti ndiise ruoko rwangu pamusoro peEgipita, nekubudisa hondo dzangu, \add irwo\add* rudzi rwangu vana vaIsraeri, kubva munyika yeEgipita nekutonga kukuru.
\v 5 Zvino vaEgipita vachaziva kuti ndiri Jehovha, pakutandavadza kwangu ruoko rwangu kurwisa Egipita, uye ndichabvisa vana vaIsraeri kubva pakati pavo.
\v 6 Zvino Mozisi naAroni vakaita Jehovha sezvaakavaraira, vakaita saizvozvo.
\v 7 Mozisi wakange ane makore makumi masere, uye Aroni makore makumi masere namatatu, pavakataura kuna Farao
\s Matambudziko akawira vaEgipita
\p
\v 8 Zvino Jehovha wakataura kuna Mozisi nekuna Aroni, achiti:
\v 9 Kana Farao achitaura kwamuri, achiti: Zviitirei chishamiso, ipapo uchati kuna Aroni: Tora tsvimbo yako, ugokanda pamberi paFarao, ichava nyoka.
\v 10 Mozisi naAroni ndokupinda kuna Farao, ndokuita saizvozvo Jehovha sezvaakavaraira, Aroni ndokukanda tsvimbo yake pamberi paFarao nepamberi pevaranda vake, zvino ikava nyoka.
\v 11 Farao ndokudanawo vachenjeri nevaroyi; nen'anga dzeEgipita, ivo vakaitawo saizvozvo nouroyi hwavo.
\v 12 Nokuti umwe nomuwe akakandira pasi tsvimbo yake, dzikashanduka nyoka; asi tsvimbo yaAroni yakamedza tsvimbo dzavo.
\v 13 Zvino moyo waFarao ukawomeswa, akasavateerera; sezvakarehwa naJehovha.
\s Dambudziko rokutanga: Mvura inoshandurwa ropa
\p
\v 14 Zvino Jehovha akati kuna Mozisi, moyo waFarao mukukutu, haadi kutendera vanhu kuenda.
\v 15 Enda kuna Farao mangwanani; tarira, achabuda achienda kumvura, iwe undomira pamahombekombe erwizi kuti usangane naye, wakabata muruoko rwako tsvimbo iya yakashanduka nyoka.
\v 16 Ugoti kwaari, Jehovha, Mwari wavaHebheru, akandituma kwauri, achiti, Tendera vanhu vangu kuenda vandinamate murenje; zvino tarira, kusvikira zvino hauna kunditeerera.
\v 17 Zvanzi naJehovha, Uchaziva kuti ndini Jehovha nechinhu ichi: Tarira ndicharova mvura iri murwizi netsvimbo iri muruoko rwangu, ikashanduka ropa.
\v 18 Hove dziri murwizi dzichafa, rwizi ruchanhuwa; vaEgipita vachanetswa nokutsvaka kunwa mvura yorwizi.
\p
\v 19 Jehovha akatiwo kuna Mozisi, Uti kuna Aroni, Tora tsvimbo yako, utambanudzire ruoko rwako pamusoro pemvura yavaEgipita, pamusoro penzizi dzavo, napamusoro pehova dzavo, napamusoro pamadziva avo, napamusoro pamakungwa avo ose, zvishanduke ropa; rivepo panyika yose yeEgipita, mumidziyo yamatanda nemidziyo yamabwe.
\p
\v 20 Mozisi naAroni vakaita sezvavakarairwa naJehovha, vakasimudza tsvimbo, vakarova mvura yakange iri murwizi pamberi paFarao napamberi pavaranda vake, mvura yose yomurwizi ikashanduka ropa.
\v 21 Hove dzomurwizi dzikafa, rwizi rukanhuwa, vaEgipita vakasagona kunwa mvura yorwizi ropa rikavapo panyika yose yeEgipita.
\v 22 n'anga dzeEgipita dzikaitawo saizvozvo nouroyi hwadzo; asi moyo waFarao wakaomeswa, akasavateerera, sezvakange zvarehwa naJehovha.
\v 23 Ipapo Farao akadzoka, akapinda mumba make; haana kurangarira nechinhu ichiwo.
\v 24 VaEgipita vose vakachera nhivi dzorwizi vachitsvaka mvura yokumwa; nokuti vakange vasingagoni kunwa mvura yorwizi.
\p
\v 25 Mazuva manomwe akapera kubva pakurohwa korwizi naJehovha.

\c 30
\s Aritari yezvinonhuhwira
\p
\v 1 Zvino uchaita aritari yekupisirapo zvipfungaidzo zvinonhuhwira; uiite nematanda emuakasia.
\v 2 Mbimbi \add imwe\add* kuve kureba kwayo, nembimbi upamhi hwayo, nhivi ina dzienzane; uye mbimbi mbiri kuve kukwirira kwayo; nyanga dzayo ngadzibve pairi.
\v 3 Uye uiputire negoridhe rakazara, pamusoro payo, nenhivi dzayo dzakapoteredza, nenyanga dzayo; uiitirewo mupendero wegoridhe rakapoteredza.
\v 4 Uzviitirewo zvindori zviviri zvegoridhe pasi pamupendero wayo; ui\add i\add*te pamativi ayo maviri, pamativi ayo maviri; zvichava nzvimbo dzezvibatiso zvekuitakura nawo.
\v 5 Uitewo makumbo ematanda emuakasia, ugoaputira negoridhe.
\v 6 Zvino uchaiisa pamberi pevheiri riri paareka yechipupuriro, pamberi pechichigaro chengoni chiri pamusoro pechipupuriro, pandichasangana newe.
\v 7 Zvino Aroni uchapisa zvipfungaidzo zvinonhuhwira zvinotapira pairi mangwanani ega ega; kana achiri kugadzira mwenje, uchazvipisa.
\v 8 Zvino kana Aroni achitungidza mwenje madekwani, uchazvipisa, zvive zvipfungaidzo zvinonhuhwira rinhi narinhi pamberi paJehovha kumazera enyu.
\v 9 Musapa pamusoro payo zvipfungaidzo zvinonhuhwira zvisingazikanwi, kana chipo chinopiswa, kana chipo chekudya; uye musadururira pamusoro payo chipo chekudururwa.
\v 10 Zvino Aroni achaita chipiriso chekuyananisa panyanga dzayo kamwe pagore, neropa rechipo chezvivi rezvipiriso zvekuyananisa; kamwe pagore uchaita chipiriso chekuyananisa pairi mumazera enyu; chitsvene-tsvene kuna Jehovha.
\s Chipo chekuyananisa
\p
\v 11 Zvino Jehovha wakataura kuna Mozisi achiti:
\v 12 Paunotora uwandu hwese hwevana vaIsraeri, sekuverengwa kwavo, vachapa umwe neumwe rudzikunuro rwemweya wake kunaJehovha, kana uchivaverenga; kuti parege kuva nekurohwa pakati pavo pakuverengwa kwavo.
\v 13 Vachapa izvi, umwe neumwe anodarika kune vakaverengwa: Hafu yeshekeri zvichienderana neshekeri renzvimbo tsvene (shekeri magera makumi maviri); hafu yeshekeri chive chipo kuna Jehovha.
\v 14 Umwe neumwe anodarika kune vakaverengwa, kubva pamakore makumi maviri zvichikwira, achapa chipiriso chaJehovha.
\v 15 Mufumi asapfuudza, nemurombo asatapudza pahafu yeshekeri, kana \add va\add*chipa chipo chaJehovha kuita chipiriso chekuyananisira mweya yenyu.
\v 16 Zvino uchatora mari yezvipiriso zvekuyananisa kuvana vaIsraeri, ugoipa kushumiro yetende rekusangana; kuti chive chirangaridzo kuvana vaIsraeri pamberi paJehovha, kuitira mweya yenyu chipiriso chekuyananisa.
\s Dhishi rekushambidzira
\p
\v 17 Zvino Jehovha wakataura kuna Mozisi achiti:
\v 18 Uchaitawo dhishi rendarira, nechigadziko charo chendarira, rekugezera; ugoriisa pakati petende rekusangana nearitari, ndokuisamo mvura.
\v 19 Zvino Aroni nevanakomana vake vachashamba maoko avo netsoka dzavo mariri.
\v 20 Pakupinda kwavo mutende rekusangana, vachashamba nemvura, kuti vasafa, kana pakuswedera kwavo kuaritari kunoshumira, kupisira Jehovha chipiriso chemoto.
\v 21 Saizvozvo vachashamba maoko avo nemakumbo avo, kuti vasafa; zvino chichava kwavari chimiso chekusingaperi, kwaari nekumbeu yake kusvikira kumarudzi avo.
\s Mafuta ekuzodza nawo
\p
\v 22 Jehovha wakataurazve kuna Mozisi achiti:
\v 23 Iwe zvitorerewo zvinonhuhwira zvinokoshesesa, mura inoerera, \add mashekeri\add* mazana mashanu, nekinamoni hafu yayo inotapira, ndiwo \add mashekeri\add* mazana maviri nemakumi mashanu, nekaramusi inotapira, \add mashekeri\add* mazana maviri namakumi mashanu;
\v 24 nekasia \add mashekeri\add* mazana mashanu, zvichienderana neshekeri renzvimbo tsvene, nehini yemafuta emaorivhi.
\v 25 Zvino uchaita nazvo mafuta matsvene ekuzodza, chizodzwa chekusanganisa, umhizha wezvinonhuhwira; achava mafuta matsvene ekuzodza.
\v 26 Zvino uchazodza nawo tende rekusangana neareka yechipupuriro,
\v 27 netafura nemidziyo yayo yese, nechigadziko chemwenje nemidziyo yacho, nearitari yezvipfungaidzo zvinonhuhwira,
\v 28 nearitari yechipiriso chinopiswa nemidziyo yayo yese, nedhishi nechigadziko charo.
\v 29 Zvino uchazviita zvitsvene, kuti zvive zvitsvene-tsvene; chese chinozvigunzva chichava chitsvene.
\v 30 Zvino uchazodza Aroni nevanakomana vake, nekuvaeresa, kuti vandishumire kuita semupristi.
\v 31 Zvino uchataura kuvana vaIsraeri uchiti: Izvi zvichava kwandiri mafuta matsvene ekuzodza kusvikira kumazera enyu.
\v 32 Ngaarege kudirwa panyama yemunhu; uye mushure agadzirwa \add musaita saiwo;\add* matsvene, achava matsvene kwamuri.
\v 33 Ani nani unosanganisa akafanana nawo, kana anoisa \add amwe\add* awo pamutorwa, ngaagurwe kubva pavanhu vekwake.
\s Miti inonhuhwira
\p
\v 34 Zvino Jehovha wakati kuna Mozisi: Zvitorere miti inonhuhwira inotapira: Sitake*, neonika*, negabhano*, miti inonhuhwira inotapira, nezvipfungaidzo zvinonhuhwira zvinotapira; zvichava chikamu nechikamu.
\v 35 Ugozviita zvinonhuhwira, musanganiswa, basa remusanganisi wezvinonhuhwira, zvakarungwa nemunyu, zvakazara, zvitsvene.
\v 36 Zvino uchatswa \add zvimwe\add* zvazvo kwazvo, ugozvisa \add zvimwe\add* zvazvo pamberi pechipupuriro mutende rekusangana mandichasangana newe; zvive zvitsvene-tsvene kwamuri.
\v 37 Kana zviri zvinonhuhwira zvamunoita, musazviitira semagadzirirwo azvo; zvichava kwauri zvitsvene kuna Jehovha.
\v 38 Ani nani anoita saizvo, kuti anhuhwire nazvo, ngaagurwe kubva pavanhu vekwake.
\c 30
\s Aritari yezvinonhuhwira
\p
\v 1 Zvino uchaita aritari yekupisirapo zvipfungaidzo zvinonhuhwira; uiite nemuti wemuakasia.
\v 2 Mbimbi \add imwe\add* kuve kureba kwayo, nembimbi upamhi hwayo, nhivi ina dzienzane; uye mbimbi mbiri kuve kukwirira kwayo, nyanga dzayo dzive dzakaenzana.
\v 3 Uye uiputire negoridhe rakazara, pamusoro payo, nenhivi dzayo dzakapeteredza, nenyanga dzayo; uiitirewo korona yendarama yakapoteredza.
\v 4 Uiitirewo zvindori zviviri zvendarama pasi pekorona yayo, pamakona ayo maviri, pamativi ayo maviri ui\add i\add*te, pachava nzvimbo dzemakumbo ekuitakura.
\v 5 Uitewo makumbo ematanda emuakasia, ugoaputira negoridhe.
\v 6 Zvino uchaiisa pamberi pevheiri riri paareka yechipupuriro, pamberi pechichigaro chengoni chiri pamusoro pechipupuriro, pandichasangana newe.
\v 7 Zvino Aroni uchapisa pairi zvipfungaidzo zvinonhuhwira mangwanani ega ega, kana achiri kugadzira mwenje, uchapisa zvipfungaidzo zvinonhuhwira pamusoro payo.
\v 8 Zvino kana Aroni achitungidza mwenje madekwani, achapisa zvipfungaidzo zvinonhuhwira pamusoro payo, zvive zvipfungaidzo zvinonhuhwira rinhi narinhi pamberi paJehovha kumarudzi enyu ese.
\v 9 Musapa pamusoro payo zvipfungaidzo zvinonhuhwira zvisingazikanwi, kana chipo chinopiswa, kana chipo chekudya; uye musadururira pamusoro payo chipo chekudururwa.
\v 10 Zvino Aroni achaita chipiriso chekuyananisa panyanga dzayo kamwe pagore, neropa rechipo chezvivi rechipiiso chekuyananisa, kamwe pagore uchaita chipiriso chekuyananisa pairi mumazera enyu ese; chitsvene-tsvene kuna Jehovha.
\s Chipo chekuyananisa
\p
\v 11 Zvino Jehovha wakataura kuna Mozisi achiti:
\v 12 Paunotora uwandu hwese hwevana vaIsraeri, sekuverengwa kwavo, vachapaumwe neumwe rudzikunuro rwemweya wake kunaJehovha., kana uchivaverenga; kuti parege kuva nekurohwa pakati pavo pakuverengwa kwavo.
\v 13 Vachapa izvi, umwe neumwe anodarika kune vakaverengwa, hafu yeshekeri \add vachienzanisa\add* neshekeri repanzvimbo tsvene; (shekeri magera makumi maviri,) hafu yeshekeri chive chipo kuna Jehovha.
\v 14 Umwe neumwe anodarika kune vakaverengwa, kubva pamakore makumi maviri zvichipfuura, achapa chipiriso kuna Jehovha.
\v 15 Vafumi vasapfuudza, nevarombo vasatapudza pahafu yeshekeri, kana vachipa chipo kuna Jehovha, kuita chipiriso chekuyananisira mweya yenyu.
\v 16 Zvino uchatora mari yechipiriso chekuyananisa kuvana vaIsraeri, ugoiripira shumiro yetende rekusangana; kuti chive chirangaridzo kuvana vaIsraeri pamberi paJehovha, kuitira mweya yenyu chipiriso chekuyananisa.
\s Mudziyo wekushambidzira
\p
\v 17 Zvino Jehovha wakataura kuna Mozisi achiti:
\v 18 Uchaitawo dhishi rendarira, nechigadziko charo chive chendarira rekugezera, ugoriisa pakati petende rekusangana nearitari, ndokuisamo mvura.
\v 19 Zvino Aroni nevanakomana vake vachashambamo maoko avo netsoka dzavo mariri.
\v 20 Pakupinda kwavo mutende rekusangana, vachashamba nemvura, kuti vasafa, kana pakuswedera kwavo kuaritari kunoshumira, kupisira Jehovha chipiriso chinoitwa nemoto.
\v 21 Saizvozvo vachashamba maoko avo nemakumbo avo, kuti vasafa; chichava kwavari chimiso chekusingaperi, kwaari nekumbeu yake kusvikira kumarudzi avo.
\s Mafuta ekuzodza nawo
\p
\v 22 Jehovha wakataurazve kuna Mozisi achiti:
\v 23 Zvitorerewo zvinonhuhwira zvinokoshesesa, mura yakazara \add mashekeri\add* mazana mashanu emura, nehafu yakadaro yekinamuni inonaka, ndiwo mashekeri ana mazana maviri namakumi mashanu, namashekeri ana mazana maviri namakumi mashanu ekaramusi yakanaka;
\v 24 namazana mashanu ekasia, vachienzanisa neshekeri rapanzvimbo tsvene, nehini imwe yamafuta amaorivhi;
\v 25 uite nazvo mafuta matsvene okuzodza nawo, zvive zvinonhuhwira zvakavhenganiswa nouchenjeri hwomuvhenganisi wezvinonhuhwira; ave mafuta matsvene okuzodza nawo.
\v 26 Zvino unofanira kuzodza nawo tende rokusangana neareka yechipupuriro,
\v 27 netafura nenhumbi dzayo dzese, nechigadziko chemwenje nenhumbi dzacho, nearitari yezvinonhuhwira,
\v 28 nearitari yezvibairo zvinopiswa nenhumbi dzayo dzese, nomudziyo wokushambidzira nechigadziko chawo.
\v 29 Uzviite zvitsvene, zvive zvinhu zvitsvene kwazvo; zvese zvinozvigunzva zvichava zvitsvenewo.
\v 30 Unofanira kuzodzawo Aroni navanakomana vake, nokuvaita vatsvene, kuti vandishumire pabasa roupristi.
\v 31 Uudzewo vana vaIsraeri, uti: Iwaya anofanira kuva pamberi pangu mafuta matsvene okuzodza nawo kusvikira kumarudzi enyu ese.
\v 32 Ngaarege kudirwa panyama yomunhu; uye musaita mamwe akafanana nawo, akaitwa saiwo; matsvene, anofanira kuva chinhu chitsvene kwamuri.
\v 33 Ani nani unovhenganisa mafuta akafanana nawo, uye ani nani unoisa mamwe awo pamutorwa, ngaabviswe pakati porudzi rwake.
\s Miti inonhuhwira
\p
\v 34 Zvino Jehovha akati kuna Mozisi: Tora miti inonhuhwira, inoti: Sitake, neonika, negabhano, miti yakanaka nezvinonhuhwira zvakaisvonaka; zvese zvienzane pakurema kwazvo.
\v 35 Ugoita nazvo zvinonhuhwira, zvinonhuhwira zvinonaka, zvakavhenganiswa nouchenjeri hwomuvhenganisi wezvinonhuhwira, zvakarungwa nomunyu, zvakaisvonaka, zvitsvene.
\v 36 Unofanira kutswa zvimwe zvazvo kwazvo, ugozviisa pamberi pechipupuriro mutende rokusangana, mandichasangana newe, kuti zvive zvitsvene kwazvo kwamuri.
\v 37 Zvinonhuhwira zvamunozviitira imwi, musazviita sezvamunoita izvozvi; zvinofanira kuva kwamuri zvitsvene kuna Jehovha.
\v 38 Ani nani unoita zvakafanana nazvo, kuti azvinhuhwidze, ngaabviswe pakati porudzi rwake.

\c 30
\s Aritari yezvinonhuhwira
\p
\v 1 Zvino uchaita aritari yekupisirapo zvipfungaidzo zvinonhuhwira; uiite nemuti wemuakasia.
\v 2 Mbimbi \add imwe\add* kuve kureba kwayo, nembimbi upamhi hwayo, nhivi ina dzienzane; uye mbimbi mbiri kuve kukwirira kwayo; nyanga dzayo dzive dzakaenzana.
\v 3 Uye uiputire negoridhe rakazara, pamusoro payo, nenhivi dzayo dzakapoteredza, nenyanga dzayo; uiitirewo korona yegoridhe yakapoteredza.
\v 4 Uiitirewo zvindori zviviri zvegoridhe pasi pamupendero wayo, ui\add i\add*te pamativi ayo maviri, pamativi ayo maviri, pachava nzvimbo dzemakumbo ekuitakura.
\v 5 Uitewo makumbo ematanda emuakasia, ugoaputira negoridhe.
\v 6 Zvino uchaiisa pamberi pevheiri riri paareka yechipupuriro, pamberi pechichigaro chengoni chiri pamusoro pechipupuriro, pandichasangana newe.
\v 7 Zvino Aroni uchapisa pairi zvipfungaidzo zvinonhuhwira mangwanani ega ega; kana achiri kugadzira mwenje, uchapisa zvipfungaidzo zvinonhuhwira.
\v 8 Zvino kana Aroni achitungidza mwenje madekwani, achapisa zvipfungaidzo zvinonhuhwira, zvive zvipfungaidzo zvinonhuhwira rinhi narinhi pamberi paJehovha kumarudzi enyu.
\v 9 Musapa pamusoro payo zvipfungaidzo zvinonhuhwira zvisingazikanwi, kana chipo chinopiswa, kana chipo chekudya; uye musadururira pamusoro payo chipo chekudururwa.
\v 10 Zvino Aroni achaita chipiriso chekuyananisa panyanga dzayo kamwe pagore, neropa rechipo chezvivi rechipiriso chekuyananisa; kamwe pagore uchaita chipiriso chekuyananisa pairi mumazera enyu; chitsvene-tsvene kuna Jehovha.
\s Chipo chekuyananisa
\p
\v 11 Zvino Jehovha wakataura kuna Mozisi achiti:
\v 12 Paunotora uwandu hwese hwevana vaIsraeri, sekuverengwa kwavo, vachapa umwe neumwe rudzikunuro rwemweya wake kunaJehovha, kana uchivaverenga; kuti parege kuva nekurohwa pakati pavo pakuverengwa kwavo.
\v 13 Vachapa izvi, umwe neumwe anodarika kune vakaverengwa: Hafu yeshekeri zvichienderana neshekeri renzvimbo tsvene (shekeri magera makumi maviri); hafu yeshekeri chive chipo kuna Jehovha.
\v 14 Umwe neumwe anodarika kune vakaverengwa, kubva pamakore makumi maviri zvichikwira, achapa chipiriso kuna Jehovha.
\v 15 Vafumi vasapfuudza, nevarombo vasatapudza pahafu yeshekeri, kana vachipa chipo kuna Jehovha, kuita chipiriso chekuyananisira mweya yenyu.
\v 16 Zvino uchatora mari yechipiriso chekuyananisa kuvana vaIsraeri, ugoiripira shumiro yetende rekusangana; kuti chive chirangaridzo kuvana vaIsraeri pamberi paJehovha, kuitira mweya yenyu chipiriso chekuyananisa.
\s Mudziyo wekushambidzira
\p
\v 17 Zvino Jehovha wakataura kuna Mozisi achiti:
\v 18 Uchaitawo dhishi rendarira, nechigadziko charo chive chendarira rekugezera, ugoriisa pakati petende rekusangana nearitari, ndokuisamo mvura.
\v 19 Zvino Aroni nevanakomana vake vachashambamo maoko avo netsoka dzavo mariri.
\v 20 Pakupinda kwavo mutende rekusangana, vachashamba nemvura, kuti vasafa, kana pakuswedera kwavo kuaritari kunoshumira, kupisira Jehovha chipiriso chemoto.
\v 21 Saizvozvo vachashamba maoko avo nemakumbo avo, kuti vasafa; chichava kwavari chimiso chekusingaperi, kwaari nekumbeu yake kusvikira kumarudzi avo.
\s Mafuta ekuzodza nawo
\p
\v 22 Jehovha wakataurazve kuna Mozisi achiti:
\v 23 Zvitorerewo zvinonhuhwira zvinokoshesesa, mura yakazara \add mashekeri\add* mazana mashanu emura, nekinamuni hafu yakadaro inotapira, ndiwo \add mashekeri\add* mazana maviri nemakumi mashanu, ne\add mashekeri\add* ana mazana maviri namakumi mashanu ekaramusi inotapira;
\v 24 neakasia \add mashekeri\add* mazana mashanu, zvienzanisa neshekeri repanzvimbo tsvene, nehini imwe yemafuta emaorivhi;
\v 25 Zvino uchaita nazvo mafuta matsvene ekuzodza, zvive zvizodzwa zvekusanganisa neumhizha hwemusanganisi wezvinonhuhwira; achava mafuta matsvene ekuzodza.
\v 26 Zvino uchazodza nawo tende rekusangana neareka yechipupuriro,
\v 27 netafura nemidziyo yayo yese, nechigadziko chemwenje nemidziyo yacho, nearitari yezvipfungaidzo zvinonhuhwira,
\v 28 nearitari yechipiriso chinopiswa nemidziyo yayo yese, nedhishi negumbo raro.
\v 29 Zvino uchazviita zvitsvene, kuti zvive zvitsvene-tsvene; chese chinozvigunzva chichava chitsvene.
\v 30 Zvino uchazodza Aroni nevanakomana vake, nekuvaeresa, kuti vandishumire pabasa reupristi.
\v 31 Zvino uchataura kuvana vaIsraeri uchiti: Izvi zvichava kwandiri mafuta matsvene ekuzodza kusvikira kumarudzi enyu ese.
\v 32 Ngaarege kudirwa panyama yemunhu; uye musaita \add amwe\add* akafanana nawo magadzirirwo awo; matsvene, achava matsvene kwamuri.
\v 33 Ani nani unosanganisa akafanana nawo, kana ani nani anoisa \add amwe\add* awo pamutorwa, ngaabviswe parudzi rwake.
\s Miti inonhuhwira
\p
\v 34 Zvino Jehovha wakati kuna Mozisi: Zvitorere miti inonhuhwira: Sitake*, neonika*, negabhano*, miti inonhuhwira yakanakisisa; zvese zvienzane chikamu nechikamu.
\v 35 Ugozviita zvinonhuhwira, musanganiswa wezvinonhuhwira, zvichienderana neunyanzvi hwemusanganisi wezvinonhuhwira, zvakarungwa nemunyu, zvakazara, zvitsvene.
\v 36 Zvino uchatswa \add zvimwe\add* zvazvo kwazvo, ugozvisa \add zvimwe\add* zvazvo pamberi pechipupuriro mutende rekusangana mandichasangana newe, zvive zvitsvene kwazvo kwamuri.
\v 37 Kana zviri zvinonhuhwira zvamunoita imwi, musazviitira semaitirwo azvo; zvichava kwamuri zvitsvene kuna Jehovha.
\v 38 Ani nani anoita saizvo, kuti anhuhwire nazvo, ngaabviswe pakati perudzi rwake.

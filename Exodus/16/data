\c 16
\s VaIsraeri vanopiwa zvihuta nemana
\p
\v 1 Zvino vakabva paErimu parwendo rwavo; neungano yese yevana vaIsraeri yakasvika parenje reSini riri pakati peErimu neSinai, nezuva regumi nemashanu remwedzi wechipiri rekubuda kwavo panyika yeEgipita.
\v 2 Zvino ungano yese yevana vaIsraeri ikagunun'unira Mozisi naAroni murenje.
\v 3 Vana vaIsraeri ndokuti kwavari: Tingadai takafa hedu neruoko rwaJehovha munyika yeEgipita pakugara kwedu pahari yenyama, tichidya chingwa tichiguta; nokuti matibudisira kurenje iri kuti muuraye ungano iyi yese nenzara.
\p
\v 4 Zvino Jehovha akati kuna Mozisi: Tarira, ndichakunisirai chingwa kubva kumatenga; zvino vanhu vachabuda ndokuunganidza chinhu chezuva muzuva racho, kuti ndivaidze kana vachifamba mumurairo wangu kana kwete.
\v 5 Zvino zvichava nezuva retanhatu kuti vachagadzira izvo zvavauya nazvo; uye zvichapamhidzirwa kaviri pane zviya zvavanounganidza zuva rimwe nerimwe.
\p
\v 6 Zvino Mozisi naAroni vakati kuvana vaIsraeri vese: Madekwani zvino muchaziva kuti Jehovha wakakubudisai panyika yeEgipita.
\v 7 Zvino mangwanani muchaona kubwinya kwaJehovha, nokuti wanzwa kugunununa kwenyu muchipikisa Jehovha. Zvino isu tiri vana ani zvamunotigunun'unira?
\v 8 Mozisi ndokuti: Jehovha paachakupai nyama madekwani kuti mudye, nechingwa mangwanani kuti mugute, chikonzero \add chekuti\add* Jehovha akanzwa kugunun'una kwenyu kwamakamugunun'unira nako. Zvino isu tiri vana ani? Kugununu'na kwenyu ngakurege kuva kwatiri, asi kuna Jehovha.
\v 9 Mozisi ndokuti kuna Aroni: Iti kuungano yese yevana vaIsraeri: Swederai pamberi paJehovha, nokuti wakanzwa kugunun'una kwenyu.
\v 10 Zvino zvakaitika Aroni achitaura kuungano yese yevana vaIsraeri, kuti vakatendeukira kurenje, zvino tarira, kubwinya kwaJehovha kunoonekwa mugore.
\p
\v 11 Jehovha ndokutaura kuna Mozisi achiti:
\v 12 Ndanzwa kugunun'una kwevana vaIsraeri; taura kwavari uchiti: Madekwani muchadya nyama, uye mangwanani muchaguta chingwa; zvino muchaziva kuti ndini Jehovha Mwari wenyu.
\v 13 Zvino zvakaitika madekwani kuti zvihuta zvikakwira zvikafukidza musasa; zvino mangwanani paiva nerukoko rwedova rwakapoteredza musasa.
\v 14 Zvino murakatira wedova wakati wasimuka, zvino tarira, pachiso cherenje chinhu chidiki chakaurungana, chidiki sechando pasi.
\v 15 Zvino vana vaIsraeri vakati vachi\add chi\add*ona vakati umwe kune umwe: Imana? Nokuti vakange vasingazivi kuti chii. Mozisi ndokuti kwavari: Ndicho chingwa Jehovha chaapa kwamuri kuti mudye.
\v 16 Iri ishoko Jehovha raakaraira: Unganidzai pachiri umwe neumwe zvichienderana nemadyiro ake; omeri \add imwe\add* pamusoro \add umwe\add*, \add ne\add*uwandu hwemweya yenyu; umwe neumwe atorere vari mutende rake.
\p
\v 17 Vana vaIsraeri ndokuita saizvozvo, ndokuunganidza umwe zvizhinji umwewo zvishoma.
\v 18 Zvino vakati vozviyera neomeri, wakange aunganidza zvizhinji wakava asina muraudzo, newakange aunganidza zvishoma wakava asina kushaiwa chinhu; umwe neumwe akange aunganidza zvichienderana nemadyiro ake.
\v 19 Mozisi ndokuti kwavari: Kurege kuva nemunhu anosiya zvacho kusvikira mangwanani.
\v 20 Asi havana kuteerera Mozisi; asi vamwe ndokusiya pazviri kusvikira mangwanani, zvikabuda honye, zvikanhuhwa; Mozisi ndokuvatsamwira.
\v 21 Vakachiunganidza mangwanani ega-ega, umwe neumwe zvichienderana nemadyiro ake; kana zuva ropisa zvakanyunguduka.
\p
\v 22 Zvino zvakaitika pazuva retanhatu, \add kuti\add* vaiunganidza chingwa chakapetwa kaviri, omeri mbiri paumwe; zvino vakuru vese veungano vakauya ndokuudza Mozisi.
\v 23 Iye ndokuti kwavari: Ndizvo zvakataura Jehovha: Mangwana izororo, sabata dzvene kuna Jehovha; bhekai zvamuchabheka, bikai zvamuchabika; uye chese chinosara muchiisire chichengetwe kusvika mangwanani.
\v 24 Vakachisiya kusvikira mangwanani, Mozisi sezvaakange araira; zvino hachina kunhuhwa, nehonye haina kuva pachiri.
\v 25 Mozisi ndokuti: Idyai izvozvo nhasi, nokuti nhasi isabata kuna Jehovha. Nhasi hamuzviwani kusango.
\v 26 Muchachiunganidza mazuva matanhatu; asi pazuva rechinomwe isabata; naro kuchava kusina.
\p
\v 27 Zvino zvakaitika nezuva rechinomwe \add kuti\add* \add vamwe\add* vevanhu vakabuda kunozviunganidza, asi havana kuwana.
\v 28 Zvino Jehovha wakati kuna Mozisi: Munoramba kuchengeta mirairo yangu nemitemo yangu kusvikira rinhi?
\v 29 Onai, nokuti Jehovha wakakupai sabata, naizvozvo anokupai nezuva retanhatu chingwa chemazuva maviri; garai umwe neumwe panzvimbo yake, kurege kubuda munhu kubva panzvimbo yake nezuva rechinomwe.
\v 30 Vanhu ndokuzorora nezuva rechinomwe.
\p
\v 31 Imba yaIsraeri vakatumidza zita racho \add kuti\add* mana*; chakange chakaita setsanga yekorianderi* chena, munakiro wacho wakafanana nechingwa chine uchi.
\v 32 Zvino Mozisi wakati: Ndiro shoko Jehovha raakaraira: Zadzai omeri nayo ichengeterwe mazera enyu, kuti vaone chingwa chandakakudyisai murenje pakukubudisai kwangu munyika yeEgipita.
\v 33 Zvino Mozisi wakati kuna Aroni: Tora hari imwe uisemo omeri izere nemana, uiise pamberi paJehovha ichengeterwe mazera enyu.
\v 34 Jehovha sezvaakaraira Mozisi, saizvozvo Aroni wakaiisa pamberi pechipupuriro, kuti ichengetwe.
\v 35 Zvino vana vaIsraeri vakadya mana makore makumi mana, kusvikira vasvika panyika yaigarwa; vakadya mana kusvikira vasvika pamuganhu wenyika yeKenani.
\v 36 Zvino omeri ichegumi cheefa.
\c 16
\s VaIsraeri vanopiwa zvihuta nemana
\p
\v 1 Zvino vakasimika kubva paErimu parwendo rwavo, neungano yese yevana vaIsraeri yakasvika parenje reSini riri pakati peErimu neSinai, nezuva regumi nemashanu remwedzi wechipiri rekubva kwavo panyika yeEgipita.
\v 2 Zvino ungano yese yevana vaIsraeri ikagunun'unira Mozisi naAroni murenje.
\v 3 Vana vaIsraeri ndokuti kwavari: Tingadai takafa hedu neruoko rwaJehovha munyika yeEgipita pakugara kwedu pahari yenyama, tichidya chingwa tichiguta; nokuti matibudisira kurenje iri, kuti muuraye ungano iyi yese nenzara.
\p
\v 4 Zvino Jehovha akati kuna Mozisi: Tarira, ndichakunisirai chingwa kubva kudenga; zvino vanhu vachabuda ndokuunganidza chikamu chezuva nezuva, kuti ndivaidze kana vachifamba mumurairo wangu kana kwete.
\v 5 Zvino zvichava nezuva retanhatu kuti vachagadzira izvo zvavauya nazvo, uye zvichapamhidzirwa kaviri pane zviya zvavanounganidza zuva rimwe nerimwe.
\v 6 Zvino Mozisi naAroni vakati kuvana vaIsraeri vese: Madekwani zvino muchaziva kuti Jehovha wakakubudisai panyika yeEgipita.
\v 7 Zvino mangwana muchaona kubwinya kwaJehovha, nokuti wanzwa kugunun'una kwamagunun'unira Jehovha nako. Zvino isu tiri vana ani zvamunotipopotera?
\v 8 Mozisi ndokuti: Jehovha paachakupai nyama madekwani kuti mudye, nechingwa mangwana kuti mugute, chikonzero \add chekuti\add* Jehovha akanzwa kugunun'una kwenyu kwamakamugunun'unira nako. Zvino isu tiri vana ani? Kugun'un'ina kwenyu ngakurege kuva kwatiri asi kuna Jehovha.
\p
\v 9 Mozisi ndokuti kuna Aroni: Iti kuungano yese yevana vaIsraeri, uti: Swederai pamberi paJehovha, nokuti wakanzwa kugunun'una kwenyu.
\v 10 Zvino zvakaitika Aroni achitaura kuungano yese yevana vaIsraeri, kuti vakatendeukira kurenje, zvino tarira, kubwinya kwaJehovha kunoonekwa mugore.
\p
\v 11 Jehovha ndokutaura kuna Mozisi achiti:
\v 12 Ndanzwa kugunun'una kwevana vaIsraeri; taura kwavari uchiti: Madekwani muchadya nyama, uye mangwana muchaguta chingwa; zvino muchaziva kuti ndini Jehovha Mwari wenyu.
\p
\v 13 Zvino zvakaitika madekwani kuti zvihuta zvikakwira zvikafukidza musasa; zvino mangwana dova rakange rakapoteredza musasa.
\v 14 Zvino murakatira wedova wakati wasimuka, zvino tarira, pachiso cherenje chinhu chidiki chakaurungana sechando pasi.
\v 15 Zvino vana vaIsraeri vakati vachi\add zvi\add*ona vakati umwe kune umwe: Chii ichi? Nokuti vakange vasingazivi kuti chii. Mozisi ndokuti kwavari: Ndicho chingwa Jehovha chaapa kwamuri kuti mudye.
\v 16 Zvino heri shoko rakarairwa naJehovha: Muzviunganidzire chinhu icho, umwe neumwe sezvaanosidya; munhu umwe neumwe omeri imwe, muchiverenga vanhu venyu, umwe neumwe atorere vari mutende rake.
\p
\v 17 Vana vaIsraeri vakaita saizvozvo, vamwe vakaunganidza zvizhinji, vamwe zvishoma.
\v 18 Zvino vakati vozviidza neomeri, uyo akange aunganidza zvizhinji haana kusarirwa nechinhu, naiye akange aunganidza zvishoma haana kushaiwa; umwe neumwe akange aunganidza sezvaaisidya.
\v 19 Mozisi akati kwavari: Kurege kuva nomunhu anosiya zvimwe kusvikira mangwana.
\v 20 Asi havana kuteerera Mozisi, asi vamwe vakasiya zvimwe kusvikira mangwana; zvikazara honye, zvikanhuhwa; Mozisi akavatsamwira.
\v 21 Vakazviunganidza mangwanani ose, umwe neumwe sezvaaidya; kana zuva ropisa zvakanyakatika.
\p
\v 22 Nezuva retanhatu vaiunganidza chingwa vachiita zviyero zviviri, umwe neumwe omeri zvino vakuru vese veungano vakauya kuzoudza Mozisi.
\v 23 Mozisi akati kwavari: Ndizvo zvakataurwa naJehovha: Mangwana izuva rezororo, isabata rakatsaurirwa Jehovha; gochai zvamunoda kugocha, bikai zvamunoda kubika; zvese zvasara muzvivige, muzvichengetere mangwana.
\v 24 Vakazviviga kusvikira mangwana, sezvavakange varairwa naMozisi; zvino izvo hazvina kunhuhwa, nehonye hadzina kuzovamo.
\v 25 Mozisi akati: Chidyai henyu izvozvo nhasi, nokuti nhasi isabata raJehovha. Nhasi hamungazviwani kusango.
\v 26 Munofanira kuzviunganidza mazuva matanhatu; asi zuva rechinomwe isabata; nezuva iroro hakungavi nechinhu.
\p
\v 27 Zvino nezuva rechinomwe vamwe vakabuda kunozviunganidza, asi havana kuwana chinhu.
\v 28 Zvino Jehovha akati kuna Mozisi: Munoramba kuchengeta mirairo yangu nemirau yangu kusvikira rinhiko?
\v 29 Tarirai, Jehovha zvaakakupai sabata, naizvozvo anokupai zvokudya zvamazuva maviri nezuva retanhatu; umwe neumwe wenyu ngaagare kwaagere, kurega kuvapo nomunhu anobuda kwaagere nezuva rechinomwe.
\v 30 Vanhu vakazorora nezuva rechinomwe.
\v 31 Zvino veimba yaIsraeri vakatumidza izvozvo zita rinonzi Mana; chakange chiri chichena setsanga yekorianderi; kunaka kwazvo kwakange kwakafanana nezvingwa zvakabikwa nouchi.
\p
\v 32 Zvino Mozisi akati: Ndiro shoko rakarairwa naJehovha: Omeri izere ngaichengeterwe marudzi enyu, vaone chingwa chandakakugutsai nacho murenje, nguva yandakakubudisai munyika yeEgipita.
\v 33 Zvino Mozisi akati kuna Aroni: Tora hari uisemo omeri izere nemana, uigadzike pamberi paJehovha, kuti ichengeterwe marudzi enyu.
\v 34 Sezvakange zvarairwa Mozisi naJehovha, saizvozvo Aroni akazvigadzika pamberi peChipupuriro, kuti zvichengetwepo.
\v 35 Vana vaIsraeri vakadya mana*makore makumi mana, kudzimara vachisvika panyika yakagarwa navanhu; vakadya mana*kudzimara vachisvika pamiganhu yenyika yeKenani.
\v 36 Zvino omeri chegumi cheefa.

\c 1
\s Jona anotizira kuTashishi
\p
\v 1 Zvino shoko raJehovha rakasvika kuna Jona mwanakomana waAmitai richiti:
\v 2 Simuka uende Ninivhe riya guta guru, unoparidzira uchiripikisa, nokuti uipi hwavo hwakwira pamberi pangu.
\v 3 Asi Jona wakasimuka kutizira kuTashishi kubva pachiso chaJehovha; ndokuburukira kuJopa. Zvino wakawana chikepe chichienda kuTashishi, wakapa mari yacho ndokuburukira machiri kuenda navo kuTashishi kubva pachiso chaJehovha.
\p
\v 4 Asi Jehovha wakakanda mhepo huru pagungwa, dutu remhepo guru ndokuva pagungwa, chikepe chikashumba kuputsika.
\v 5 Zvino vafambisi vechikepe vakatya ndokudanidzira umwe neumwe kuna mwari wake, ndokukandira mugungwa nhumbi dzaiva muchikepe, kuti chireruka pazviri. Asi Jona waiva aburukira kumacheto echikepe ndokurara, ndokurara hope kwazvo.
\v 6 Naizvozvo tenzi wechikepi wakaswedera kwaari, ndokuti kwaari: Unei, haiwa murari? Simuka ugodana kuna Mwari wako, zvimwe mwari uyu angatirangarira, kuti tisaparara.
\p
\v 7 Zvino vakati umwe neumwe kune wekwake: Uyai, zvino ngatikande mujenya, kuti tiziva kuti chakaipa ichi chiri pamusoro pedu nechikonzero chaani. Naizvozvo vakakanda mijenya, mujenya ndokuwira pamusoro paJona.
\v 8 Zvino vakati kwaari: Tiudze hako. Chakaipa ichi chiri pamusoro pedu nechikonzero chaani? Basa rako nderei? Uye unobvepi? Nyika yako ndeipi, Uye uri werudzi rwupi?
\v 9 Iye ndokuti kwavari: Ndiri muHebheru, uye ndinotya Jehovha, Mwari wematenga, iye wakaita gungwa nepakaoma.
\v 10 Ipapo varume vakatya \add ne\add*kutya kukuru, ndokuti kwaari: Chii ichi chawaita? Nokuti varume vakaziva kuti anotiza pachiso chaJehovha, nokuti waiva avaudza.
\p
\v 11 Zvino vakati kwaari: Tichaitei kwauri, kuti gungwa ritinyararire? Nokuti gungwa rakaramba richiva dutu guru remhepo.
\v 12 Iye ndokuti kwavari: Ndisimudzei, mugondikandira mugungwa, ipapo gungwa richakunyararirai; nokuti ndinoziva kuti dutu iri guru rakakuwirai nokuda kwangu.
\v 13 Kunyange zvakadaro varume vakakwasva nesimba vachiidza kudzokera kunyika; asi vakakoniwa, nokuti gungwa rakaramba richinyanya kuvapengera.
\v 14 Naizvozvo vakadana kuna Jehovha, vakati: Tinokunyengeterai, imwi Jehovha, tinokunyengeterai, kuti tirege kuparara nokuda koupenyu hwomunhu uyu, murege kutisundira mhosva yeropa risina mhaka; nokuti imwi Jehovha makaita sezvamakada henyu.
\v 15 Ipapo vakasimudza Jona, vakamukandira mugungwa, gungwa rikanyarara pakupenga kwaro.
\v 16 Ipapo varume vakatya Jehovha kwazvo-kwazvo, vakabaira Jehovha chibairo, nokumupikira mhiko.
\p
\v 17 Jehovha akatuma hove huru kundomedza Jona, Jona akava mudumbu rehove mazuva matatu novusiku vutatu.

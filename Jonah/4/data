\c 4
\s Kugunun'una kwaJona uye nyasha dzaMwari
\p
\v 1 Asi zvakarwadza Jona kwazvo, iye ndokutsamwa.
\v 2 Zvino wakanyengetera kuna Jehovha ndokuti: Jehovha henyu, raiva risiri iro shoko rangu here pandaiva ndiri munyika yekwangu? Naizvozvo ndakakurumidza kutiza kuenda kuTashishi; nokuti ndaiziva kuti muri Mwari ane nyasha, ane tsitsi, anononoka kutsamwa, uye weunyoro ukuru, uye munozvidemba pa\add kuita\add* zvakaipa.
\v 3 Naizvozvo ikozvino Jehovha, torai henyu upenyu hwangu kubva kwandiri, nokuti zviri nani kwandiri kufa pane kurarama.
\p
\v 4 Zvino Jehovha wakati: Waita zvakanaka \add zva\add*watsamwa here?
\p
\v 5 Zvino Jona wakabuda muguta, ndokunogara kurutivi rwemabvazuva rweguta, ndokuzviitira dumba ipapo, ndokugara pasi paro mumumvuri, kusvika aona zvichaitika kuguta.
\v 6 Jehovha Mwari ndokumisa muti, ndokuumeresa kuva pamusoro paJona, kuti uve mumvuri pamusoro pemusoro wake, kumununura pamarwadzo ake, naizvozvo Jona wakafara nemufaro mukuru nekuda kwemuti.
\v 7 Asi Mwari wakagadzirira gonye pakasimuka mangwanani zuva raitevera, iro ndokurova muti zvekuti wakasvava.
\v 8 Zvino zvakaitika zuva parakabuda, kuti Mwari wakagadzirira mhepo ine simba yekumabvazuva, zuva ndokurova pamusoro pemusoro waJona zvekuti wakaziya ndokushumba kuti afe, ndokuti: Zviri nani kwandiri kufa pane kurarama.
\p
\v 9 Zvino Mwari wakati kuna Jona: Waita zvakanaka here kutsamwira muti? Iye ndokuti: Ndaita zvakanaka kuti nditsamwe kusvika parufu pamene.
\v 10 Jehovha ndokuti: Iwe wakava netsitsi nemuti wausina kutamburira, wausina kumeresa, uyo wakavapo neusiku humwe ndokuparara neusiku humwe.
\v 11 Zvino ini handingavi netsitsi neNinivhe here, riya guta guru mune vanhu vanopfuura zvuru zana nemakumi maviri, vasingazivi kuti ruoko rwavo rwerudyi kana ruoko rwavo rweruboshwe nderwupi, uye zvipfuwo zvizhinji?
\c 2
\s Munyengetero waJona
\p
\v 1 Zvino Jona wakanyengetera kuna Jehovha Mwari wake ari mudumbu rehove,
\v 2 ndokuti: Pakutambudzika kwangu, ndakadana kuna Jehovha, zvino wakandipindura, ndiri mudumbu resheori ndakadana, imwi makanzwa inzwi rangu.
\v 3 Nokuti makandikanda muudziku, mumoyo wemakungwa, uye mafashame akandikomberedza, mafungu nemaboporodzi enyu zvakapfuura nepamusoro pangu.
\v 4 Zvino ndakati: Ndadzingwa pamberi pechiso chenyu, zvakadaro ndichatarisazve kutembere yenyu tsvene.
\v 5 Mvura zhinji yakandikomberedza, kusvika pamweya; udziku hwakandikomba, makaraugwe akamonera musoro wangu.
\v 6 Ndakaburukira kunheyo dzemakomo, nyika nezvipfigiso zvayo zvakandikomba nekusingaperi zvakadaro makabvisa upenyu hwangu pagomba, haiwa Jehovha Mwari wangu.
\v 7 Mweya wangu pawakaziya mukati mangu, ndakarangarira Jehovha, munyengetero wangu ndokupinda kwamuri, mutembere yenyu tsvene.
\v 8 Avo vanochengetedza zvisina maturo zvenhema vanosiya nyasha dzavo.
\v 9 Asi ini neinzwi rekuvonga ndichabaira kwamuri, ndicharipira zvandakapikira, ruponeso nderwaJehovha.
\p
\v 10 Zvino Jehovha wakataura kuhove, iyo ndokumurutsira pavhu rakaoma.
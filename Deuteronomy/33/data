\c 33
\s Mozisi anorapafadza marudzi aVaIsraeri
\p
\v 1 Zvino ndiko kuropafadza Mozisi, munhu waMwari, kwaakaropafadza nako vana vaIsraeri, asati afa.
\v 2 Akati: Jehovha wakabva kuSinai, akavabudira achibva kuSeiri; akapenya ari pagomo reParani, akauya achibva pazvuru zvinegumi zvevatsvene; paruoko rwake rwerudyi pakange pano murairo wemoto kwavari.
\v 3 Zvirokwazvo unoda vanhu. Vatsvene vake vese vari paruoko rwenyu; vakagara pasi patsoka dzenyu; umwe neumwe uchagamuchira mashoko enyu.
\v 4 Mozisi wakatiraira murairo, nhaka yeungano yaJakove.
\v 5 Wakange ari mambo paJeshuruni, pakuungana kwevakuru vevanhu, marudzi ese eVaIsraeri pamwe chete.
\v 6 Rubheni ngaararame, arege kufa, asi vanhu vake ngavave vashoma havo.
\p
\v 7 Kuropafadzwa kwaJudha ndiko, akati: Inzwai Jehovha inzwi raJudha, mumusvitse kuvanhu vake; wakavarwira nemaoko ake; imwi muchamubatsira kurwa nevavengi vake.
\p
\v 8 Pamusoro paRevhi wakati: Tumimu yenyu neUrimi yenyu ndezveunodikanwa nemwi, iye wamakaidza paMasa, wamakarwa naye pamvura yeMeribha;
\v 9 iye wakati pamusoro pababa vake namai vake, handina kumuona; nehama dzake haana kudzirangarira, kana kuziva vana vake, nokuti vakateerera shoko renyu, nekuchengeta sungano yenyu.
\v 10 Vachadzidzisa Jakove mitongo yenyu, naIsraeri murairo wenyu; vachaisa zvinonhuhwira pamberi penyu, nezvipo zvinopiswa zvakakwana paaritari dzenyu.
\v 11 Jehovha, ropafadzai simba rake, gamuchirai basa remaoko ake; gurai zviuno zvavanomumukira, nezvevanomuvenga, kuti varege kusimukazve.
\p
\v 12 Pamusoro paBhenjamini wakati: Mudikanwi waJehovha uchagara kwaari akachengetwa; unomufukidza zuva rese, unogara pakati pamafudzi ake.
\p
\v 13 Pamusoro paJosefa wakati: Nyika yake ngairopafadzwe naJehovha, ipiwe zvinhu zvakanakisa zvokudenga, nedova, nemvura inogara makadzika;
\v 14 nezvinhu zvakanakisa zvezvibereko zvezuva, nezvinhu zvakanakisa zvinomedzwa nomwedzi;
\v 15 nezvinhu zvakanaka zvamakomo ekare, nezvinhu zvakanakisa zvezvikomo zvisingaperi,
\v 16 nezvinhu zvakanakisa zvenyika nokuzara kwayo, nomoyo wakanaka waiye wakange agere mugwenzi; kuropafadzwa ngakuuye pamusoro waJosefa, napamusoro pomusoro waiye wakatsaurwa pakati pehama dzake.
\v 17 Umambo hwake idangwe renzombe yake, uye nyanga dzake inyanga dzenyati; nadzo achasundira marudzi pamwe kusvika kumigumo wenyika. Zvino ndivo zvuru gumi zvaEfuremu, uye ndivo zvuru zvaManase.
\p
\v 18 Zvino pana Zebhuruni wakati: Fara Zebhuruni, pakubuda kwako, newe Isaskari, pamatende ako.
\v 19 Vachadanira vanhu kumakomo; ipapo vachapa zvibairo zvekururama. Nokuti vachanwa goho remakungwa, nezvakakosha zvakavigwa mujecha.
\p
\v 20 Zvino pana Gadhi wakati: Ngaaropafadwe anokurisa Gadhi; anogara seshumbakadzi, anobvambura ruoko, kunyange musoro.
\v 21 Wakazvirangarira nezvikurusa; nokuti ipapo mugove wemupi wemurairo unocngetedzwa; uye wakauya nemisoro yevanhu; wakaita kururama kwaJehovha, nemitongo kuna Israeri.
\p
\v 22 Zvina pana Dhani wakati: Dhani imbwanana yeshumba, achakwakuka kubva paBhashani.
\v 23 Zvino pana Nafutari wakati: Nafutari, wakagutswa nenyasha, uye uzere neropafadzo yaJehovha; gara nhaka yekumavirazuva nechamhembe.
\p
\v 24 Zvino pana Asheri wakati: Asheri ngaaropafadzwe apiwe vana; ngaagamuchirwe kuhama dzake, uye ngaanyike tsoka yake mumafuta.
\v 25 Shangu dzako idare nendarira; uye semazuva ako \add richadaro\add* simba rako.
\p
\v 26 Hakuna wakaita saMwari, Jeshuruni, anotasva matenga parubatsiro rwako, nemuchadenga ukuru hwake.
\v 27 Mwari wekusingaperi utiziro, nepasi pane maoko ekusingaperi; anodzinga vavengi pamberi pako, ndokuti: Paradzai.
\v 28 naizvozvo Israeri achagara pakuchengeteka ari ega, ziso raJakove richava panyika yezviyo newaini itsva; nematenga ake achadonhedza dova.
\v 29 Wakaropafadzwa iwe Israeri; ndiani wakafanana newe, rudzi rwakaponeswa naJehovha? Chidzitiro cherubatsiro rwako, naiyw ari munondo weukuru hwako? Zvino vavengi vako vachazviisa pasi, newe uchatsika panzvimbo dzavo dzakakwirira.

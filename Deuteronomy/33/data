\c 33
\s Mozisi anorapafadza marudzi aVaIsraeri
\p
\v 1 Zvino ndiyo ropafadzo Mozisi munhu waMwari yaakaropafadza nayo vana vaIsraeri rufu rwake rwusati \add rwavapo\add*.
\v 2 Ndokuti: Jehovha wakabva kuSinai, ndokusimukira kwavari kubva Seiri; akapenya achibva pagomo reParani, ndokuuya nezvuru gumi zvevatsvene kubva paruoko rwake rwerudyi pakange pane murairo unopfuta kwavari.
\v 3 Hongu, anoda marudzi. Vatsvene vake vese paruoko rwako; naivo vakagara pasi patsoka dzako; umwe neumwe achagamuchira pamashoko enyu.
\v 4 Mozisi wakatiraira murayiro, nhaka yeungano yaJakove.
\v 5 Zvino wakava mambo paJeshuruni, pakaungana misoro yevanhu, pamwe nemarudzi aIsraeri.
\v 6 Rubheni ngaararame arege kufa, nevanakomana vake vave uwandu.
\p
\v 7 Zvino izvi ndezvaJudha, zvino wakati: Inzwa Jehovha inzwi raJudha, umuuise kuvanhu vake; ruoko rwake ngarwumurwire; uye muve mubatsiri pavavengi vake.
\p
\v 8 Zvino pana Revhi wakati: Tumimu yako neUrimi yako ndezve wakatendeka wenyu, wamakaidza paMasa, wamakarwisana pamvura yeMeribha;
\v 9 wakati pamusoro kuna baba vake nekuna mai vake: Handina kumuona; nehama dzake haana kudzirangarira kana kuziva vana vake, nokuti vakacherekedza shoko renyu, nekuchengeta sungano yenyu.
\v 10 Vachadzidzisa Jakove mitongo yenyu, naIsraeri murairo wenyu; vachaisa zvipfungaidzo zvinonhuhwira pamberi pemhuni dzenyu, nechipo chinopiswa chese pamusoro pearitari yenyu.
\v 11 Ropafadzai, Jehovha, simba rake, nebasa remaoko ake gamuchirai; rovai zviuno zvevanomumukira nezvevanomuvenga, kuti vasasimuka.
\p
\v 12 Pana Bhenjamini wakati: Mudikanwi waJehovha achagara kwaari akachengeteka; akamufukidza zuva rese, achagara pakati pemafudzi ake.
\p
\v 13 Zvino pana Josefa wakati: Nyika yake ngairopafadzwe nezvakakosha zvematenga, nedova, nekudzika kuree pazasi;
\v 14 Zvino pane zvakakosha zvezvibereko zvezuva nepane zvakakosha zvezvinobudiswa nemwedzi;
\v 15 nezvikuru zvemakomo ekare, uye nezvinokosha zvepakakwirira pasingaperi,
\v 16 nepane zvakakosha zvenyika nekuzara kwayo, nemoyochena weanogara mugwenzi; ngazviuye pamusoro pemusoro waJosefa, nepamusoro pomusoro waiye wakaparadzaniswa nehama dzake.
\v 17 Mwana wemhongora wemombe dzake, ndihwo umambo hwake; nyanga dzake inyanga dzenyati; nadzo uchabaya ndudzi dzese dzavo, namagumisiro enyika. Ndivo vane zvuru zvamazana zvine gumi zvaEfuremu, ndivo vane zvuru zvaManase.
\p
\v 18 Pamusoro paZebhuruni wakati: Chifara, Zebhuruni, pakubuda kwako, newe Isaskari, pamatende ako.
\v 19 Vachadanira vanhu kumakomo; ipapo vachauya nezvibairo zvokururama. Nokuti vachanwa fuma zhinji yamakungwa, nefuma zhinji yakavanzwa nejecha.
\p
\v 20 Pamusoro paGadhi wakati: Unokurisa Gadhi ngaaropafadzwe; iye unogara seshumbakadzi, unobvambura ruoko, kunyange nomusoro.
\v 21 Wakazvitsaurira mugove wokutanga; nokuti ndipapo pakachengetwa mugove womubati; wakauya navakuru vavanhu; wakaita zvakarurama zvaJehovha, nezvaakatonga pamusoro paIsraeri.
\p
\v 22 Pamusoro paDhani wakati: Dhani ndiye mwana weshumba, unokwakuka achibva Bhashani.
\v 23 Pamusoro paNafutari wakati: Iwe Nafutari, wakaguta nyasha, uzere nokuropafadzwa naJehovha; tora mavirazuva nechamhembe zvive zvako.
\p
\v 24 Pamusoro paAsheri wakati: Asheri ngaaropafadzwe apiwe vana; ngaadikamwe nehama dzake, ngaanyike rutsoka rwake mumafuta.
\v 25 Zvipfigiso zvako zvichava zvamatare nendarira; uye semazuva ako \add ndizvo zvichaita\add* simba rako.
\p
\v 26 Iwe Jeshuruni, hakuna wakafanana naMwari, iye unotasva denga kuti akubatsire, napamusoro pamakore noukuru hwake.
\v 27 Mwari usingaperi ndihwo ugaro hwako, pasi pako kuna maoko asingaperi; iye wakadzinga vavengi pamberi pako, akati: Paradzai.
\v 28 Israeri unogara akachengetwa, tsime raJakove riri rega, panyika yezviyo newaini; denga rake rese rinonisa dova.
\v 29 Israeri, iwe wakaropafadzwa; ndiani wakatodzana newe, rudzi rwakachengetwa naJehovha? Ndiye nhovo inokubatsira, nomunondo waunokudzwa nawo! Vavengi vako vachazviisa pasi pako, newe uchatsika panzvimbo dzavo dzakakwirira.

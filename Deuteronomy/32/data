\c 32
\s Rwiyo rwaMozisi
\p
\v 1 Ipai nzeve \add iwe\add* matenga, zvino ndichataura, uye inzwa \add iwe\add* nyika mashoko emuromo wangu.
\v 2 Dzidziso yangu ichadonha semvura, zvirevo zvangu zvichasina sedova, seguti pabumhudza, uye sekupfunha pamirivo.
\v 3 Nokuti ndichadanidzira zita raJehovha. Mupei ukuru Mwari wedu.
\v 4 \add I\add*dombo, basa rake rakakwana; nokuti nzira dzake dzese dzakarurama. Mwari wechokwadi, asina uipi, wakanaka uye wakarurama.
\v 5 Vakamuitira zvakashata, havasi vana vake, chipomerwa ndechavo; zera rakatsauka uye rakakombama.
\v 6 Munotsiva Jehovha saizvozvo here, haiwa vanhu mapenzi uye vasina kuchenjera. Haasi baba vako vakakutenga here? Wakakuita uye wakakusimbisa.
\p
\v 7 Rangarira mazuva ekare, funga makore emazera mazhinji; bvunza baba vako, zvino vachakuratidza; vatana vako, zvino vachakuudza.
\v 8 Wekumusoro-soro paachapa marudzi nhaka, pakutsaura kwake vanakomana vaAdhamu, wakamisa miganhu yemarudzi zvichienderana neuwandu hwevana vaIsraeri.
\p
\v 9 Nokuti mugove waJehovha vanhu vake; Jakove mujenya wenhaka yake.
\v 10 Wakamuwana munyika yesango, murenje risina chinhu, rinotyisa; wakamukomberedza, nokumutarira, nokumuchengeta semboni yeziso rake.
\v 11 Segondo rinomutsa vana varo, richiengerera pamusoro pavana varo, richitandavadza mapapiro aro, richivagamuchira, richivabereka pamapapiro aro;
\v 12 saizvozvo Jehovha, iye ega, wakamutungamirira, kwakange kusina mwari wokumwe kwaari.
\v 13 Wakamutasvisa panzvimbo dzakakwirira dzenyika, wakadya michero yeminda; wakamusvutidza uchi hunobva padombo, namafuta anobva padombo romusarasara,
\v 14 nomukaka wakafa wemhou, nomukaka wamakwai, pamwe chete namafuta amakwayana, namakondobwe orudzi rwapaBhashani, nembudzi, namafuta etsvo dzekoroni; iwe wakanwa waini yeropa ramazambiringa.
\p
\v 15 Asi Jeshuruni wakazokora, ndokupfura, iwe wakakora, wakava mukobvu, ukava namafuta, zvino iye akarasi a Mwari wakamuita, akazvidza dombo rakamuchengeta.
\v 16 Vakamugodoresa navamwari vokumwe, vakamutsamwisa nezvinonyangadza.
\v 17 Vakabaira mweya yakaipa, yakange isi Mwari, vatsva vakange vachangomuka, zvakange zvisingatyiwi namadzibaba enyu.
\v 18 Dombo, rakakubereka, haurirangariri, wakakanganwa Mwari wakakupona.
\v 19 Jehovha wakazviona, akavarasi a, nokuti wakatsamwiswa navanakomana vake navanasikana vake.
\v 20 Akati: Ndichavavanzira chiso changu, ndinoda kuona kuguma kwavo, kuti kwakadiniko; nokuti ivo rudzi rwakatsauka kwazvo, vana vasina kutendeka chose.
\v 21 Vakamutsa godo rangu nechinhu chisati chiri Mwari; vakanditsamwisa nezvinhu zvavo zvisina maturo; neniwo ndichavagodoresa navasati vari vanhu; ndichavatsamwisa norudzi runopenga.
\v 22 Nokuti moto wakabatidzwa pakutsamwa kwangu, unopisa kusvikira pasi kugomba ravakafa, unoparadza nyika nezvibereko zvayo, unotungidza nheyo dzamakomo.
\v 23 Ndichatutira njodzi pamusoro pavo, ndichapedza miseve yangu ndichivapfura.
\v 24 Vachaonda nenzara, nokuparadzwa nokupisa kukuru, nokuparadzwa kwakaisvoipa; ndichatuma meno ezvikara kwavari, pamwe chete nomuti unouraya wezvinokambaira muguruva.
\v 25 Munondo uchavatorera kunze, nokutyisa mudzimba dzomukati; zvichaparadza jaya nemhandara, mwana unonwa pamwe chete navarume, vachena vhudzi.
\v 26 Ndakati, ndichavaparadzira, ndichagumisa kurangarirwa kwavo pakati pavanhu;
\v 27 dai ndisina kutya kutsamwa kwavavengi, kuti vavengi vavo vasanzwisisa, vakati: Ruoko rwedu ndirwo rwakakunda, haasi Jehovha wakaita izvozvo zvese.
\v 28 Nokuti ivo rudzi rusina mano, hakuna kunzwisisa pakati pavo.
\v 29 Dai vakange vakachenjera, vangadai vakazvinzwisisa, vangadai vakaona kuguma kwavo!
\v 30 Munhu umwe ungadzinga sei vanhu vane chiuru chezana, navanhu vaviri vangatizisa sei vanhu vane zvuru zvine gumi, kana dombo ravo risina kuvatengesa, naJehovha asina kuvaisa mumaoko avo?
\v 31 Nokuti dombo ravo harina kufanana neDombo redu, kunyange vavengi vedu vamene vachitonga.
\v 32 Nokuti muzambiringa wavo wakabva pamuzambiringa weSodhoma, napaminda yeGomora; mazambiringa avo mazambiringa enduru, masumbu awo anovava.
\v 33 Waini yavo uturu hwenyoka, neuturu hunouraya kwazvo hwemhungu.
\v 34 Ko izvi hazvina kuunganidwza kwandiri here? Hazvina kufunhurwa pakati pefuma yangu here?
\v 35 Kutsiva ndokwangu, nokutsividza, panguva yokutedzemuka kwetsoka dzavo; nokuti zuva renjodzi yavo riri pedo, nezvinhu zvichavawira zvichakurumidza kuuya.
\v 36 Nokuti Jehovha ucharuramisira vanhu vake, nokunzwira varanda vake tsitsi, kana achiona kuti simba ravo raenda, uye kuti vapera vese.
\v 37 Zvino iye uchati: Vamwari vavo varipiko, nedombo ravakange vachivimba naro?
\v 38 Ivo vaidya mafuta ezvibairo zvavo, vainwa waini yezvipo zvavo zvinodururwa. Ngavasimuke, vakubatsirei, ngavave utiziro hwenyu.
\v 39 Tarirai zvino, muone kuti ndini iye, hakuno umwe mwari pamwe chete neni; ini ndinouraya, ini ndinoraramisa; ini ndakakuvadza, ini ndinoporesa; hakuna ungarwirwa paruoko rwangu.
\v 40 Nokuti ndinosimudzira ruoko rwangu kudenga, ndichiti: Zvirokwazvo, noupenyu hwangu husingaperi.
\v 41 Kana ndarodza munondo wangu unobwinya, noruoko rwangu rukabata kutonga, ndichatsiva vavengi vangu, nokutsividza vanondivenga.
\v 42 Ndichanyudza miseve yangu muropa, munondo wangu uchadya nyama; neropa ravakaurawa neravakatapwa, neremisoro yavatungamiri vavavengi.
\v 43 Farai, imwi ndudzi, pamwe chete navanhu vake, nokuti uchatsiva ropa ravaranda vake, nokutsividza vavengi vake, nokudzikunura nyika yake navanhu vake.
\p
\v 44 Zvino Mozisi akauya ndokutaura mashoko ese orwiyo urwu vanhu vachizvinzwa, iye naHoshea, mwanakomana waNuni.
\v 45 Mozisi akapedza kutaura mashoko awa ese kuVaIsraeri vese;
\v 46 akati kwavari: Teererai nemoyo yenyu mashoko ese andinokupupurirai nhasi, kuti muraire vana venyu, vagochenjera kuita mashoko ese omurairo uyu.
\v 47 Nokuti hachizi chinhu chisina maturo kwamuri, asi ndihwo upenyu hwenyu; nechinhu ichi muchawedzera mazuva enyu panyika, yamunoyambuka Joridhani kwairi, kuti ive yenyu.
\p
\v 48 Zvino Jehovha wakataura naMozisi nomusi iwoyo, akati:
\v 49 Kwira pagomo iri reAbharimu, kugomo reNebho, riri panyika yaMoabhu, rakatarisana neJeriko, uone nyika yeKenani, yandinopa vana vaIsraeri, ive yavo;
\v 50 ufire pagomo raunokwira ugosanganiswa navanhu vako; sezvakafa Aroni, mukuru wako, pagomo reHori, akasanganiswa navanhu vake;
\v 51 nokuti makaita nemutoo usina kutendeka kwandiri pakati pavana vaIsraeri pamvura yeMeribha paKadheshi murenje reZini; nokuti hamuna kundiita mutsvene pakati pavana vaIsraeri.
\v 52 Nokuti uchaona hako nyika pamberi pako, asi haungapindipo panyika yandinopa vana vaIsraeri.

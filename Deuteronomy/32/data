\c 32
\s Rwiyo rwaMozisi
\p
\v 1 Ipai nzeve \add iwe\add* matenga, zvino ndichataura; uye inzwa \add iwe\add* nyika mashoko emuromo wangu.
\v 2 Dzidziso yangu ichadonha semvura, chirevo changu chichayerera sedova, seguti pabumhudza, uye sekupfunha pamiriwo.
\v 3 Nokuti ndichadanidzira zita raJehovha. Mupei ukuru kuna Mwari wedu.
\v 4 \add I\add*dombo, basa rake rakakwana; nokuti nzira dzake dzese dzakarurama. Mwari wechokwadi, uye asina u;pi, wakanaka uye wakarurama.
\v 5 Vakamuitira zvakashata; havasi vana vake; chipomerwa ndechavo; zera rakatsauka uye rakakombama.
\v 6 Munotsiva Jehovha saizvozvo here, haiwa vanhu mapenzi uye vasina kuchenjera? Haasi baba vako vakakutenga here? Iye wakakuita uye wakakusimbisa.
\p
\v 7 Rangarira mazuva ekare; funga makore emazera mazhinji; bvunza baba vako, zvino vachakuratidza; vatana vako, zvino vachakuudza.
\v 8 Wekumusoro-soro paachapa marudzi nhaka, pakutsaura kwake vanakomana vaAdhamu, wakamisa miganhu yemarudzi zvichienderana neuwandu hwevana vaIsraeri.
\p
\v 9 Nokuti mugove waJehovha vanhu vake; Jakove mujenya wenhaka yake.
\v 10 Wakamuwana munyika renje, nemugwenga risina chinhu rinovovora; wakamutungamirira akamutenderedza; wakamudzidzisa; wakamuchengeta semboni yeziso rake.
\v 11 Segondo rinomutsa dendere raro, richiengerera pamusoro pemanyana aro, richitandavadza mapapiro aro, richimatora, richimabereka pamapapiro aro,
\v 12 Jehovha ega wakamutungamirira, uye kwakange kusina mwari wemarudzi naye.
\v 13 Wakamutasvisa panzvimbo dzakakwirira dzepasi, kuti adye zvibereko zvemunda; uye wakamusvutisa uchi hunobva padombo, nemafuta kubva padombo remusarasara,
\v 14 magada emhou, nemukaka wemakwai, pamwe nemafuta emakwayana, uye emakondobwe erudzi rweBhashani, uye embudzi, pamwe nemafuta etsvo dzegorosi; uye iwe wakanwa waini \add pa\add*ropa rezvibereko zvemuzambiringa.
\p
\v 15 Asi Jeshuruni wakakora ndokukava; iwe wakakora, wakava mukobvu, wakafukidzwa \add nemafuta\add*; zvino iye wakasiya Mwari wakamuita, ndokuzvidza Dombo reruponeso rwake.
\v 16 Vakamugodoresa nezvemarudzi; vakamutsamwisa nezvinyangadzo.
\v 17 Vakabaira kumadhimoni, kwete Mwari, vamwari vavakange vasingazivi, vatsva vakange vachangouya, madzibaba enyu vavasina kutya.
\v 18 Dombo rakakubereka wakarikanganwa, uye wakakanganwa Mwari wakakuumba.
\v 19 Jehovha wakati azviona, wakasema, nekuda kwekutsamwisa kwevanakomana vake nevanasikana vake.
\v 20 Zvino wakati: Ndichavanza chiso changu kwavari, ndichaona mugumo wavo, nokuti rudzi rwakatsauka, vana vasina kutendeka mavari.
\v 21 Vakandimutsa godo nechisiri Mwari; vakanditsamwisa nezvisina maturo zvavo; neni ndichavagodoresa nevasiri vanhu; ndichavatsamwisa nerudzi benzi.
\v 22 Nokuti moto wakabatidzwa pakutsamwa kwangu, uye uchapisa kusvika pagehena repasi-pasi uchapedza pasi nezvibereko zvapo, nekubatidza nheyo dzemakomo.
\v 23 Ndichaunganidza kuipa pamusoro pavo, ndichapedzera miseve yangu pamusoro pavo.
\v 24 Vachapedzwa nenzara, nekupedzwa nekupisa kunopfuta, uye nemharadzo inovava; ndichatumawo mazino ezvikara pamusoro pavo, pamwe neuturu hwezvinokambaira zveguruva.
\v 25 Kunze munondo uchavaita vafirwe, uye kutya mudzimba dzemukati, vari vaviri jaya nemhandara, vanoyanwa pamwe nemurume wevhudzi rakachena.
\v 26 Ndakati: Ndichavaparadzira, ndichaita kurangarirwa kwavo kugume kubva pakati pevanhu;
\v 27 dai ndisina kutya kutsamwa kwemuvengi, zvimwe vadzivisi vavo vangaziva, zvimwe vangati: Ruoko rwedu rwakakwirira, uye Jehovha haasi iye wakaita zvese izvi.
\v 28 Nokuti rudzi rwusina kurairwa, uye hakuna kunzwisisa mavari.
\v 29 Dai vakange vakachenjera vainzwisisa izvi, vanzwisise mugumo wavo!
\v 30 Umwe angadzinga sei churu, nevaviri vangatizisa sei zvuru gumi, kunze kwekuti Dombo ravo ravatengesa, naJehovha avapa \add kwavari\add*?
\v 31 Nokuti dombo ravo harina kuita seDombo redu, kunyange vavengi vedu vatongi.
\v 32 Nokuti muzambiringa wavo ndewemuzambiringa weSodhoma uye weminda yeGomora; mazambiringa avo mazambiringa enduru, ane masumbu anovava.
\v 33 Waini yavo uturu hwebukanana, neuturu hunotyisa hwemhungu.
\v 34 Izvi hazvina kuunganidzwa kwandiri here, zvakasimbiswa pakati pezvakakosha zvangu here?
\v 35 Kutsiva ndekwangu, nekudzosera, panguva yekutedzemuka kwetsoka yavo; nokuti zuva renjodzi yavo riri pedo, nezvinhu zvavakagadzirirwa zvinokurumidza.
\v 36 Nokuti Jehovha achatonga vanhu vake, nekuzvidemba nekuda kwevaranda, paachaona simba raenda, uye kuti vapera vese.
\v 37 Zvino achati: Vamwari vavo varipi, dombo ravakange vachivimba naro?
\v 38 Ivo vaidya mafuta ezvibairo zvavo, nekunwa waini yezvipo zvavo zvinodururwa. Ngavasimuke vakubatsirei vave utiziro hwenyu.
\v 39 Onai zvino, kuti ini ndini iye, uye hakuna umwe mwari pamwe neni; ini ndinouraya uye ini ndinoraramisa; ini ndinorova uye ini ndinoporesa; uye hakuna ungabvuta paruoko rwangu.
\v 40 Nokuti ndinosimudzira ruoko rwangu kumatenga, ndigoti: Ndinorarama nekusingaperi.
\v 41 Kana ndichirodza munondo wangu unobwinya, neruoko rwangu rwakabatirira pakutonga, ndichadzosera tsivo kuvavengi vangu, ndipe mubairo vanondivenga.
\v 42 Ndichadhakisa miseve yangu neropa, uye munondo wangu uchapedza nyama; neropa revakaurawa nerevakatapwa, pakutanga kwetsivo pamusoro pemuvengi.
\v 43 Farai imwi marudzi, vanhu vake, nokuti achatsiva ropa revaranda vake, nekudzosera tsivo kuvavengi vake, uye achaitira nyika yake nevanhu vake chiyananiso.
\p
\v 44 Zvino Mozisi wakauya ndokutaura mashoko ese erwiyo urwu munzeve dzevanhu, iye naHoshea, mwanakomana waNuni.
\v 45 Zvino Mozisi wakaguma kutaura mashoko awa ese kuna Israeri wese;
\v 46 ndokuti kwavari: Isai moyo wenyu kumashoko ese andinopupura pakati penyu nhasi, amucharaira vana venyu kuchengetedza kuita mashoko ese emurairo uyu.
\v 47 Nokuti hachisi chinhu chisina maturo kwamuri, nokuti upenyu hwenyu; uye kubudikidza nechinhu ichi mucharebesa mazuva panyika kwamunoyambuka Joridhani kuenda kwairi kunoigara nhaka.
\p
\v 48 Zvino Jehovha wakataura kuna Mozisi nezuva iroro achiti:
\v 49 Kwira mugomo iri Abharimu, gomo reNebho riri panyika yaMoabhu pakatarisana neJeriko ugoona nyika yeKenani yandinopa kuvana vaIsraeri kugara nhaka;
\v 50 ugofira pagomo kwaunokwira kwariri ugounganidzwa kuvanhu vako; seAroni mukoma wako wakafira mugomo reHori ndokusanganiswa nevanhu vake;
\v 51 nokuti makapesana neni pakati pevana vaIsraeri pamvura yeMeribha-Kadheshi murenje reZini; nokuti hamuna kundiita mutsvene pakati pevana vaIsraeri.
\v 52 Nokuti uchaona nyika pamberi pako, asi haungapindipo panyika yandinopa vana vaIsraeri.
\c 1
\s Mozisi anorondedzera zvakaitika pakufamba kweVaIsraeri
\p
\v 1 Awa mashoko akataura naMozisi kuVaIsraeri vese mhiri kwaJoridhani murenje, mubani mhiri pakatarisana nesufi, pakati peParani neTofera neRabhani neHazeroti neDhizahabhi.
\v 2 Pane mazuva gumi nerimwe kubva paHorebhu, nzira yegomo reSeiri kusvika paKadheshi-bharinea.
\v 3 Zvino zvakaitika mugore remakumi mana, mumwedzi wegumi nemumwe, nerekutanga remwedzi, Mozisi wakataura nevana vaIsraeri zvichienderana nezvese Jehovha zvaakange amupa kuva murairo kwavari;
\v 4 shure kwekurova Sihoni mambo weVaAmori wakange agere Heshibhoni, naOgi mambo weBhashani wakange agere paAshitaroti paEdhirei,
\v 5 Nechekuno kwajoridhani munyika yeMoabhu, wakatanga Mozisi kududzira murairo achiti:
\v 6 Jehovha Mwari wedu wakataura nesu muHorebhu achiti: Magara nguva yakakwana mugomo iri.
\v 7 Dzokai mubve muende kugomo reVaAmori nekwese kwakavakidzana navo, mubani, muzvikomo, nemumupata, nekuchamhembe, nekumahombekombe egungwa, kunyika yeVaKenani, nekuRebhanoni, kusvika kurwizi rukuru, rwizi Furati.
\v 8 Onai, ndaisa nyika pamberi penyu; pindai, mudye nhaka yenyika Jehovha yaakapikira madzibaba enyu, Abhurahama, naIsaka, naJakove, kuvapa iyo nembeu yavo shure kwavo.
\p
\v 9 Naizvozvo kwamuri nguva ino ndichiti: Handigoni kukutakurai ndiri ndega;
\v 10 Jehovha Mwari wenyu wakakuwanzai; zvino tarirai, nhasi mava senyeredzi dzekudenga pakuwanda.
\v 11 Jehovha Mwari wemadzibaba enyu ngaawedzere kwamuri, sezvamakaita, kakapetwa kane churu, akuropafadzei sekutaura kwake kwamuri.
\v 12 Ndiri ndega ndingatakura sei kurema kwenyu nemutoro wenyu nenharo dzenyu?
\v 13 Zvitsaurirei varume vakachenjera, vanonzwisisa, uye vanozikanwa kumarudzi enyu, ndivaise vave misoro yenyu.
\v 14 Zvino makandipindura mukati: Shoko ramataura rakanaka kuriita.
\v 15 Zvino ndakatora misoro yenyu, varume vakachenjera, vanozikanwa, ndikavaisa vakava misoro pamusoro penyu, vakuru vezvuru, nevakuru vemazana, nevakuru vemakumi mashanu, nevakuru vemakumi, navabati vemarudzi enyu.
\v 16 Zvino ndakaraira vatongi venyu nenguva iyo ndichiti: Inzwai z\add viri\add* pakati pehama dzenyu, mutonge zvakarurama pakati pemunhu nehama yake, nemutorwa ari kwaari.
\v 17 Musatarira zviso pakutonga, inzwai mudiki semukuru; musatya chiso chemunhu; nokuti kutonga ndekwaMwari; uye nyaya inorema kwamuri muchaiuisa kwandiri, zvino ndichainzwa.
\v 18 Zvino nenguva iyo ndakakurairai zvinhu zvese zvamunofanira kuita.
\p
\v 19 Zvino takabva paHorebhu, takafamba murenje iro rese guru rinotyisa, ramakaona nenzira yegomo reVaAmori, sezvakatiraira Jehovha Mwari wedu; ndokusvika paKadheshi-bharinea.
\v 20 Zvino ndakati kwamuri: Masvika pagomo reVaAmori, ratichapiwa naJehovha Mwari wedu.
\v 21 Tarirai, Jehovha Mwari wenyu wakaisa nyika iyo pamberi penyu; kwirai mugare nhaka yayo, sekutaura kwaJehovha Mwari wemadzibaba enyu kwamuri; musatya kana kuvhunduka.
\v 22 Zvino makaswedera kwandiri mese mukati: Ngatitume varume mberi kwedu kuti vatisherere nyika, vagodzosa shoko kwatiri, nzira yatichakwira nayo, nemaguta atichapinda kwaari.
\v 23 Shoko iro rakandifadza; ndikatsaura varume vane gumi navaviri pakati penyu, murume umwe kurudzi rumwe norumwe.
\v 24 Ivo vakaenda vakakwira mugomo, vakasvika mumupata weEshikori, vakaishora.
\v 25 Vakatora mimwe michero yenyika mumaoko avo, vakaburukira kwatiri nayo, vakadzoka neshoko kwatiri, vakati: Inyika yakanaka, yatinopiwa naJehovha Mwari wedu.
\v 26 Asi makaramba kukwira, mukamukira kuraira kwaJehovha Mwari wenyu;
\v 27 mukanyunyuta mumatende enyu, mukati, Jehovha wakativenga, saka wakatibudisa munyika yeEgipita, kuti atiise mumaoko aVaAmori, kuti atiparadze.
\v 28 Zvino tichaendepiko? Hama dzedu dzanyawusa moyo yedu, dzichiti: Vanhu avo vanotikunda nokukura nokureba; maguta makuru, akakombwa namasvingo anosvika kudenga; uye, takaonako vana vaEnaki.
\v 29 Ipapo ini ndakati kwamuri: Musavhunduka henyu, kana kuvatya.
\v 30 Jehovha Mwari wenyu unokutungamirirai, iye uchakurwirai, sezvaakakuitirai zvese paEgipita pamberi penyu,
\v 31 nomurenje pamakaona muberekero wamakaberekwa nawo naJehovha Mwari wenyu, somunhu unobereka mwana wake; panzira dzenyu dzese dzamakafamba nadzo, kudzimara muchisvika panzvimbo iyi.
\v 32 Asi pachinhu ichi hamuna kutenda Jehovha Mwari wenyu;
\v 33 iye wakakutungamirirai panzira, kuti akutsvakirei pamungadzika matende enyu, nomoto usiku, kuti akuratidzei nzira yamunofanira kufamba nayo, uye negore masikati.
\v 34 Zvino Jehovha akanzwa inzwi ramashoko enyu, akatsamwa, akapika, achiti:
\v 35 Zvirokwazvo, hakungavi neumwe wavanhu ava, vorudzi urwu rwakaipa, uchaona nyika yakanaka, yandakapika ndichiti ndichaipa madzibaba enyu,
\v 36 asi Karebhu, mwanakomana waJefune, ndiye uchaiona; ndichamupa iye navana vake nyika yaakatsika, nokuti iye wakatevera Jehovha nomoyo wese.
\v 37 Jehovha akanditsamwira neniwo nokuda kwenyu, akati: Newewo haungapindi ikoko;
\v 38 Joshua mwanakomana waNuni, umire pamberi pako, ndiye uchapinda ikoko; umusimbise, nokuti ndiye uchagarisa VaIsraeri nhaka yavo.
\v 39 Vana venyu vadiki, vamakati vachatapwa, navana venyu vasingazivi nhasi zvakanaka nezvakaipa, ndivo vachapinda ikoko; ndichavapa iyo, ive yavo.
\v 40 Asi kana murimwi, dzokai mufambe murenje nenzira yokuGungwa dzvuku.
\v 41 Zvino imwi mukapindura, mukati kwandiri: Takatadzira Jehovha, tichakwira hedu tindorwa, zvese sezvatakarairwa naJehovha Mwari wedu. Mukashonga umwe neumwe nhumbi dzake dzokurwa nadzo, mukada kukwira mugomo.
\v 42 Zvino Jehovha akati kwandiri: Uti kwavari: Musakwira kana kurwa, nokuti ini handizi pakati penyu; kuti murege kukundwa pamberi pavavengi venyu.
\v 43 Naizvozvo ndakataura nemi, asi makaramba kunditeerera; asi makamukira murairo waJehovha, mukaita manyawi, mukakwira mugomo.
\v 44 Zvino VaAmori vakange vagere mugomo iro, vakabuda kuzorwa nemi, vakakudzingai, sezvinoita nyuchi, vakakuparadzai kusvikira paHorima.
\v 45 Ipapo makadzoka, mukachema pamberi paJehovha, asi Jehovha haana kuteerera inzwi renyu, kana kurerekera nzeve dzake.
\v 46 Naizvozvo makagara paKadheshi mazuva mazhinji, nguva yamakagarapo.

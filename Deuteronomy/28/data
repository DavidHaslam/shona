\c 28
\s Kuropafadzwa nekutukwa
\p
\v 1 Zvino zvichaitika kana uchiteerera kwazvo kuinzwi raJehovha Mwari wako, kuchenjera nekuita mirairo yake yese yandinokuraira nhasi, Jehovha Mwari wako kuti akusimudzira pamusoro pemarudzi ese enyika.
\v 2 Zvino maropafadzo awa ese achauya pamusoro pako agopfuura, kana uchiteerera inzwi raJehovha Mwari wako.
\p
\v 3 Ucharopafadzwa muguta, uye ucharopafadzwa mumunda.
\p
\v 4 Chicharopafadzwa chibereko chedumbu rako, nechibereko chevhu rako, nemhuru yezvipfuwo zvako, nemhuru yemombe dzako, nemakwayana emakwai ako.
\p
\v 5 Kucharopafadzwa dengu rako, nemudziyo wako wekukanyira chingwa.
\p
\v 6 Ucharopafadzwa pakupinda kwako, uye ucharopafadzwa pakubuda kwako.
\p
\v 7 Jehovha achaita vavengi vako vanokupandukira varohwe pamberi pechiso chako; vachabuda kupokana newe nenzira imwe, ndokutiza pamberi pako nenzira nomwe.
\p
\v 8 Jehovha acharaira ropafadzo newe, pamatura ako, nepazvese zvaunoisa ruoko rwako pazviri; uye achakuropafadza panyika Jehovha Mwari wako yaanokupa.
\p
\v 9 Jehovha achasimbisa iwe kwaari kuva rudzi rutsvene, sezvaakapika kwauri, kana uchichengeta mirairo yaJehovha Mwari wako, nekufamba munzira dzake.
\v 10 Nevanhu vese venyika vachaona kuti zita raJehovha rinodaidzwa pamusoro pako, vagokutya.
\v 11 Zvino Jehovha achakupamidzira zvakanaka pachibereko chechizvaro chako, nepachibereko chezvipfuwo zvako, nepachibereko chevhu rako, panyika Jehovha yaakapikira madzibaba ako kukupa.
\v 12 Jehovha uchakuzarurira zvinokosha zvake zvakanaka, matenga, kukupa mvura panyika yako nenguva yayo, nekuropafadza basa rese reruoko rwako; zvino uchakweretesa kumarudzi mazhinji, asi iwe haungakwereti.
\v 13 Zvino Jehovha uchakuita musoro, uye kwete muswe; uye uchava pamusoro chete, uye haungavi pasi; kana uchiteerera mirairo yaJehovha Mwari wako, yandinokuraira nhasi kuichengetedza nekuiita;
\v 14 uye usingatsauki pane rimwe remashoko andinokurairai nhasi, \add ku\add*rudyi kana \add ku\add*ruboshwe, kutevera vamwe vamwari kuvashumira.
\p
\v 15 Asi zvichaitika kana usingateereri kuinzwi raJehovha Mwari wako kuchengetedza kuita mirairo yake yese nezvimiso zvake zvandinokuraira nhasi, kuti kutukwa uku kwese kuchauya pamusoro pako zvikakuwana.
\p
\v 16 Uchatukwa muguta, uye uchatukwa mumunda.
\p
\v 17 Kuchatukwa dengu rako nemudziyo wako wekukanyira chingwa.
\p
\v 18 Kuchatukwa chibereko chechizvaro chako, nechibereko chevhu rako, chibereko chemombe dzako, nemakwayana emakwai ako.
\p
\v 19 Uchatukwa pakupinda kwako, uye uchatukwa pakubuda kwako.
\p
\v 20 Jehovha achatuma pamusoro pako kutukwa, dambudziko nekutsiura, pane chese chaunoisa ruoko rwako pachiri kuchiita, kusvika watsakatiswa uye kusvika waparara nekukurumidza, nekuda kwekuipa kwezviito zvako zvawakandisiya nazvo.
\v 21 Jehovha achanamatidza pauri denda, kusvika akupedza kubva panyika kwaunoendako kuigara nhaka.
\v 22 Jehovha achakurova nechifo chinowonza uye nefivhiri uye nekuzvimba uye nekupisa kukurusa uye nemunondo uye nekudhuuka uye nekuvhuta; zvino zvichakuteverera kusvikira waparara.
\v 23 Zvino matenga ako ari pamusoro pemusoro wako achava ndarira, nenyika iri pasi pako dare.
\v 24 Jehovha achaita mvura yenyika yako ive bukuta neguruva; zvichiburukira pamusoro pako kubva kumatenga kusvika waparadzwa.
\v 25 Jehovha achaita urohwe pamberi pevavengi vako; uchavabudira nenzira imwe, ugotiza nenzira nomwe pamberi pavo; uye uchava chinhu chinotyisa kuumambo hwese hwenyika.
\v 26 Chitunha chako chichava chekudya kushiri dzese dzematenga nekuzvikara zvenyika; uye hakungavi neano\add zvi\add*tyityidzira.
\v 27 Jehovha uchakurova nemamota eEgipita, uye nemaronda, uye nemhizi, uye nekufunuka, zvicharamba kupora.
\v 28 Jehovha uchakurova neupengo uye neupofu uye nekuvhiringidzika kwemoyo.
\v 29 Zvino uchatsvangadzira masikati sebofu rinotsvangadzira murima, uye haungabudiriri panzira dzako; zvino uchadzvinyirirwa chete uye kupambiwa mazuva ese; zvino hakungavi nemunhu anokurwira.
\v 30 Uchanyenga mukadzi, asi umwe murume acharara naye; uchavaka imba, asi haungagarimo; uchasima munda wemizambiringa, asi haungaunganidzi michero yawo.
\v 31 Nzombe yako ichabayiwa pamberi pemeso ako, ukasadya pairi; mbongoro yako ichitorwa nechisimba pamberi pechiso chako, uye haingadzoswi kwauri; makwai ako achapiwa vavengi vako, uye haungawani anokuponesa.
\v 32 Vanakomana vako nevanasikana vako vachapiwa kune rumwe rudzi; uye meso ako achatarira nekuvademba zuva rese, asi hakungavi nesimba paruoko rwako.
\v 33 Chibereko chevhu rako, nebasa rako rese zvichadyiwa nerudzi rwausingazivi; uchadzvinyirirwa chete ugotswanyiwa mazuva ese;
\v 34 kusvika wapenga nekuda kwekuona kwemeso ako kwauchaona.
\v 35 Jehovha uchakurova pamabvi ako nepamakumbo ako nemota rakaipa risingarapiki kubva pasi petsoka yako kusvika pamusoro pemusoro wako.
\v 36 Jehovha uchakuisa iwe namambo wako wauchaisa pamusoro pako kurudzi rwausingazivi iwe nemadzibaba ako, uye uchashumirako vamwe vamwari, matanda nemabwe.
\v 37 Iwe uchaitwa chityiso, tsumo uye chiseko pakati pemarudzi ese kwauchaiswa naJehovha.
\v 38 Uchatakurira mbeu zhinji kumunda, asi uchaunganidza zvishoma, nokuti mhashu dzichazvipedza.
\v 39 Uchasima minda yemizambiringa nekuishanda, asi haunganwi waini, kana kuunganidza \add chinhu\add*; nokuti achadyiwa nemakonye.
\v 40 Uchava nemiti yemiorivhi pamiganhu yako yese, asi haungazori mafuta, nokuti miorivhi yako ichazuka.
\v 41 Uchabereka vanakomana nevanasikana, asi havangavi vako, nokuti vachaenda muutapwa.
\v 42 Miti yako yese nechibereko chevhu rako zvichava zvemhashu.
\v 43 Mutorwa ari pakati pako achakwirira kupfuura iwe kumusoro-soro; iwe uchaburukira pasi-pasi.
\v 44 Iye achakukweretesa, asi iwe haungamukweretesi; iye achava musoro, iwe uchava muswe.
\v 45 Zvino kutukwa uku kwese kuchava pamusoro pako uye kuchakuteverera ndokukuwana kusvika waparadzwa; nokuti hauna kuteerera kuinzwi raJehovha Mwari wako, kuchengeta mirairo yake nezvimiso zvake zvaakuraira.
\v 46 Zvino zvichava pamusoro pako kuva chiratidzo nekuva chishamiso, uye pamusoro pembeu yako kusvika rinhi narinhi;
\v 47 nokuti hauna kushumira Jehovha Mwari wako nemufaro, uye nekufara kwemoyo, nekuda kwekuwanda kwezvese.
\v 48 Naizvozvo uchashandira vavengi vako, Jehovha vaachatumira kurwisana newe, panzara nepanyota nepakushama nepakushaiwa kwese; zvino achaisa joko redare pamutsipa wako kusvika akuparadza.
\v 49 Jehovha achakumutsira rudzi rwunobva kure, kubva kumugumo wenyika, sekubhururuka kwegondo, rudzi rurimi rwarwo rwausina ku\add mbo\add*nzwa;
\v 50 rudzi rwune chiso chinotyisa, rwusingagamuchiri chiso chemutana, uye rwusinga nzwiri tsitsi vadiki.
\v 51 Rwuchadya chibereko chezvipfuwo zvako uye chibereko chenyika yako kusvika waparadzwa, rwusingakusiiri zviyo, waini kana mafuta, chibereko chemombe dzako, kana makwayana emakwai ako kusvika rwakuparadza.
\v 52 Zvino rwuchakukomba pamasuwo ako ese kusvika masvingo ako marefu uye akakombwa akoromoka aunovimba nawo munyika yako yese, rwuchakukomba pamasuwo ako ese panyika yako yese Jehovha Mwari wako yaakakupa.
\v 53 Zvino uchadya chibereko chemuviri wako, nyama yevanakomana vako neyevanasikana vako Jehovha Mwari wako vaakakupa, pakukombwa nepakumbandidzirwa, vavengi vako vachakudzvinyirira.
\v 54 Murume munyoro pakati pako uye wakareruka kwazvo ziso rake richava rakaipa kuhama yake nekumukadzi wechipfuva chake uye kuvakasara vevana vake vaachasiya;
\v 55 kuti isapa kune upi neupi wavo zvenyama yevana vayo vaichadya, nokuti haasarirwi nechinhu pakukombwa nepakumbandidzirwa pauchambandidzirwa nevavengi vako pamasuwo ako ese.
\v 56 Mukadzi munyoro uye wakareruka pakati pako asina kuedza kuisa pasi petsoka yake pavhu nekuda kwekureruka nekunyorova maziso ake achava akaipa kumurume wechifuva chake nekumwanakomana wake nekumwanasikana wake;
\v 57 nekumbeu yake inobuda kubva pakati petsoka dzake nekuvana vake vaachabereka; nokuti achadya pakavanda nekuda kwekushaiwa zvese, pakukombwa nepakumbandidzirwa nevavengi vako pamasuwo ako.
\p
\v 58 Kana usingachengetedzi kuita mashoko ese emurairo uyu akanyorwa mubhuku iri, kutya zita iri rine rumbidzo uye rinotyisa: JEHOVHA MWARI WAKO.
\v 59 Ipapo Jehovha uchaita matambudziko ako ashamise, uye matambudziko embeu yako \add ave \add*matambudziko makuru neanoenderera mberi, neurwere hunorwadza uye hunoenderera mberi.
\v 60 Uye achauisazve pamusoro pako zvirwere zvese zveEgipita zvawakange uchitya kuti zvikunamatire.
\v 61 Nechirwere chipi nechipi uye dambudziko ripi neripi zvisina kunyorwa mubhuku remurairo uyu, Jehovha achazvikwidza pamusoro pako kusvika waparadzwa.
\v 62 Zvino muchasara mune vanhu vashoma, mai\add mbo\add*va senyeredzi dzematenga pakuwanda; nokuti hauna kuteerera inzwi raJehovha Mwari wako.
\v 63 Zvino zvichaitika Jehovha sezvaakakufarira kukuitira zvakanaka, nekukuwanza, saizvozvo Jehovha achakufarira kukuparadza nekukupedza, uchadzurwa panyika kwaunoenda kuigara nhaka.
\v 64 Zvino Jehovha uchakuparadzira pakati pemarudzi ese kubva kumugumo umwe wenyika kusvikawo kune umwe, uye ikoko uchashumira vamwe vamwari iwe nemadzibaba ako vamusina kuziva, matanda nemabwe.
\v 65 Zvino pakati pemarudzi awa haungawani zororo, nepasi petsoka yako hapangavi nenzvimbo yekuzorora; asi Jehovha achakupapo moyo unobvunda nekuremberera kwemaziso nekusuruvara kwemweya;
\v 66 upenyu hwako hucharembera pakuvhunduka pamberi pako, uye uchatya usiku nesikati, uye haungavi nechivimbo cheupenyu hwako.
\v 67 Mangwanani uchati: Dai aiva madekwani! Uye madekwani uchati: Dai aiva mangwanani! Nekuda kwekutya kwemoyo wako, kwauchatya uye nekuda kwekuona kwako kwauchaona.
\v 68 Zvino Jehovha achakuuisazve kuEgipita nezvikepe nenzira yandakati kwauri: Hauchazoionizve; zvino ipapo muchazvitengesa kuvavengi venyu muve nhapwa dzechirume nenhapwa dzechikadzi, asi hakuna munhu achakutengai.
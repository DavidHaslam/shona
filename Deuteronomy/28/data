\c 28
\s Kutukwa nekuropafadzwa
\p
\v 1 Zvino zvichaitika kana uchiteerera kwazvo kuinzwi raJehovha Mwari wako, kuchenjera nekuita mirairo yake yese yandinokuraira nhasi, Jehovha Mwari wako achamisa pamusoro, pamusoro pemarudzi ese ari panyika.
\v 2 Zvino maropafadzo awa ese achava pamusoro pako zvigokuwana, kana uchiteerera inzwi raJehovha Mwari wako.
\p
\v 3 Ucharopafadzwa muguta, uye ucharopafadzwa mumunda.
\p
\v 4 Chicharopafadzwa chibereko chemuviri wako, nechibereko chevhu rako, nechibereko chezvipfuwo zvako, nechibereko chemombe dzako, nemakwayana emakwai ako.
\p
\v 5 Kucharopafadzwa dengu rako, nemudziyo wako wekukanyira chingwa.
\p
\v 6 Ucharopafadzwa pakupinda kwako, uye ucharopafadzwa pakubuda kwako.
\p
\v 7 Jehovha achaita vavengi vako vanokupandukira varohwe pamberi pechiso chako; vachabuda kukurwisa nenzira imwe, ndokutiza pamberi pako nenzira nomwe.
\p
\v 8 Jehovha acharaira ropafadzo pamusoro pako pamatura ako, nepazvese zvaunoisa ruoko rwako pazviri; uye achakuropafadza panyika Jehovha Mwari wako yaanokupa.
\p
\v 9 Jehovha achasimbisa iwe kuva rudzi rutsvene, sezvaakapika kwauri; kana uchichengeta mirairo yaJehovha Mwari wako, nekufamba munzira dzake.
\v 10 Nevanhu vese venyika vachaona kuti zita raJehovha rinodaidzwa pamusoro pako vagokutya.
\v 11 Zvino Jehovha achakuwanzira zvakanaka pachibereko chechizvaro chakocdfddfddddddddddd, nechibereko chezvipfuwo zvako, nepachibereko chevhu rako, panyika Jehovha yaakapikira madzibaba ako kukupa.
\v 12 Jehovha uchakuzarurira zvinokosha zvake zvakanaka, matenga kukupa mvura panyika yako nenguva yayo; nekuropafadza basa rese remaoko ako; zvino uchakweretesa kumarudzi mazhinji asi iwe haungakwereti.
\v 13 Zvino Jehovha uchakuita musoro, uye kwete muswe; uye uchava pamusoro chete, uye haungavi pasi; kana uchiteerera mirairo yaJehovha Mwari wako, yandinokuraira nhasi kuichengetedza nekuiita;
\v 14 uye usingatsauki pane rimwe remashoko andinokuraira nhasi, \add ku\add*rudyi kana \add ku\add*ruboshwe, kutevera vamwe vamwari kuvashumira.
\p
\v 15 Asi zvichaitika kana usingateereri kuinzwi raJehovha Mwari wako kuchengetedza kuita mirairo yake yese, nezvimiso zvake zvandinokuraira nhasi; kuti kutukwa uku kwese kuchauya pamusoro pako zvikakuwana.
\p
\v 16 Uchatukwa muguta, uye uchatukwa mumunda.
\p
\v 17 Kuchatukwa dengu rako nemudziyo wako wekukanyira chingwa.
\p
\v 18 Kuchatukwa chibereko chechizvaro chako, nechibereko chevhu rako, nechibereko chemombe dzako, nemakwayana emakwai ako.
\p
\v 19 Uchatukwa pakupinda kwako, uchatukwa pakubuda kwako.
\p
\v 20 Jehovha achatuma pamusoro pako kutukwa, dambudziko nekutsiura pane chese chaunoisa ruoko rwako pachiri kuchiita, kusvika watsakatiswa uye kusvika waparara nekukurumidza, nekuda kwekuipa kwezviito zvako, zvawakandisiya nazvo.
\v 21 Jehovha achanamatidza pauri denda, kusvika akupedza kubva panyika yaunoenda kuigara nhaka.
\v 22 Jehovha achakurova nechifo chinowonza uye nefivhiri uye nekuzvimba muviri uye nekupisa kukurusa uye nemunondo uye nekudhuuka uye nekuvhuta; zvino zvichakuteverera kusvikira waparara.
\v 23 Zvino matenga ako ari pamusoro pemusoro wako achava ndarira, nenyika iri pasi pako dare.
\v 24 Jehovha achaita mvura yenyika yako ive bukuta neguruva; zvichiburukira pamusoro pako kubva kumatenga kusvika waparadzwa.
\v 25 Jehovha achaita urohwe pamberi pevavengi vako, uchavabudira nenzira imwe, ugotiza nenzira nomwe pamberi pavo, uye uchava chinhu chinotyisa kuumambo hwese hwenyika.
\v 26 Chitunha chako chichava chekudya kushiri dzese dzematenga nekuzvikara zvenyika, uye hakungavi neano\add zvi\add*tyityidzira.
\v 27 Jehovha uchakurova nemamota eEgipita, nemaronda, nemhizi, nekufunuka, zvicharamba kupora.
\v 28 Jehovha uchakurova neupengo, uye neupofu, uye nekuvhiringidzika kwemoyo.
\v 29 Zvino uchatsvangadzira masikati sebofu rinotsvangadzira murima, uye haungabudiriri panzira dzako, zvino uchadzvinyirirwa chete uye kupambiwa mazuva ese, zvino hakungavi nemunhu anokurwira.
\v 30 Uchanyenga mukadzi, asi umwe murume acharara naye; uchavaka imba, asi haungagarimo; uchasima munda wemizambiringa, asi haungaunganidzi michero yawo.
\v 31 Nzombe yako ichabayiwa pamberi pemeso ako ukasadya pairi, mbongoro yako ichitorwa kwauri nechisimba pamberi pechiso chako uye haingadzoswi kwauri; makwai ako achapiwa vavengi vako, haungawani anokuponesa.
\v 32 Vanakomana vako nevanasikana vako vachapiwa kune rumwe rudzi; uye meso ako achatarira nekuvademba zuva rese, asi hakungavi nesimba paruoko rwako.
\v 33 Chibereko chevhu rako, nebasa rako rese zvichadyiwazvidya nerudzi rwausingazivi; uchadzvinyirirwa chete ugotswanyiwa mazuva ese,
\v 34 kusvika wapenga nekuda kwekuona kwemeso ako kwauchaona.
\v 35 Jehovha uchakurova pamabvi ako nepamakumbo ako nemota rakaipa risingarapiki kubva pasi petsoka yako kusvika pamusoro pemusoro wako.
\v 36 Jehovha uchakuisa iwe namambo wako wauchaisa pamusoro pako kurudzi rwausingazivi iwe nemadzibaba ako, uye uchashumirako vamwe vamwari, matanda nemabwe.
\v 37 Iwe uchaitwa chityiso, tsumo uye chiseko pakati pemarudzi ese kwauchaiswa naJehovha.
\v 38 Uchatakurira mbeu zhinji kumunda, asi uchaunganidza zvishoma, nokuti mhashu dzichazvipedza.
\v 39 Uchasima minda yemizambiringa nekuishanda, asi haungamwi waini, kana kuunganidza \add chinhu\add*; nokuti achadyiwa nemakonye.
\v 40 Uchava nemiti yemiorivhi pamiganhu yako yese, asi haungazori mafuta, nokuti miorivhi yako ichazuka.
\v 41 Uchabereka vanakomana navanasikana, asi havangavi vako, nokuti vachatapwa.
\v 42 Miti yako yese nezvibereko zvevhu rako zvichadyiwa nemhashu.
\v 43 Mutorwa ugere pakati pako ucharamba achikwirira kupfuura iwe; iwe ucharamba uchiderera.
\v 44 Iye uchakupa chikwereti, asi iwe haungamupi chikwereti; iye uchava musoro, iwe uchava muswe.
\v 45 Kutukwa uku kwese kuchaitika kwauri, nokukutevera, nokukubata, kusvikira waparadzwa; nokuti hauna kuteerera inzwi raJehovha Mwari wako, nokuchengeta mirairo yake nezvaakatema, zvaakakuraira.
\v 46 Zvichava pamusoro pako napamusoro pavana vako, zvive zviratidzo nezvishamiso nokusingaperi;
\v 47 nokuti hauna kushumira Jehovha Mwari wako nomufaro, nomoyo unofara, nokuda kokuwanda kwezvese.
\v 48 Naizvozvo uchafanira kubatira vavengi vako, vauchatumirwa naJehovha kuti urwe navo, uchinzwa nzara nenyota, uchishaiwa zvokupfeka nezvese izvi; iye uchaisa joko redare pamutsipa wako, kusvikira akuparadza.
\v 49 Jehovha achauisa rudzi runobva kure kuzorwa newe, runobva kumagumisiro enyika, segondo rinobhururuka, rudzi rwausinganzwisisi rurimi rwarwo;
\v 50 rudzi rune hasha, rusingarangariri vatana, kana kunzwira majaya tsitsi.
\v 51 Vachadya zvibereko zvemombe dzako, nezvibereko zvevhu rako, kusvikira waparadzwa; havangakusiiri zviyo, kana waini, kana mafuta, kana zvakaberekwa nemhou dzako, kana makwayana amakwai ako, kusvikira waparadzwa navo.
\v 52 Vachakukomba pamasuwo ako ese, kusvikira masvingo ako marefu ane simba awa ese, awakatenda munyika yako yese; vachakukomba pamasuwo ako ese panyika yako yese, yawakapiwa naJehovha Mwari wako.
\v 53 Uchadya zvibereko zvomuviri wako, nyama yavanakomana vako navanasikana vako, vawakapiwa naJehovha Mwari wako, kana wokombwa nokumanikidzwa navavengi vako.
\v 54 Murume unoundere nounounengwe kwazvo pakati pako uchava nomufungo wakaipa kuhama yake, nokumukadzi wake waanoda, nokuvana vake vaanenge asarirwa navo;
\v 55 haangapi umwe wavo nyama yavana vake vaachadya, nokuti iye haangavi nechaakasarirwa nacho, kana wokombwa nokumanikidzwa navavengi vako pamasuwo ako ese.
\v 56 Mukadzi unoundere nounounengwe pakati pako, wakange asingadi kutsika pasi norutsoka rwake nokuda kounengwe hwake noundere hwake, uchava nomufungo wakaipa kumurume wake waanoda, nemwanakomana wake, nomwanasikana wake;
\v 57 nokumwana wake mudiki, waachangobereka, nokuvana vake vaachazobereka; nokuti uchadya pakavanda nokuda kokushaiwa zvinhu zvese, kana wokombwa nokumanikidzwa navavengi vako pamasuwo ako.
\p
\v 58 Kana usingachenjeri kuita mashoko ese omurairo uyu, akanyorwa mubhuku iyi, kuti utye zita iri rinobwinya nerinotyisa, rinoti: JEHOVHA MWARI WAKO;
\v 59 Jehovha uchakurova iwe navana vako namatambudziko anoshamisa, matambudziko makuru, asingakurumidzi kupera, namatenda akaipa, asingakurumidzi kupera.
\v 60 Uchauisazve pamusoro pako hosha dzese dzeEgipita, dzawakange uchitya, kuti dzikunamatire.
\v 61 Namatenda ese, namatambudziko ese, asina kunyorwa mubhuku yomurairo uyu, ndiwo achauyiswa naJehovha pamusoro pako, kusvikira waparadzwa.
\v 62 Muchasara mava vashoma, kunyange makange muri vazhinji senyeredzi dzokudenga; nokuti hauna kuteerera inzwi raJehovha Mwari wako.
\v 63 Zvino Jehovha sezvaakange achikufarirai achida kukuitirai zvakanaka, nokukuwanzai, saizvozvo Jehovha uchafara pamusoro penyu kukupedzai nokukuparadzai; muchadzurwa kunyika kwaunoenda, kuti ive yako.
\v 64 Jehovha uchakurasi anya pakati pendudzi dzese, kubva pamugumo umwe wenyika kusvikira kuno umwe mugumo; ipapo uchanoshumira vamwe vamwari vawakange usingazivi, iwe namadzibaba ako, vamwari vamatanda navamabwe.
\v 65 Pakati pendudzi idzo haungawani zororo, netsoka dzako hadzingawani pokuzorora; asi Jehovha uchakupa ipapo moyo unowonda;
\v 66 upenyu hwako hucharembera pamberi pako, uchatya usiku namasikati, haungazivi kana uchararama;
\v 67 mangwanani uchati: Dai aiva madekwani! Madekwani uchati: Dai aiva mangwanani! Nokutya komoyo wako, zvauchaona nameso ako.
\v 68 Jehovha uchakuisazve Egipita nezvikepe nenzira yandakati kwauri: Hauchazoionizve; ipapo muchanozvitengesa kuvavengi venyu, kuti muve varanda navarandakadzi, asi hakungavi nomunhu uchakutengai.

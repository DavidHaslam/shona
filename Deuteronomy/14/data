\c 14
\s Mhuka dzakanaka nedzisina kunaka
\p
\v 1 Muri vana vaJehovha Mwari wenyu. Hamungazvicheki kana kana kuita mhnza pakati pemeso nokuda kwevakafa.
\v 2 Nokuti uri rudzi rutsvene kuna Jehovha Mwari wako, uye Jehovha wakakusarudzai kuva rudzi rwakasanangurwa kwaari kubva pamarudzi ese evanhu ari panyika.
\p
\v 3 Usadya chinhu chipi nechipi chinonyangadza.
\v 4 Idzi imhuka dzamungadya: nzombe, gwai, nembudzi;
\v 5 nondo, nemhara, nemhembwe, nembudzi yemusango, nemharapara, nemombe yemusango, nengururu,
\v 6 nehuka ipi neipi yakaparadzanisa mahwanda, inoparadzanisa zvakaparadzana kuva mahwanda maviri, inodzeya pakati pemhuka, iyo mungadya.
\v 7 Asi idzi hamungadzidyi pane dzinodzeya uye pane dzinoparadzanisa mahwanda: Kamera, netsuro, nembira; nokuti dzinodzeya asi hadziparadzanisi mahwanda, hadzina kuchena kwamuri.
\v 8 Nenguruve, nokuti inoparadzanisa mahwanda asi haidzeyi, haina kuchena kwamuri; musadya zvenyama yadzo, uye musabata zvitunha zvadzo.
\p
\v 9 Izvi muchadya pane zvese zviri mumvura: Zvese zvine zvipapiro nemakwanda mungadya;
\v 10 asi chipi nechipi chisina zvipapiro nemakwanda musazvidya, hazvina kuchena kwamuri.
\p
\v 11 Shiri dzese dzakachena mungadya.
\v 12 Asi hamungady pane idzi: Gora, negondo, nenyamudzura,
\v 13 nerukodzi, nenjerere, neruvangu nemarudzi arwo;
\v 14 negunguvo ripi neripi nemarudzi aro;
\v 15 nemhou, nezizi, neshiri yegungwa, nemarudzi ese eruvangu;
\v 16 nezizimbori, nezizi, nejichidza,
\v 17 nehukurwizi, negora, nekanyurura-hove;
\v 18 nezimudo, nekondo nemarudzi ayo, nemhupupu, nechiremwaremwa.
\v 19 Nezvipembenene zvese zvine mapapiro hazvina kuchena kwamuri; hazvidyiwi.
\v 20 Asi shiri dzese dzakachena mungadzidya.
\p
\v 21 Musadya chakafa chega; uchachipa kumweni uri mukati memasuwo ako, kuti achidye, kana ungachitengesa kumutorwa; nokuti uri rudzi rutsvene kuna Jehovha Mwari wako. Usabika mbudzana mumukaka wamai vayo.
\s Zvegumi
\p
\v 22 Uchapa zvirokwazvo chegumi chechibereko chese chembeu dzako, munda waunobereka gore negore.
\v 23 Zvino uchadya pamberi paJehovha Mwari wako, panzvimbo yaachatsaura kuisa zita rakepo, chegumi chezviyo zvako, nechewaini yako, nechemafuta ako, nechematangwe emombe dzako neemakwai ako, kuti udzidze kutya Jehovha Mwari wako mazuva dzese.
\v 24 Zvino kana nzira yakarebesa kwauri zvekuti haugoni kuzvitakura, nokuti iri kuresa newe nzvimbo Jehovha Mwari wako yaakasarudza kuisa zita rakepo, kana Jehovha Mwari wako akuropafadza,
\v 25 ipapo uchazvishandura zvive mari, usungire mari muruoko rwako, ugoenda kunzvimbo Jehovha Mwari wako yaakasarudza,
\v 26 ndokutenga nemari iyo chingava chipi chinoshuviwa nemweya wako, kana mombe kana makwai kana waini kana zvinonwiwa zvichidhaka, kana chingava chipi mweya wako chaunoshuva, zvino uchadyirapo pamberi paJehovha Mwari wako, ufare iwe nemhuri yako.
\v 27 Uye muRevhi uri mukati memasuwo ako, usamusiya, nokuti haana mugove kana nhaka newe.
\p
\v 28 Pakupera kwemakore matatu, uchauya nechegumi chese chezvibereko mugore iro, ugozviisa mukati memasuwo ako.
\v 29 Zvino muRevhi, sezvo asina mugove kana nhaka newe, nemweni, nenherera, nechirikadzi, vari mukati memasuwo ako, vachauya vadye vagute; kuti Jehovha Mwari wako akuropafadze pabasa reruoko rwako raunoita.

\c 26
\s Zvibereko zvekutanga
\p
\v 1 Zvino zvichaitika paunopinda munyika Jehovha Mwari wako yaanokupa kuva nhaka ukagara nhaka yayo ndokugara mairi,
\v 2 kuti uchatora pazvekutanga zvezvibereko zvese zvevhu zvauchaunza kubva panyika Jehovha Mwari wako yaanokupa, uye uchaisa mudengu ugoenda kunzvimbo Jehovha Mwari wako yaachasarudza kuisa zita rakepo.
\v 3 Zvino uchaenda kumupristi achavapo pamazuva iwayo, ugoti kwaari: Ndinodudza nhasi kuna Jehovha Mwari wako, kuti ndasvika panyika Jehovha yaakapikira madzibaba edu kupa kwatiri.
\v 4 Zvino mupristi achatora dengu kubva paruoko rwako, ndokuriisa pamberi pearitari yaJehovha Mwari wako.
\v 5 Ipapo uchapindura ndokuti pamberi paJehovha Mwari wako: Baba vangu vaiva muAsiriya oparara, ndokuburukira kuEgipita, ndokugarapo semweni ane vanhu vashoma; asi ikoko wakava rudzi rukuru, rwune simba, runa vanhu vazhinji.
\v 6 Zvino VaEgipita vakatibata zvakaipa, nekutitambudza, nekutitakudza utapwa hunorema.
\v 7 Zvino takachema kuna Jehovha Mwari wemadzibaba edu, Jehovha ndokunzwa inzwi redu, ndokuona kurwadziwa kwedu, nekushingaira kwedu, nekudzvanyirirwa kwedu;
\v 8 Jehovha ndokutibudisa muEgipita neruoko rwune simba, uye neruoko rwakatandavadzwa, uye nezkutyisa kukuru, uye nezviratidzo, uye nezvishamiso.
\v 9 Zvino wakatiuisa panzvimbo ino ndokutipa nyika ino, nyika inoyerera mukaka neuchi.
\v 10 Zvino tarira, ndauya nezvibereko zvekutanga zvevhu ramakandipa imwi Jehovha. Zvino uchazviisa pamberi paJehovha Mwari wako; ndokunamata pamberi paJehovha Mwari wako.
\v 11 Zvino uchafara pazvese zvakanaka Jehovha Mwari wako zvaanokupa, neveimba yako, iwe nemuRevhi nemutorwa ari pakati pako.
\p
\v 12 Paunenge wapedza kupa chegumi chezvegumi zvezvibereko zvako zvese mugore retatu, gore rekupa chegumi, ipapoo uchapa muRevhi nemutorwa nenherera nechirikadzi kuti vadye mukati memasuwo ako vagute.
\v 13 Ipapo uchati pamberi paJehovha Mwari wako: Ndabvisa mumba mangu chinhu chitsvene, uyewo ndazvipa muRevhi nemutorwa nenherera nechirikadzi, zvichienderana nemirairo yese yamakandiraira; handina kudarika pamirairo yenyu, uye handina kukanganwa.
\v 14 Handina kudya pazviri pakuchema kwangu, uye handina kubvisakana kuviga zvimwe zvazvo, ndisina kunaka, kana kupa vakafa zvimwe zvazvo; ndakateerera inzwi raJehovha Mwari wangu, ndikaita zvese zvamakandiraira.
\v 15 Dotarirai muri paugaro hwenyu hutsvene, pakudenga, muropafadze vanhu venyu Israeri, nenyika yamakatipa, sezvamakapikira madzibaba edu, nyika inoyerera mukaka nouchi.
\p
\v 16 Nhasi Jehovha Mwari wako unokuraira kuti uite izvi zvakatemwa nezvakatongwa, naizvozvo unofanira kuzvichengeta nokuzviita nomoyo wako wese nomweya wako wese.
\v 17 Wapikisa Jehovha nhasi kuti ave Mwari wako, newe kuti unofanira kufamba munzira dzake, nokuchengeta zvaakatema, nemirairo yake, nezvaakatonga, uye kuti uchateerera inzwi rake.
\v 18 NaJehovha wakakupikisa iwe kuti uchava rudzi rwake chairwo, sezvaakakupikira, uye kuti uchachengeta mirairo yake yese;
\v 19 kuti akukurise kwazvo kupfuura ndudzi dzese dzaakaita, pakurumbidzwa, napamukurumbira, napakukudzwa; kuti uve rudzi rutsvene kuna Jehovha Mwari wako, sezvaakataura.

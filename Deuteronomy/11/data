\c 11
\s Ukuru hwaJehovha
\p
\v 1 Naizvozvo uchada Jehovha Mwari wako, nekuchengeta mutemo wake nezvimiso zvake nemitongo yake nemirairo yake mazuva ese.
\v 2 Zvino zivai nhasi, nokuti handi\add tauri\add* nevana venyu vasina kuziva, uye vasina kuona kuranga kwaJehovha Mwari wenyu, ukuru hwake, chanza chake chine simba, neruoko rwake rwakatandavadzwa,
\v 3 nezviratidzo zvake, nezviito zvake, zvaakaita mukati meEgipita kuna Farao mambo weEgipita nekunyika yake yese;
\v 4 nezvaakaita kuhondo yeEgipita, kumabhiza avo, uye kungoro dzavo; makonzeresero aakaita mvura yeGungwa Dzvuku kuvakukura pazviso zvavo pakuvateverera kwavo; Jehovha ndokuvaparadza kusvika nhasi.
\v 5 Nezvaakaita kwamuri murenje, kusvika masvika panzvimbo ino.
\v 6 Nezvaakaita kuna Dhatani naAbhiramu vanakomana vaEriabhu mwanakomana waRubheni; mashamisiro akaita nyika muromo wayo, ndokuvamedza, ne\add ve\add*dzimba dzavo, nematende avo, nezvese zvaiva zvavo pakati paIsraeri wese.
\v 7 Asi meso enyu akaona zviito zvese zvikuru zvaJehovha zvaakaita.
\v 8 Naizvozvo munofanira kuchengeta mirairo yese yandinokuraira nhasi, kuti musimbe, mupinde, mutore nyika iyo kwamunoyambuka kundoiita yenyu;
\v 9 uye kuti mazuva enyu awedzerwe panyika, Jehovha yaakapikira madzibaba enyu, kupa kwavari nekuvana vavo, nyika inoyerera mukaka neuchi.
\p
\v 10 Nokuti nyika kwaunoenda kundoiita yako, haina kufanana nenyika yeEgipita, kwamakabuda, kwawaidzvara mbeu dzako, uchidzidiridza nemakumbo ako, semunda wemiriwo.
\v 11 Asi nyika yamunoyambukira kwairi kuigara nhaka inyika yemakomo nemipata; inonwa mvura nemvura yematenga;
\v 12 inyika Jehovha Mwari wako yaanochengeta; meso aJehovha Mwari wako ari pamusoro payo nguva dzese, kubva pakutanga kwegore kusvika pakupedzisira kwegore.
\p
\v 13 Zvino zvichaitika, kana mukateerera kwazvo kumirairo yangu yandinokurairai nhasi, kuda Jehovha Mwari wenyu, nekumushumira nemoyo wenyu wese uye nemweya wenyu wese,
\v 14 kuti ndichapa mvura yenyika yenyu panguva yayo, mvura yekutanga nemvura yekupedzisira, kuti uunganidze zviyo zvako, newaini yako itsva nemafuta ako.
\v 15 Zvino ndichapa uswa kuzvipfuwo zvako pamafuro ako, uye uchadya ugoguta.
\v 16 Zvichenjerere kuti moyo yenyu irege kunyengerwa mutsauke ndokushumira vamwe vamwari, ndokuvanamata;
\v 17 kuti hasha dzaJehovha dzikupfutire, uye apfige matenga, kuti kusava nemvura nenyika isapa goho rayo, zvino muparare nekukurumidza kubva panyika yakanaka Jehovha yaanokupai.
\p
\v 18 Zvino muchaisa mashoko awa pamoyo penyu nemumweya wenyu; mugoasungira kuva chiratidzo paruoko rwenyu, kuti ave serundanyara pakati pemeso enyu.
\v 19 Uye muchaadzidzisa vana venyu, uchitaura nezvawo kana wakagara muimba yako, uye paunofamba panzira, paunorara pasi, nepaunomuka.
\v 20 Zvino uchaanyora pamagwatidziro emikova eimba yako nepamasuwo ako;
\v 21 kuti mazuva enyu awande, nemazuva evana venyu, panyika Jehovha yaakapikira madzibaba enyu kuvapa, semazuva ekudenga pamusoro penyika.
\p
\v 22 Nokuti kana mukachengeta kwazvo mirairo iyi yese yandinokurairai, kuiita; kuda Jehovha Mwari wenyu, kufamba munzira dzake dzese uye kumunamatira;
\v 23 ipapo Jehovha uchadzinga ndudzi idzi dzese kubva pamberi penyu, uye muchagara nhaka yemarudzi makuru uye anesimba kukupfuurai.
\v 24 Nzvimbo imwe neimwe pachatsika pasi perutsoka rwenyu ichava yenyu, kubva murenje, neRebhanoni, kubva parwizi, rwizi Furati, nekusvika kugungwa rekupedzisira, uchava muganhu wako.
\v 25 Hakuna munhu achamira pamberi penyu; Jehovha Mwari wenyu achaisa kutyisa kwenyu nekuvhundusa kwenyu pamusoro penyika yese yamuchatsika pairi, sezvaakataura kwamuri.
\p
\v 26 Tarirai, nhasi ndinoisa pamberi penyu ropafadzo nekutukwa;
\v 27 ropafadzo kana mukateerera mirairo yaJehovha Mwari wenyu yandinokurairai nhasi;
\v 28 nekutukwa kana musingateereri mirairo yaJehovha Mwari wenyu, asi muchitsauka panzira yandinokurairai nhasi, kutevera vamwe vamwari vamusina kuziva.
\v 29 Zvino zvichaitika Jehovha Mwari wako paanokupinza panyika kwaunoenda kuigara nhaka, kuti uchaisa ropafadzo pamusoro pegomo Gerizimi, nekutukwa pamusoro pegomo Ebhari.
\v 30 Ko haasi mhiri kwaJoridhani, shure kwenzira yekumavirazuva, munyika yeVaKenani, vagere pamapani pakatarisana neGirigari, pedo nemiouki yeMore?
\v 31 Nokuti muchayambuka Joridhani kupinda kugara nhaka nyika Jehovha Mwari wenyu yaanokupai; zvino muchaigara nhaka ndokugara mairi.
\v 32 Chenjerai kuti muite zvakatemwa nezvakatongwa zvese, zvandinoisa pamberi penyu nhasi.
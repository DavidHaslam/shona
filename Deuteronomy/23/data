\c 23
\s Vanhu vanodziviswa paungano yaJehovha
\p
\v 1 Wakakuvara pamanhu kana pamberi pake haapindi paungano yaJehovha.
\p
\v 2 Mwana weupombwe haapindi paungano yaJehovha; kunyange kusvika kuzera regumi haapindi paungano yaJehovha.
\p
\v 3 MuAmoni kana muMoabhu haapindi paungano yaJehovha. Kunyange kusvikira pazera regumi havapindi paungano yaJehovha nekusingaperi.
\v 4 Nokuti havana kukuchingurai panzira nechingwa uye nemvura pakubuda kwenyu muEgipita; uye nokuti vakakuhaira Bharamu mwanakomana waBheori wePetori yeMesopotamia, kuti akutuke.
\v 5 Asi Jehovha Mwari wako haana kuda kunzwa Bharamu; asi Jehovha Mwari wako wakashandura kutuka kukava ropafadzo kwauri, nokuti Jehovha Mwari wako wakakuda.
\v 6 Usatsvaka rugare rwavo kana zvakanaka zvavo mazuva ako ese kusvika rinhi narinhi.
\p
\v 7 Usasema muEdhomu, nokuti ihama yako; usasema muEgipita, nokuti waiva mutorwa panyika yake.
\v 8 Vana vanoberekwa navo pazera rechitatu vanopinda paungano yaJehovha.
\s Pamisasa pagare pakanaka
\p
\v 9 Panobudira hondo vavengi vako, ipapo uzvichengete kubva pachakaipa chipi nechipi.
\p
\v 10 Kana aripo pakati penyu asina kuchena nekuda kwekusviba kwaka\add mu\add*wira usiku, ipapo achabuda kunze kwemisasa; haapindi pamusasa.
\v 11 Zvino zvichaitika koita madekwani \add kuti\add* achashamba nemvura; uye pakuvira kwezuva achapinda mukati memusasa.
\p
\v 12 Zvino uchava nenzvimbo kunze kwemusasa paunobudira kuenda panze.
\v 13 Zvino uchava nejereso pachombo chako; uye zvichaitika paunozvibatsira panze, uchachera naro ndokutendeuka shure ndokufutsira zvinobuda kubva pauri.
\v 14 Nokuti Jehovha Mwari wako anofamba pakati pemusasa wako kukusunungura nekupa vavengi vako pamberi pako; naizvozvo musasa wako uchava mutsvene, kuti asaona chinhu chisina kuchena mauri agokufuratira.
\s Imwe mirairo
\p
\v 15 Usapa kuna tenzi wake muranda wakapukunyukira kwauri kubva kuna tenzi wake.
\v 16 Achagara newe pakati pako, panzvimbo yaachasarudza mune rimwe remasuwo ako paanodisisa; usamudzvinyirira.
\p
\v 17 Hakungavi nechifeve chetembere pakati pevanasikana vaIsraeri, kana kuva nengochani pakati pevanakomana vaIsraeri.
\v 18 Usauya nemubairo wepfambi kana muripo wembwa muimba yaJehovha Mwari wako kuitira mhiko ipi neipi, nokuti izvo nezvese zviviri chinyangadzo kuna Jehovha Mwari wako.
\p
\v 19 Usakweretesa hama yako nemubereko, mubereko wemari, mubereko wezvokudya, mubereko wechipi nechipi chinokweretwa nemubereko.
\v 20 Kumutorwa ungakweretesa nemubereko asi kuhama yako usakweretesa nemubereko; kuti Jehovha Mwari wako akuropafadze pakuisa kwako ruoko kwese panyika yaunoenda kuigara nhaka.
\p
\v 21 Kana uchipika mhiko kuna Jehovha Mwari wako, usanonoka kuizadzisa; nokuti zvirokwazvo Jehovha Mwari wako uchaibvunza kwauri chigova chivi kwauri.
\v 22 Asi kana ukarega kupika, hachisi chivi kwauri.
\v 23 Chinobuda pamiromo yako ucha\add chi\add*chengetedza nekuita; chipo chekuzvidira, zvichienderana nezvawakapikira Jehovha Mwari wako, zvawakavimbisa nemuromo wako.
\p
\v 24 Kana uchipinda mumunda wemizambiringa wewekwako, ipapo ungadya mazambiringa madiro ugute; asi usaisa \add chinhu\add* mumudziyo wako.
\v 25 Kana uchipinda muzviyo zvimire zvewekwako, ipapo ungatanha hura neruoko rwako, asi usapinza jekeso muzviyo zvimire zvewekwako.
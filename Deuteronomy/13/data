\c 13
\s Kunamata kwenhema
\p
\v 1 Kana kukabva muporofita kana muroti wehope pakati pako, ndokukupa chiratidzo kana chishamiso,
\v 2 zvino icho chiratidzo kana chishamiso chikaitika chaakataura kwauri achiti: Ngatitevere vamwe vamwari vausina kuziva uye ngativashumire;
\v 3 usateerera kumashoko emuporofita uyo kana kumuroti wehope uyo, nokuti Jehovha Mwari wenyu anokuidzai, kuti azive kuti munomuda here Jehovha Mwari wenyu nemoyo wenyu wese uye nemweya wenyu wese.
\v 4 Jehovha Mwari wenyu muchamutevera naiye muchatya, nekuchengeta mirairo yake, nekuteerera inzwi rake, uye muchamushumira, nekunamatira kwaari.
\v 5 Zvino muporofita uyo kana muroti wehope uyo ngaaurawe; nokuti wakataura kumukira Jehovha Mwari wenyu wakakubudisai kubva panyika yeEgipita, nekukudzikunurai kubva muimba yeuranda, kukutinhirai kunze kwenzira Jehovha Mwari wako yaakakuraira kufambamo. Saizvozvo uchabvisa kuipa kubva pakati pako.
\p
\v 6 Kana munin'ina kana mukoma wako, mwanakomana wamai vako, kana mwanakomana wako, kana mwanasikana wako, kana mukadzi wepachifuva chako, kana shamwari yako yakaita semweya wako, akakukwezva pakavanda achiti: Ngatiende tinoshumira vamwe vamwari vausina kuziva iwe kana madzibaba ako,
\v 7 vari vamwari vevanhu vakakupoteredzai, vari pedo newe kana kure newe, kubva pane rumwe rutivi rwenyika kusvika kune rumwe rutivi rwenyika.
\v 8 Usamutendera kana kuteerera kwaari; ziso rako risamunzwira tsitsi, uye usamurega, kana kumuvanza;
\v 9 asi uchamuuraya zvirokwazvo; ruoko rwako rwuchava rwekutanga kumuuraya, zvino pashure ruoko rwevanhu vese.
\v 10 Zvino uchamutaka nemabwe kuti afe, nokuti watsvaka kukutinhira kure naJehovha Mwari wako, iye wakakubudisa panyika yeEgipita paimba yeuranda.
\v 11 Zvino Israeri wese achazvinzwa, ndokutya, uye haangaitizve kuipa kwakadai pakati pako.
\p
\v 12 Kana ukanzwa kune rimwe remaguta ako Jehovha Mwari wako aanokupa kugaramo kuchinzi:
\v 13 Varume, vana vaBheriyari, vanobuda kubva pakati pako, uye vabvisa vagari veguta ravo vachiti: Handei tinoshumira vamwe vamwari vamusina kuziva;
\v 14 zvino uchabvunza, ndokutsvaka, ndokutsvakisisa; kana, tarira, chiri chokwadi, chinhu icho ndechechokwadi, chinyangadzo ichi chakaitwa pakati pako,
\v 15 ucharova kwazvo vagari veguta iro nekupinza kwemunondo, uchiriparadza chose, nechese chiri mariri, nezvipfuwo zvaro, nekupinza kwemunondo.
\v 16 Zvino uchaunganidza zvakapambiwa zvaro zvese pakati pemugwagwa waro, uye uchapisa guta nemoto nechakapambiwa charo chese zvachese, kuna Jehovha Mwari wako; zvino richava dutu rinhi narinhi; haringavakwizve.
\v 17 Zvino pasanamatira paruoko rwako chimwe chezvakatukwa, kuti Jehovha adzoke pakupfuta kwekutsamwa kwake, uye akupe ngoni, agokunzwira tsitsi, nekukuwanza, sezvaakapikira madzibaba ako;
\v 18 kana ukateerera kuinzwi raJehovha Mwari wako, kuchengeta mirairo yake yese yandinokuraira nhasi, kuita zvakarurama pameso paJehovha Mwari wako.

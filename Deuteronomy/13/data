\c 13
\s Kunamata kwenhema
\p
\v 1 Kana kukabva muporofita kana muroti wehope pakati pako, ndokukupa chiratidzo kana chishamiso,
\v 2 zvino icho chiratidzo kana chishamiso chikaitika chaakataura kwauri achiti: Ngatitevere vamwe vamwari vausina kuziva uye ngativashumire;
\v 3 usateerera kumashoko emuporofita uyo kana muroti wehope uyo, nokuti Jehovha Mwari wenyu anokuidzai, kuti azive kuti munomuda here Jehovha Mwari wenyu nemoyo wenyu wese uye nemweya wenyu wese.
\v 4 Jehovha Mwari wenyu muchamutevera nekumutya, nekuchengeta mirairo yake, nekuteerera inzwi rake, uye muchamushumira, nekunamatira kwaari.
\v 5 Zvino muporofita uyo kana muroti wehope uyo ngaaurawe; nokuti wakataura kumukira Jehovha Mwari wenyu wakakubudisai kubv panyika yeEgipita, nekukudzikunurai kubva muimba yeuranda, kukutinhirai kunze kwenzira Jehovha Mwari wako yaakakuraira kufamba kufambamo. Saizvozvo uchabvisa kuipa kubva pakati pako.
\p
\v 6 Kana munin'ina kana mukoma wako, mwanakomana wamai vako, kana mwanakomana wako, kana mwanasikana wako, kana mukadzi wepachifuva chako, kana shamwari yako yakaita semweya wako chaiwo, akakukwezva pakavanda vachiti: Ngatiende tinoshumira vamwe vamwari vausina kuziva iwe kana madzibaba ako;
\v 7 vari vamwari vevanhu vakakupoteredzai, vari pedo newe kana kure newe, kubva pane rumwe rutivi rwenyika kusvika kune rumwe rutivi rwenyika;
\v 8 Usamutendera kana kuteerera kwaari; ziso rako risamunzwira tsitsi, uye usamurega, kana kumuvanza;
\v 9 asi unofanira kumuuraya zvirokwazvo; ruoko rwako ngarutange kumuuraya, pashure maoko avamwe vanhu vese.
\v 10 Unofanira kumutaka namabwe, afe, nokuti wakatsvaka kukutsausa ubve kuna Jehovha Mwari wako, iye wakakubudisa panyika yeEgipita paimba youranda.
\v 11 VaIsraeri vese vazvinzwe, vatye, varege kuzoita zvakaipa zvakadai pakati pako.
\p
\v 12 Kana ukanzwa vachikuudza mune rimwe ramaguta ako aunopiwa naJehovha Mwari wako, kuti ugaremo, vachiti:
\v 13 Vana nyakuti vakaisvoipa varipo, vakabuda pakati pako, vakatsausa vagere muguta ravo, vachiti: Hendei tindoshumira vamwe vamwari, vamakange musingazivi;
\v 14 zvino unofanira kuferefeta, nokutsvakisisa, nokubvunzisisa kwazvo; zvino kana ukaona kuti ndezvamazvokwadi, kuti ndizvo, kuti chinhu chinonyangadza chakadai chakaitwa pakati pako;
\v 15 zvirokwazvo unofanira kuparadza vanhu vagere muguta iro nomunondo unopinza, nokuriparadza chose, iro nezvese zviri mukati maro, nezvipfuwo zvaro, nomunondo unopinza.
\v 16 Zvakapambiwa zvese unofanira kuzviunganidzira pakati penzira huru yaro, nokupisira Jehovha Mwari wako guta nezvakapambiwa zvaro zvese-zvese; zvinofanira kuva murwi nokusingaperi; harifaniri kuvakwazve.
\v 17 Chinhu chimwe chezvakayeriswa ngachirege kunamatira pamaoko ako, kuti Jehovha azvidzore pakutsamwa kwake kukuru, akunzwire nyasha, ave netsitsi newe, akuwanze, sezvaakapikira madzibaba ako;
\v 18 kana ukateerera inzwi raJehovha Mwari wako, ukachengeta mirairo yake yese, yandinokuraira nhasi, uchiita zvakarurama pamberi paJehovha Mwari wako.

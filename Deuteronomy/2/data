\c 2
\s Rondedzero yaMosizi inoenderera mberi
\p
\v 1 Zvino takadzoka tikafamba kupinda murenje, nzira yegungwa dzvuku Jehovha sezvaakataura kwandiri, uye tikapoteredza gomo reSeiri mazuva mazhinji.
\v 2 Zvino Jehovha wakataura kwandiri achiti:
\v 3 Mapoteredza gomo iri nguva yaringana; tendeukirai kumaodzanyemba.
\v 4 Mugoraira vanhu muchiti: Mugure nemumiganhu yehama dzenyu, vana vaEsau vanogara Seiri; zvino vachakutyai, naizvozvo muchachenjerera.
\v 5 Musarwa navo, nokuti handingakupiyi nyika yavo, kunyange pangatsikwa nerutsoka; nokuti ndakapa Esau gomo reSeiri kuva rake.
\v 6 Muchatenga zvekudya kwavari nemari kuti mudye, nemvurawo muchatengawo nemari kuti minwe.
\v 7 Nokuti Jehovha Mwari wako wakakuropafadza pamabasa rese remaoko ako; anoziva kufamba kwako murenje iri guru. Jehovha Mwari wako wanga anewe makore awa makumi mana; hauna kushaiwa chinhu.
\v 8 Zvino patakapfuura pahama dzedu vana vaEsau vagere paSeiri, nenzira yebani taka paErati uye takabva paEziyoni-gebheri. ndokudzoka tikapfuura nenzira yekurenje rekwaMoabhu.
\v 9 Zvino Jehovha wakati kwandiri: Usashungurudza vaMoabhu, kana kuvarwisa; nokuti handingakupi panyika yavo kuva yako; nokuti ndakapa Ari kuvana vaRoti kuva yavo.
\v 10 Nguva dzeshure vaEmi vaigaramo, vanhu vakuru, uye vazhinji, uye varefu, sevaAnaki;
\v 11 vaiverengwawo \add se\add*vane simba seVaAnaki, asi vaMoabhu vaivadaidza kuti VaEmi.
\v 12 VaHoriwo vaigara paSeiri nguva dzeshure; asi vana vaEsau vakavabvisa pafuma yavo, vakavaparadza kubva pamberi pavo, ndokugara pachinzvimbo chavo; sezvakaita Israeri kunyika yenhaka yake Jehovha yaakavapa.
\v 13 Ikozvino, simukai imwi muyambuke rukova Zeredhi. Naizvozvo takayambuka rukova Zeredhi.
\v 14 Zvino mazuva atakafamba kubva paKadheshi-bharinea kusvika tayambuka rukova Zeredhi aiva makore makumi matatu nemasere; kusvika kwapera zera rese revarume vehondo pakati pemisasa, sekupika kwa Jehovha.
\v 15 Nokuti zvirokwazvo ruoko rwaJehovha rwairwisana navo, kuvaparadza vachibva pakati pemisasa, kusvikira vapera.
\p
\v 16 Zvino zvakaitika apo varume vese vehondo vapera vachifa pakati pevanhu,
\v 17 Jehovha ndokutaura kwandiri achiti:
\v 18 Nhasi uchapfuura nepaAri, muganhu waMoabhu;
\v 19 pauchaswedera pakatarisana nevana vaAmoni, usavashungurudza, kana kurwisana navo; nokuti handingakupi nyika yevana vaAmoni kuva yako; nokuti ndakaipa vana vaRoti kuva yavo.
\v 20 Naiyo yakaverengwa senyika yevanhu vane simba; vanhu vane simba vaigara mairi nguva dzeshure, asi VaAmoni vaivatumidza kuti vaZamuzumi;
\v 21 vanhu vakuru, uye vazhinji, uye varefu seVaAnaki; asi Jehovha wakavaparadza pamberi pavo, vakavabvisa pafuma yavo, ndokugara panzvimbo yavo kusvika nhasi;
\v 22 sezvaakaita kuvana vaEsau vanogara muSeiri, paakaparadza VaHori kubva pamberi pavo, ndokuvabvisa pafuma yavoivo vakavatevera, vakagara panzvimbo yavo kusvika nhasi.
\v 23 Uye VaAvhi, vaigara muHezerimi, kusvikira Gaza, VaKafitori vakabuda kuKafitori, vakavaparadza, ndokugara panzvimbo yavo.
\v 24 Simukai mubve, muyambuke rukova Arinoni; tarirai, ndakapa muruoko rwenyu Sihoni muAmori, mambo weHeshibhoni, nenyika yake; tangai kudya nhaka yayo, uye murwe naye muhondo.
\v 25 Nhasi ndichatanga kuisa kuvhunduka nemwi nekutyisa pamusoro pemarudzi pasi pedenga rese, achanzwa rondedzero pamusoro pako, uye achadedera, vagova mukurwadziwa kwazvo pamusoro penyu.
\p
\v 26 Zvino ndakatuma nhume kubva murenje reKedhemoti, kuna Sihoni mambo weHeshibhoni, \add ne\add*mashoko erugare ndichiti:
\v 27 Rega ndipfuure nemunyika yako, ndichafamba nenzira huru chete, handingatsaukiri kurudyi kana kuruboshwe.
\v 28 Muchanditengesera zvekudya nemari, kuti ndidye; uye muchandipa mvura \add ndichiripa\add* mari kuti ndinwe, koga ndichagura nemakumbo;
\v 29 sezvakaita kwandiri vana vaEsau vagere muSeiri, nevaMoabhu vagere Ari, kusvika ndayambuka Joridhani, munyika yatinopiwa naJehovha Mwari wedu.
\v 30 Asi Sihoni, mambo weHeshibhoni haana kutitendera kupfuura nekwaari, nokuti Jehovha Mwari wako wakawomesa mweya wake, akasimbaradza moyo wake, kuti amupe muruoko rwako, sepazuva rino.
\v 31 Zvino Jehovha wakati kwandiri: Tarira, ndatanga kupa Sihoni nenyika yake kwauri; tanga kuidya nhaka, kuti nyika ive yako.
\v 32 Zvino Sihoni wakabuda kurwisana naye, iye nevanhu vake vese kuzorwa paJahazi.
\v 33 Zvino Jehovha Mwari wedu akamupa pamberi pedu, tikamurova, nevanakomana vake, nevanhu vake vese.
\v 34 zvino nenguva iyo tikatapa maguta ake ese ndokuparadza chose maguta ake ese, ndokurovesa guta rose, varume nevanhukadz aiva navanhu, pamwe chete navakadzi navana vadiki, hatina kusiya kunyange nomumwe.
\v 35 Asi zvipfuwo zvega takazvitora zvive zvedu zvatakatapa, pamwe chete nezvatakapamba pamaguta atakakunda.
\v 36 Kubva paAroeri pamuuyo worwizi Arinoni, nokuguta riri parwizi, kusvikira Giriyadhi, kwakange kusina guta rakatikurira; Jehovha Mwari wedu wakaaisa ese pamaoko edu;
\v 37 asi hamuna kuswedera kunyika yavana vaAmoni; kurutivi rwese rworwizi Jabhoki, namaguta enyika yamakomo, napese patakange tadziviswa naJehovha Mwari wedu.

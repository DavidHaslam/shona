\c 8
\s Vanofanira kurangarira zvavakaitirwa vagoteerera Jehovha
\p
\v 1 Mirairo yese yandinokuraira nhasi muchachengetedza ku\add i\add*ita, kuti murarame, muwanda, nekupinda mudye nhaka yenyika, Jehovha yaakapikira madzibaba enyu.
\v 2 Zvino ucharangarira nzira yese Jehovha Mwari wako yaakakutungamirira nayo makore awa makumi mana murenje, kuti akuninipise, akuidze, kuziva zviri mumoyo mako, kana uchachengetedza mirairo yake kana kwete.
\v 3 Zvino wakakuninipisa, akakuziyisa nenzara, akakudyisa mana yawakange usingazivi, kunyange madzibaba ako akange asingazivi, kuti akuzivise kuti munhu haararami nechingwa chega, asi nezvese zvinobuda mumuromo waJehovha munhu anorarama.
\v 4 Nguvo yako haina kusakara pamusoro pako, uye tsoka dzako hadzina kuzvimba makore awa makumi mana.
\v 5 Naizvozvo ziva mumoyo mako, kuti munhu sezvaanoranga mwanakomana wake, Jehovha Mwari wako anokuranga.
\v 6 Naizvozvo uchachengetedza mirairo yaJehovha Mwari wako, kufamba nenzira dzake, nekumutya.
\v 7 Nokuti Jehovha Mwari wako anokupinza munyika yakanaka, nyika yehova dzemvura, nezvitubu, nemadziva anobuda mumipata nemumakomo;
\v 8 nyika yegorosi nebhari nemizambiringa nemionde, nemapomegiranati; nyika yemiorivhi nemafuta, neuchi;
\v 9 nyika kwauchadya chingwa pasina kushaiwa; nyika mabwe ayo ari mhangura, uye kubva muzvikomo zvayo uchachera ndarira.
\v 10 Wadya ukaguta, uchadana Jehovha Mwari wako nokuda kwenyika yakanaka yaakakupa.
\v 11 Zvichenjerere, zvimwe ungakanganwa Jehovha Mwari wako, nekusateerera mirairo yake nemitongo yake nezvimiso zvake, zvandinokuraira nhasi.
\v 12 Zvime paunenge wadya ukaguta, wavaka dzimba dzakanaka ndokugara\add mo\add*,
\v 13 nemombe dzako nemakwai ako zvawanda, nesirivha negoridhe zvawanda kwauri, nezvese zviri zvako zvawanda,
\v 14 nemoyo wako wazvikudza, ukakanganwawo Jehovha Mwari wako wakakubudisa munyika yeEgipita paimba yeuranda;
\v 15 wakakutungamirira murenje guru uye rinotyisa, \add maiva ne\add*nyoka dzinopisa nezvinyavada nevhu rakaoma paiva pasina mvura, wakakubudisira mvura padombo remusarasara;
\v 16 wakakudyisai mana murenje, madzibaba ako yavasina kuziva, kuti akuninipise uye akuidze, kukuitira zvakanaka pakupedzisira kwako;
\v 17 zvino uti mumoyo mako: Simba rangu nekusimba kweruoko rwangu zvakandiwanira fuma iyi.
\v 18 Asi ucharangarira Jehovha Mwari wako, nokuti ndiye anokupa simba rekuwana fuma; kuti asimbise sungano yake, yaakapikira madzibaba ako sanhasi.
\v 19 Zvino zvichati kana ukakanganwa Jehovha Mwari wako, ukatevera vamwe vamwari, ndokuvashumira, ndokuvanamata, ndinokupupurirai nhasi kuti muchaparara kwazvo.
\v 20 semarudzi Jehovha aakaparadza pamberi penyu; nokuti hamuna kuteerera kuinzwi raJehovha Mwari wenyu.

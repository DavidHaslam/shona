\c 8
\s Vanofanira kurangarira zvavakaitirwa vagoteerera Jehovha
\p
\v 1 Murairo wese wandinokuraira nhasi muchachengetedza ku\add i\add*ita, kuti murarame, muwanda, nekupinda mudye nhaka yenyika, Jehovha yaakapikira madzibaba enyu.
\v 2 Zvino ucharangarira nzira yese Jehovha Mwari wako yaakakutungamirira nayo makore awa makumi mana murenje, kuti akuninipise, akuidze, kuziva zviri mumoyo mako, kana uchachengetedza mirairo yake kana kwete.
\v 3 Zvino wakakuninipisa, akakuziyisa nenzara, akakudyisa mana yawakange usingazivi, kunyange madzibaba ako akange asingazivi, kuti akuzivise kuti munhu haararami nechingwa chega, asi nezvese zvinobuda mumuromo waJehovha munhu anorarama.
\v 4 Nguvo yako haina kusakara pamusoro pako, uye tsoka dzako hadzina kuzvimba makore awa makumi mana.
\v 5 Naizvozvo ziva mumoyo mako, kuti munhu sezvaanoranga mwanakomana wake, Jehovha Mwari wako anokuranga.
\v 6 Naizvozvo uchachengetedza mirairo yaJehovha Mwari wako, kufamba nenzira dzake, nekumutya.
\v 7 Nokuti Jehovha Mwari wako anokupinza munyika yakanaka, nyika ine hova dzemvura, nezvitubu, nemadziva anobuda mumipata nemumakomo;
\v 8 nyika ine gorosi nebhari nemizambiringa nemionde, nemapomegiranati; nyika yemiorivhinemafuta, nouchi;
\v 9 nyika kwauchadya chingwa pasina kushaiwa; nyika mabwe ayo ari mhangura, uye kubva muzvikomo zvayo uchachera ndarira.
\v 10 Wadya ukaguta, uchadana Jehovha Mwari wako nokuda kwenyika yakanaka yaakakupa.
\v 11 Chenjera kuti urege kukanganwa Jehovha Mwari wako, ukasachengeta mirairo yake, nezvaakatonga, nezvaakatema, zvandinokuraira nhasi;
\v 12 kuti kana wadya ukaguta, ukavaka dzimba dzakanaka, ukagara madziri,
\v 13 nemombe dzako namakwai ako akawanda, nesirivha yako negoridhe rako rikawanda, nezvese zvaunazvo zvikawanda,
\v 14 moyo wako ukazvikudza, ukakanganwa Jehovha Mwari wako, wakakubudisa panyika yeEgipita paimba youranda;
\v 15 iye wakakufambisa murenje guru rinotyisa, makange mune nyoka dzinopenga nezvinyavada, nevhu rakaoma risina mvura; iye wakakubudisira mvura padombo romusarasara;
\v 16 wakakugutsa murenje nemana, yakange isina kuzikanwa namadzibaba ako, kuti akuninipise akuidze, kuti akuitire zvakanaka pakupedzisira;
\v 17 kuti urege kuzoti mumoyo mako: Simba rangu nokugona koruoko rwangu ndizvo zvakandiwanisa fuma iyi.
\v 18 Asi unofanira kurangarira Jehovha Mwari wako, nokuti ndiye unokupa simba rokufuma; kuti asimbise sungano yake, yaakapikira madzibaba ako, sezvaanoita nhasi.
\v 19 Zvino kana ukakanganwa Jehovha Mwari wako, ukatevera vamwe vamwari, ukavashumira, ukanamata kwavari, ndinokupupurirai nhasi kuti muchaparadzwa zvirokwazvo.
\v 20 Imwi muchaparadzwa sendudzi dzinoparadzwa naJehovha pamberi penyu; nokuti makaramba kuteerera inzwi raJehovha Mwari wenyu.

\c 30
\s Kana vachiteerera vachanzwirwa tsitsi
\p
\v 1 Zvino kana zvinhu izvi zvese zvichikuwira, iko kuropafadzwa nokutukwa, kwandakaisa pamberi pako, ukazvirangarira pakati pendudzi dzese, pawakadzingirwa naJehovha Mwari wako,
\v 2 ukadzokera kuna Jehovha Mwari wako, ukateerera inzwi rake, sezvandinokuraira zvese nhasi, iwe navana vako, nomoyo wako wose, nomweya wako wose;
\v 3 ipapo Jehovha Mwari wako uchashandura kutapwa kwako, nokukunzwira tsitsi, nokukuunganidzazve pandudzi dzese, kwaakakurasi anyira kwadziri, iye Jehovha Mwari wako.
\v 4 Kunyange vamwe venyu vakange vadzingirwa kumagumisiro okudenga, Jehovha Mwari wako uchakuunganidzapo, uchanokutorapo;
\v 5 Jehovha Mwari wako uchakuuisa munyika, yakange iri yamadzibaba ako, kuti ive yako; uchakuitira zvakanaka, nokukuwanza kupfuura madzibaba ako.
\v 6 Jehovha Mwari wako uchadzingisa moyo wako, nemoyo yavana vako, kuti ude Jehovha Mwari wako nomoyo wako wose, nomweya wako wose, kuti urarame.
\v 7 Jehovha Mwari wako uchatuka vavengi vako nokutuka uku kwese, navese vanokuvenga vanokutambudza.
\v 8 Zvino iwe uchadzoka nokuteerera inzwi raJehovha, nokuita mirairo yake yose, yandinokuraira nhasi.
\v 9 Jehovha Mwari wako uchawanza zvinobatwa namaoko ako, nezvibereko zvomuviri wako, nezvibereko zvemombe dzako, nezvibereko zvevhu rako, kuti zvifare; nokuti Jehovha uchakufarirazve zvakanaka, sezvaakafarira madzibaba ako;
\v 10 kana uchiteerera inzwi raJehovha Mwari wako, nokuchengeta mirairo yake nezvaakatema, zvakanyorwa mubhuku iyi yomurayiro; kana ukadzokera kuna Jehovha Mwari wako nomoyo wako wese nomweya wako wese.
\p
\v 11 Nokuti murairo uyu wandinokuraira nhasi haungakuremeri zvikuru, uye hausi kure.
\v 12 Hausi kudenga, kuti uti, Ndianiko uchatikwirira kudenga, kundotitorera iwo, nokutinzwisa iwo, kuti tiuite?
\v 13 Hausi mhiri kwegungwa, kuti uti, Ndianiko uchatiyambukira mhiri kwegungwa, anotitorera iwo, nokutinzwisa iwo, tiuite?
\v 14 Asi shoko riri pedo kwazvo newe, mumuromo mako, nomumoyo mako, kuti uriite.
\p
\v 15 Tarira ndaisa pamberi pako nhasi upenyu nezvakanaka, norufu nezvakaipa.
\v 16 Zvandinokuraira nhasi ndizvo, kuti ude Jehovha Mwari wako, nokufamba munzira dzake, nokuchengeta mirairo yake nezvaakatema nezvaakatonga, kuti urarame, uwande, uye kuti Jehovha Mwari wako akuropafadze kunyika kwaunoenda kwairi, kuti ive yako.
\v 17 Asi kana moyo wako ukatsauka, ukaramba kuteerera, ukatsauswa kunamata vamwe vamwari nokuvashumira,
\v 18 ndinokuudzai nhasi, kuti muchaparadzwa zvirokwazvo; hamungavi namazuva mazhinji kunyika kwaunoyambukira nhasi, kuti ive yako.
\v 19 Ndinodana kudenga napasi kukupupurirai nhasi, kuti ndaisa pamberi pako upenyu norufu, kuropafadzwa nokutukwa; naizvozvo tsaura upenyu, kuti urarame, iwe navana vako;
\v 20 kuti ude Jehovha Mwari wako, nokuteerera inzwi rake, nokumunamatira; nokuti ndihwo upenyu hwako, nokuwanzwa kwamazuva ako; kuti ugare munyika yakapikira Jehovha madzibaba ako, Abhurahama naIsaka naJakove, kuti uchavapa iyo.

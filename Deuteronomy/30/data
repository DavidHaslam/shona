\c 30
\s Kana vachiteerera vachanzwirwa tsitsi
\p
\v 1 Zvino zvichaitika kana zvinhu zvese izvi zvikakuwira, ropafadzo kana chakatukwa zvandaisa pamberi pako, kuti uchazvimutsidzira mumoyo mako, pakati pemarudzi ese Johovha Mwari wako kwaanokudzingira,
\v 2 uye uchadzokera kuna Jehovha Mwari wako, uya uchateerera kuinzwi zvichienderana nezvese zvandinokuraira nhasi, iwe nevana vako, nemoyo wako wese uye nemweya wako wese;
\v 3 ipapo Jehovha Mwari wako achadzosa utapwa hwako, nekukunzwira tsitsi, ndokudzoka ndokuunganidza pamarudzi ese Jehovha Mwari wako kwaakakuparadzira.
\v 4 Kunyange vakadzingwa vako vari kumugumo wekumatenga, Jehovha Mwari wako achakuunganidzapo, uye achakutorapo
\v 5 Zvino Jehovha Mwari wako achakupinza munyika madzibaba ako yavakagara nhaka, uye uchaigara nhaka, zvino achakuitira zvakanaka nekukuwanza kupfuura madzibaba ako.
\v 6 Zvino Jehovha Mwari wako achadzingisa moyo wako, nemoyo wembeu yako, kuda Jehovha Mwari wako nemoyo wako wese uye nemweya wako wese, kuti urarame.
\v 7 Zvino Jehovha Mwari wako achakuburusira zvakatukwa zvese izvi pamusoro pevavengu vako nepane vese vanokuvenga, vanokushusha.
\v 8 Zvino uchadzokera ndokuteerera inzwi raJehovha, ndokuita mirairo yake yese yandinokuraira nhasi.
\v 9 Zvino Jehovha Mwari wako achawanza pabasa rese reruoko rwako, pachibereko chemuviri wako, nepachibereko chemombe dzako, nepachibereko chevhu rako, kuti zvinake; nokuti Jehovha anodzoka kukufarira pane zvakanaka sezvaakafarira madzibaba ako;
\v 10 kana ukateerera kuinzwi raJehovha Mwari wako kuchengeta mirairo yake nezvimiso zvake zvakanyorwa mubhuku iri remurayiro; kana ukadzokera kuna Jehovha Mwari wako nemoyo wako wese nemweya wako wese.
\p
\v 11 Nokuti murairo uyu wandinokuraira nhasi hauna kuvanzwa kwauri, uye hausi kure.
\v 12 Hausi kumatenga kuti uti: Ndiani achatikwirira kumatenga kunotivigira iwo kuti tiunzwe nekuuita?
\v 13 Uye hausi mhiri kwegungwa kuti uti: Ndiani achatiyambukira gungwa anotivigira iwo, kuti tiunzwe nekuuita?
\v 14 Asi shoko riri pedo kwazvo newe, mumuromo mako, nomumoyo mako, kuti uriite.
\p
\v 15 Tarira ndaisa pamberi pako nhasi upenyu nezvakanaka, norufu nezvakaipa.
\v 16 Zvandinokuraira nhasi ndizvo, kuti ude Jehovha Mwari wako, nokufamba munzira dzake, nokuchengeta mirairo yake nezvaakatema nezvaakatonga, kuti urarame, uwande, uye kuti Jehovha Mwari wako akuropafadze kunyika kwaunoenda kwairi, kuti ive yako.
\v 17 Asi kana moyo wako ukatsauka, ukaramba kuteerera, ukatsauswa kunamata vamwe vamwari nokuvashumira,
\v 18 ndinokuudzai nhasi, kuti muchaparadzwa zvirokwazvo; hamungavi namazuva mazhinji kunyika kwaunoyambukira nhasi, kuti ive yako.
\v 19 Ndinodana kudenga napasi kukupupurirai nhasi, kuti ndaisa pamberi pako upenyu norufu, kuropafadzwa nokutukwa; naizvozvo tsaura upenyu, kuti urarame, iwe navana vako;
\v 20 kuti ude Jehovha Mwari wako, nokuteerera inzwi rake, nokumunamatira; nokuti ndihwo upenyu hwako, nokuwanzwa kwamazuva ako; kuti ugare munyika yakapikira Jehovha madzibaba ako, Abhurahama naIsaka naJakove, kuti uchavapa iyo.

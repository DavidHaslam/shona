\c 20
\s Mirairo yehondo
\p
\v 1 Paunobudira kuhondo wakamirisana nevavengi vako, ndokuona mabhiza nengoro, vanhu vakawanda kukupfuura, usavatya; nokuti Jehovha Mwari wako anewe, wakakubudisa panyika yeEgipita.
\v 2 Zvino zvichaitika pamunoswedera kuhondo, kuti mupristi achaswedera ndokutaura nevanhu,
\v 3 ndokuti kwavari: Inzwa Israeri, mava kuswedera kuhondo nhasi kurwa nevavengi venyu; moyo yenyu ngairege kupera simba; musatya, uye musadedera, uye musavhunduka nekuda kwekuvapo kwavo.
\v 4 Nokuti Jehovha Mwari wenyu ndiye unoenda nemwi, kukurwirai pavavengi venyu, kukuponesai.
\p
\v 5 Nevakuru vachataura nevanhu vachiti: Ndiani munhu anovaka imba itsva akarega kuizarura? Ngaaende adzokere kumba kwake, zvimwe angafira muhondo, umwe munhu ndokuizarura.
\v 6 Uye ndiani munhu wakadzvara munda wemizambiringa akasadya pauri? Ngaaende adzokere kumba kwake, zvimwe angafira muhondo, umwe munhu ndokudya pauri.
\v 7 Uye ndiani munhu wakanyenga musikana uye asati amutora? Ngaaende adzokere kumba kwake, zvimwe angafira muhondo, umwe munhu ndokumutora.
\v 8 Uye vakuru vachataurazve kuvanhu ndokuti: Ndiani munhu anotya uye anopera simba pamoyo? Ngaaende adzokere kumba kwake, zvimwe moyo wehama dzake upererwewo nesimba semoyo wake.
\v 9 Zvino zvichaitika panopedza vakuru kutaura kuvanhu, kuti vachaisa vatungamiriri vehondo kuva misoro yevanhu.
\p
\v 10 Pakuswedera kwako paguta kurwa naro, ipapo uchariparidzira rugare.
\v 11 Zvino zvichaitika kana rikakupindura nerugare, ndokukuzarurira, ipapo zvichaitika kuti vanhu vese vanowanikwa mariri vachava vateri kwauri, uye vachakushandira.
\v 12 Zvino kana rikasaita rugare newe, asi vachiita hondo newe, ipapo ucharikomba.
\v 13 Kana Jehovha Mwari wako akarikumikidza muruoko rwako, uchaparadza munhurume umwe neumwe waro nekupinza kwemunondo.
\v 14 Asi vanhukadzi nevanana nemombe, nezvese zviri muguta, zvakapambwa zvaro zvese, uchazvitorera; uye uchadya zvakapambwa zvevavengi vako, Jehovha Mwari wako zvaanokupa.
\v 15 Uchaita saizvozvo kumaguta ese ari kure kwazvo newe, asiri maguta emarudzi awa.
\v 16 Asi maguta evanhu ava, Jehovha Mwari wako aanokupa kuva nhaka, hangaregi chinhu chinofema chichirarama.
\v 17 Asi uchavaparadza kwazvo, VaHeti, neVaAmori, neVaKenani, neVaPerezi, neVaHivhi, neVaJebhusi; Jehovha Mwari wako sezvaakakuraira;
\v 18 kuti vasakudzidzisai kuita sezvese zvinyangadzo zvavo zvavakaitira vamwari vavo; kuti mutadzire Jehovha Mwari wenyu.
\v 19 Kana ukakomba guta mazuva mazhinji, uchirwa naro kuripamba, haungaparadzi miti yaro nekuitema nesanhu; nokuti ungadya pairi, uye haunga\add i\add*temi (nokuti muti wemusango ndewevanhu) kuuya pamberi pako pakukomba.
\v 20 Koga miti yaunoziva kuti haisi miti yekudya, ndiyo yauchaparadza nekuitema kuti uvake mhanda dzekukombesa wakanangana neguta raunorwa hondo naro kusvika rawisirwa pasi.
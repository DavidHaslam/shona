\c 27
\s Kunyorwa kwemitemo pamabwe pagomo reEbhari
\p
\v 1 Zvino Mozisi nevakuru vaIsraeri vakaraira vanhu vachiti: Chengetai murairo wose wandinokurairai nhasi.
\v 2 Zvino zvichaitika pazuva raunoyambuka Joridhani kuenda kunyika Jehovha Mwari wako yaanokupa, kuti uchazvimisira mabwe makuru nekuadzudzura nechidzudzuro\x + Josh. 4.1.\x*;
\v 3 zvino uchanyora paari mashoko ese emurairo uyu kana wayambuka; kuti upinde kunyika Jehovha Mwari wako yaanokupa\x + Josh. 8.32.\x*, nyika inoyerera mukaka neuchi, Jehovha Mwari wemadzibaba ako sezvaakakuvimbisa\x + 26.9,15. Eki. 3.8.\x*.
\v 4 Zvino zvichaitika pakuyambuka kwenyu Joridhani, uchamisa mabwe awa andinokuraira nhasi, mugomo reEbhari, muadzudzure nechidzudzuro\x + 11.29. Josh. 8.30.\x*.
\v 5 Zvino uchavakirapo Jehovha Mwari wako aritari, aritari yemabwe; usafambisa dare pamusoro payo\x + Josh. 8.31. Eki. 20.25.\x*.
\v 6 Uchavaka aritari yaJehovha Mwari wako nemabwe akakwana. Ugopa pairi zvipo zvinopiswa kuna Jehovha Mwari wako\x + Josh. 8.31. Eki. 20.25.\x*.
\v 7 Uye uchabaya zvipo zvekuyananisa, nekudyapo, ndokufara pamberi paJehovha Mwari wako.
\v 8 Zvino uchanyora pamusoro pemabwe mashoko ese emurairo uyu, zvionekwe kwazvo.
\p
\v 9 Zvino Mozisi nevapristi vaRevhi vakataura kuna Israeri wose vachiti: Nyarara, uye teerera, iwe Israeri; nhasi wava rudzi rwaJehovha Mwari wako\x + 26.18.\x*.
\v 10 Naizvozvo uchateerera inzwi raJehovha Mwari wako nekuita mirairo yake nezvimiso zvake, zvandinokuraira nhasi.
\p
\v 11 Zvino Mozisi wakaraira vanhu nezuva iro achiti:
\v 12 Ava vachamira kuropafadza vanhu pagomo reGerizimi pakuyambuka kwenyu Joridhani: Simioni naRevhi naJudha naIsasikari naJosefa naBhenjamini\x + 11.29. Josh. 8.33. Vato. 9.7.\x*.
\v 13 Uye ava vachamira pagomo reEbhari pamusoro pekutukwa: Rubheni, Gadhi, naAsheri, naZebhuruni, Dhani, naNafutari\x + 11.29. Josh. 8.33. Vato. 9.7.\x*.
\p
\v 14 Zvino VaRevhi vachapindura ndokuti kumurume wose waIsraeri nenzwi guru\x + 33.10. Dhan. 9.11.\x*:
\v 15 Ngaatukwe munhu anoita chifananidzo chakavezwa kana chakanyunguduswa, chinyangadzo kuna Jehovha, basa remaoko emufombori, ndokuisa pakavanda\x + Eki. 20.4. 34.17. Isa. 44.9. Hos. 13.2.\x*. Zvino vanhu vose vachapindura vachiti: Ameni\x + Num. 5.22. Jer. 11.5. 1 VaKori. 14.16.\x*.
\p
\v 16 Ngaatukwe anozvidza baba vake uye mai vake. Zvino vanhu vose vachati: Ameni\x + Eki. 20.12. 21.17. Rev. 19.3. Det. 21.18-21.\x*.
\p
\v 17 Ngaatukwe anofuzhura muganhu wewekwake. Zvino vanhu vose vachati: Ameni\x + 19.14.\x*.
\p
\v 18 Ngaatukwe anotsausa bofu panzira. Zvino vanhu vose vachati: Ameni\x + Rev. 19.14.\x*.
\p
\v 19 Ngaatukwe anotsausa mutongo wemutorwa, nherera, nechirikadzi. Zvino vanhu vose vachati: Ameni\x + 24.17.\x*.
\p
\v 20 Ngaatukwe anorara nemukadzi wababa vake\x + Rev. 18.8.\x*, nokuti wafukura mupendero wababa\x + 22.30\x* vake. Zvino vanhu vose vachati: Ameni.
\p
\v 21 Ngaatukwe anorara nemhuka ipi neipi. Zvino vanhu vose vachati: Ameni\x + Rev. 18.23.\x*.
\p
\v 22 Ngaatukwe anorara nehanzvadzi yake, mwanasikana wababa vake kana mwanasikana wamai vake. Zvino vanhu vose vachati: Ameni\x + Rev. 18.9. 20.17.\x*.
\p
\v 23 Ngaatukwe anorara nambuyawasha vake. Zvino vanhu vose vachati: Ameni\x + Rev. 18.17. 20.14.\x*.
\p
\v 24 Ngaatukwe anorova wekwake pakavanda. Zvino vanhu vose vachati: Ameni\x + Eki. 21.12,14. Det. 19.11.\x*.
\p
\v 25 Ngaatukwe anogamuchira fufuro yekurova munhu, ropa risina mhosva. Zvino vanhu vose vachati: Ameni\x + Eki. 23.7,8. Det. 16.19. Eze. 22.12.\x*.
\p
\v 26 Ngaatukwe asingasimbisi mashoko emurairo uyu, kuaita. Zvino vanhu vose vachati: Ameni\x + Jer. 11.3. VaGar. 3.10. Det. 28.15. Map. 119.21.\x*.
\c 27
\s Kunyorwa kwemitemo pamabwe pagomo reEbhari
\p
\v 1 Zvino Mozisi nevakuru vaIsraeri vakaraira vanhu vachiti: Chengetai murairo wese wandinokurairai nhasi.
\v 2 Zvino zvichaitika pazuva raunoyambuka Joridhani kuenda kunyika Jehovha Mwari wako yaanokupa, kuti uchazvimisira mabwe makuru nekuadzudzura nechidzudzuro.
\v 3 Zvino uchanyora paari mashoko ese emurairo uyu kana wayambuka; kuti upinde kunyika Jehovha Mwari wako yaanokupa, nyika inoyerera mukaka neuchi, Jehovha Mwari wemadzibaba ako sezvaakakuvimbisa.
\v 4 Zvino zvichaitika pakuyambuka kwenyu Joridhani, uchamisa mabwe awa andinokuraira nhasi, mugomo reEbhari, muadzudzure nechidzudzuro.
\v 5 Zvino uchavakirapo Jehovha Mwari wako aritari, aritari yemabwe; usasimudzira dare pamusoro pawo.
\v 6 Uchavaka aritari yaJehovha Mwari wako nemabwe akakwana. Ugopapo zvipo zvinopiswa kuna Jehovha Mwari wako.
\v 7 Uye uchabaya zvipo zvekuyananisa, nekudyapo, ndokufara pamberi paJehovha Mwari wako.
\v 8 Zvino uchanyora pamusoro pemabwe mashoko ese emurairo uyu, zvionekwe kwazvo.
\p
\v 9 Zvino Mozisi nevapristi vaRevhi vakataura kuna Israeri wese vakati: Nyarara, uye teerera, iwe Israeri; nhasi wava rudzi rwaJehovha Mwari wako.
\v 10 Naizvozvo uchateerera inzwi raJehovha Mwari wako nekuita mirairo yake nezvimiso zvake, zvandinokuraira nhasi.
\p
\v 11 Zvino Mozisi wakaraira vanhu nezuva iro achiti:
\v 12 Ava vachamira kuropafadza vanhu pagomo reGerizimi pakuyambuka kwenyu Joridhani: Simioni naRevhi naJudha naIsaskari naJosefa naBhenjamini.
\v 13 Uye ava vachamira pagomo reEbhari pamusoro pekutukwa: Rubheni, Gadhi, naAsheri, naZebhuruni, Dhani, naNafutari.
\p
\v 14 Zvino VaRevhi vachapindura ndokuti kumurume wese waIsraeri nenzwi guru:
\v 15 Ngaatukwe munhu anoita chifananidzo chakavezwa kana chakanyunguduswa, chinyangadzo kuna Jehovha, basa remaoko emufombori, ndokuisa pakavanda. Zvino vanhu vese vachapindura vachiti: Ameni.
\p
\v 16 Ngaatukwe anozvidza baba vake uye mai vake. Zvino vanhu vese vachati: Ameni.
\p
\v 17 Ngaatukwe anofuzhura yemuganhu wewekwake. Zvino vanhu vese vachati: Ameni.
\p
\v 18 Ngaatukwe anotsausa bofu panzira. Zvino vanhu vese vachati: Ameni.
\p
\v 19 Ngaatukwe anotsausa mutongo wemutorwa, nherera, nechirikadzi. Zvino vanhu vese vachati: Ameni.
\p
\v 20 Ngaatukwe anorara nemukadzi wababa vake, nokuti wafukura mupendero wababa vake. Zvino vanhu vese vachati: Ameni.
\p
\v 21 Ngaatukwe anorara nemhuka ipi neipi. Zvino vanhu vese vachati: Ameni.
\p
\v 22 Ngaatukwe anorara nehanzvadzi yake, mwanasikana wababa vake kana mwanasikana wamai vake. Zvino vanhu vese vachati: Ameni.
\p
\v 23 Ngaatukwe anorara nambuyawasha vake. Zvino vanhu vese vachati: Ameni.
\p
\v 24 Ngaatukwe anorova wekwake pakavanda. Zvino vanhu vese vachati: Ameni.
\p
\v 25 Ngaatukwe anogamuchira fufuro yekurova munhu, ropa risina mhosva. Zvino vanhu vese vachati: Ameni.
\p
\v 26 Ngaatukwe asingasimbisi mashoko emurairo uyu, kuaita. Zvino vanhu vese vachati: Ameni.

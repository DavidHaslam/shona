\c 17
\p
\v 1 Usabaira Jehovha Mwari wako nzombe kana gwai pariri pane chipomerwa, chipi nechipi chakaipa, nokuti chinyangadzo chaJehovha Mwari wako.
\p
\v 2 Kana kukawanikwa pakati pako mukati meripi neripi remasuwo ako Jehovha Mwari wako aanokupa, murume kana mukadzi wakaita zvakaipa pameso paJehovha Mwari wako pakudarika sungano yake,
\v 3 ndokuenda ndokushumira vamwe vamwari, ndokuvanamata, kana zuva kana mwedzi, kana hondo ipi neipi yekumatenga, chandisina kuraira;
\v 4 zvino zvikaudzwa kwauri, zvino ukanzwa ndokubvunzisisa, zvino tarira, ndizvo, chinhu chechokwadi, chinyangadzo ichi chakaitwa kwaIsraeri;
\v 5 ipapo uchabudisa murume uyo kana mukadzi uyo, vakaita chinhu icho chakaipa kunze kwemasuwo ako, murume nemukadzi, zvino uchavataka nemabwe vagofa.
\v 6 Nemuromo wezvapupu zviviri, kana zvapupu zvitatu, uyo wakafanira kufa achaurawa, nemuromo wechapupu chimwe haangaurawi.
\v 7 Maoko ezvapupu ndiwo achatanga kuva pamusoro pake kumuuraya; zvino pashure maoko evanhu vese. Saizvozvo uchabvisa chakaipa kubva pakati pako.
\p
\v 8 Kana pane nyaya yakarema kwazvo kwauri, pamutongo, pakati peropa neropa, pakati pekuenzanisirana nekuenzanisirana, uye pakati pekurovana nekurovana, dziri nyaya dzekupikisana mukati memasuwo ako; ipapo uchasimuka ndokukwira kunzvimbo Jehovha Mwari wako yaachasarudza.
\v 9 Zvino uchauya kuvapristi VaRevhi, nekumutongi achavapo pamazuva iwayo, ugobvunza; zvino vachakuudza murango wemutongo.
\v 10 Zvino uchaita zvinoenderana nemurango, iwo avo venzvimbo iyo Jehovha yaachasarudza wavachakuratidza, zvino uchaona kuti uite zvinoenderana nezvese zvavanokuudza.
\v 11 Zvichienderana nemurango wemurairo wavachakudzidzisa, uye zvichienderana nemutongo wavachakuudza, uchaita \add saizvozvo\add*; haungatsaukiri kurudyi kana kuruboshwe kubva pashoko ravanotaura kwauri.
\v 12 Nemunhu unoita nekuzvikudza kuti asateerera kumupristi amire kushumira Jehovha Mwari wako, kana mutongi, nemurume uyo achafa; iwe uchabvisa chakaipa kubva pana Israeri.
\v 13 Zvino vanhu vese vachazvinzwa ndokutya, vakasazozvikudzazve.
\p
\v 14 Paunosvika munyika Jehovha Mwari wako yaanokupa, ndokuigara nhaka, ndokugara mairi, zvino uchati: Ndichazviisira mambo semarudzi ese akapoteredza;
\v 15 umuise kwazvo ave mambo pamusoro pako, iye Jehovha Mwari wako waachasarudza. Achibva pakati penyu umuise ave mabo pamusoro pako. Haungaisi mweni pamusoro pako asiri hama yako.
\v 16 Asi asazviwanzira mabhiza, kana kudzoseresa vanhu kuEgipita, kuti awanze mabhiza; Jehovha sezvaakati kwauri: Haungadzokerizve nenzira iyo.
\v 17 Uye asazviwanzira vakadzi, kuti moyo wake usatsauka; uye asazviwanzira zvikuru sirivha negoridhe.
\v 18 Zvino zvichava paanogara pachigaro cheumambo hwake, kuti achazvinyorera dzokororo yemurairo uyu mubhuku, unobva pazviri pamberi pevapristi VaRevhi.
\v 19 richava naye, uye achaverenga mariri mazuva ese eupenyu hwake; kuti adzidze kutya Jehovha Mwari wake, kuchengeta mashoko ese emurairo uyu nezvimiso izvi, kuti azviite;
\v 20 kuti moyo wake usazvikudza pamusoro pehama dzake, uye kuti asatsauka pamurairo \add kuenda\add* kurudyi kana kuruboshwe; kuti arebese mazuva ake pamambo hwake, iye nevana vake, pakati paIsraeri.

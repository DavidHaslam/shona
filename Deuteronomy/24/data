\c 24
\s Rugwaro rwekurambana
\p
\v 1 Kana murume achitora mukadzi, ndokumuwana, zvikaitika kuti kana asingawani nyasha pameso ake, kana kuti awane chinyadzo kwaari, ngaamunyorere rugwaro rwekurambana agoipa muruoko rwake, ndokumubudisa mumba make.
\v 2 Zvino kana abuda mumba make, angaenda ndokuva weumwe murume.
\v 3 Zvino \add kana\add* murume anotevera akamuvenga, ndokumunyorera rugwaro rwekumuramba, ndokupa muruoko rwake, ndokumubudisa mumba make, uye kunyange murume anotevera \add uyu\add* achifa wanga akamutora kuva mukadzi wake,
\v 4 murume wake wekutanga, wakamubvisa haangamutorizve kuva mukadzi wake, shure kwekusvibiswa; nokuti chinyangadzo pamberi paJehovha. Naizvozvo haungatadzisi nyika iyo Jehovha Mwari wako yaanokupa kuva nhaka.
\p
\v 5 Kana munhu achangotora mukadzi, haangabuduri hondo uye haangabatiswi chero basa ripi; achava kumba akasununguka mwedzi umwe kuti afadze mukadzi wake waatora.
\s Zvekupika nezvekuba nezvemaperembudzi
\p
\v 6 Hakuna munhu achatora guyo kana huyo kuti rwuve rubatso; nokuti anotora upenyu huve rubatso.
\p
\v 7 Kana munhu achiwanikwa achiba munhu pahama dzake kuvana vaIsraeri, ndokumubata senhapwa kana kumutengesa, mbavha iyo ichafa; saizvozvo uchabvisa kuipa pakati pako.
\p
\v 8 Chenjera pahosha yemaperembudzi, kuchenjerera nekuita sezvese vapristi VaRevhi zvavanokudzidzisa; sezvandakavaraira, chenjerereai kuzviita.
\v 9 Rangarira Jehovha Mwari wako zvaakaitira Miriamu panzira pakubuda kwenyu muEgipita.
\p
\v 10 Kana uchikweretesa umwe wako chinhu, usapinda mumba make kuti utore rubatso rwake.
\v 11 Uchamira panze, uye munhu waunokweretesa achakubudisira rubatso panze.
\v 12 Zvino kana ari murombo, usarara nerubatso rwake.
\v 13 Zvirokwazvo uchadzosera rubatso kwaari pakuvira kwezuva, kuti arare nenguvo yake, uye akuropafadze; uye izvi zvichava kururama kwauri pamberi paJehovha Mwari wako.
\p
\v 14 Usadzvinyirira muranda wakahaiwa murombo uye anoshaiwa, pahama dzako kana pamutorwa wako ari munyika yako mukati memasuwo ako.
\v 15 Uchamupa mubairo wake nezuva rake, \add mubairo\add* urege kuvirirwa nezuva; nokuti murombo, uye wakaisa moyo wache pauri, zvimwe angakuchemera kuna Jehovha, chikava chivi kwauri.
\p
\v 16 Madzibaba haangaurawi nekuda kwevana, uye vana havangaurawi nekuda kwemadzibaba; munhu umwe neumwe achaurawa nekuda kwechivi chake.
\s Tsitsi kuchirikadzi nenherera nevatorwa
\p
\v 17 Usatsausa mutongo wemutorwa \add ne\add*nherera; kana kutora nguvo yechirikadzi kuva rubatso.
\v 18 Asi ucharangarira kuti waiva muranda muEgipita, Jehovha Mwari wako ndokukudzikunura kubva imomo; naizvozvo ndinokuraira kuita chinhu ichi.
\p
\v 19 Paunokohwa goho rako mumunda wako, ndokukanganwa chisumbu mumunda, haungadzokeri kunochitora, chichava chemutorwa, nechenherera, nechechirikadzi, kuti Jehovha Mwari wako akuropafadze pabasa rese remaoko ako.
\v 20 Kana uchizunza muti wako wemuorivhi, usatsvakisisa matavi shure kwako; zvichava zvemutorwa nezvenherera nezvechirikadzi.
\v 21 Kana uchiunganidza mazambiringa emunda wako wemizambiringa, usatsvakisisa shure kwako; achava emutorwa neenherera neechirikadzi.
\v 22 Ucharangarira kuti waiva muranda munyika yeEgipita; naizvozvo ndinokuraira chinhu ichi.

\c 3
\p
\v 1 Zvino takadzoka ndokukwira nenzira yeBhashani; Ogi mambo weBhashani ndokubudira kusangana nesu, iye nevanhu vake vese, kuzorwa paEdhirei.
\v 2 Zvino Jehovha wakati kwandiri: Usamutya, nokuti ndachamupa iye nevanhu vake vese nenyika yake muruoko rwako. Zvino uchamuitira sezvawakaita kuna Sihoni mambo weVaAmori waigara paHeshibhoni.
\v 3 Naizvozvo Jehovha Mwari wedu wakapa mumaoko edu Ogiwo mambo weBhashani, nevanhu vake vese; tikamurova kusvika pasina waakasiirwa wakasara.
\v 4 Zvino takatapa maguta ake ese nenguva iyo; hakuna kuva neguta ratisina kutora kwavari, maguta makumi matanhatu, dunhu rese reArigobhu, neushe hwaOgi muBhashani.
\v 5 Maguta ese aiva akashoshewa nemasvingo marefu, masuwo, nemazariro, kunze kwemisha mizhinji-zhinji yakange isina masvingo.
\v 6 Zvino takaaparadza chose, sezvatakaita kuna Sihoni mambo weHeshibhoni, takaparadza chose maguta ese, varume, vakadzi, nevanana.
\v 7 Asi zvipfuwo zvese nezvakapambiwa zvemaguta, takazvitapira.
\v 8 Nenguva iyo zvino takatora paruoko rwemadzimambo maviri eVaAmori nyika yaiva mhiri kwaJoridhani, kubva parwizi Arinoni kusvika pagomo reHerimoni.
\v 9 (Herimoni VaSidhoni vanoritumidza Sirioni, asi VaAmori vanoritumidza Seniri).
\v 10 Maguta ese ebani, neGiriyadhi rese, neBhashani rese, kusvika paSareka neEdhirei, maguta eushe hwaOgi muBhashani.
\v 11 Nokuti ndiOgi ega mambo weBhashani wakasara pavakasara vevane simba; mubhedha wake waiva mubhedha wematare; haupo here paRabha revana vaAmoni? Kureba kwawo kwaiva makubhiti mapfumbamwe, neupamhi hwawo hwaiva makubhiti mana, zvichienderana nekubhiti remunhu.
\v 12 Zvino nyika iyi takaigara nhaka nenguva iyo, kubva paAroeri parwizi Arinoni, nehafu yenyika yemakomo yeGiriyadhi, nemaguta ayo; ndikapa vaRubheni nevaGadhi.
\v 13 Neyakasara yeGiriyadhi neBhashami rese, ushe hwaOgi ndakapa kuhafu yerudzi rwaManase dunhu rese reArigobhu, neBhashani rese, rinotumidzwa nyika yevane simba.
\v 14 Jairi mwanakomana waManase wakatora nyika yese yeArigobhu kusvika pamuganhu wevaGeshuri nevaMaakati, ndokuitumidza zvichitevera zita rake Havhoti-jairi, kusvika zuva ranhasi.
\v 15 Zvino ndakapa Giriyadhi kuna Makiri.
\v 16 NekuVaRubheni nekuVaGadhi ndakapa kubva paGiriyadhi kusvikawo parwizi Arinoni, pakati nepakati pemupata, nemuganhu, kusvikawo parwizi Jabhoki, muganhu wevana vaAmoni.
\v 17 Uye mapani, neJoridhani, nemuganhu kubva paKinereti, kusvikawo pagungwa remunyu, pajinga peShidhodhi-Pisiga kumabvazuva.
\p
\v 18 Zvino ndakakurairai nenguva iyo ndichiti: Jehovha Mwari wenyu wakakupai nyika iyi ive nhaka yenyu. Zvino muchayambuka makashonga zvombo pamberi pehama dzenyu, vana vaIsraeri, varume vese vari mhare.
\v 19 Koga vakadzi venyu nevanana venyu nezvipfuwo zvenyu, \add nokuti\add* ndinoziva kuti mune zvipfuwo zvizhinji, zvichagara mumaguta enyu andakakupai.
\v 20 Kusvika Jehovha apa zororo hama dzenyu semwi, naivo vagare nhakah yenyika Jehovha Mwari wenyu yaanovapa mhiri kwaJoridhani; zvino muchadzokera umwe neumwe kunhaka yake, yandakakupai.
\p
\v 21 Zvino ndakaraira Joshua panguva iyo ndichiti: Meso ako akaona zvese Jehovha Mwari wenyu zvaakaitira madzimambo awa maviri; saizvozvo Jehovha uchaitira ushe hwese kwamunoyambukira.
\v 22 Musavatya, nokuti Jehovha Mwari wenyu achakurwirai.
\v 23 Zvino ndakanyengetera kuna Jehovha panguva iyo, ndichiti:
\v 24 Jehovha Mwari, makatanga kuratidza muranda wenyu ukuru hwenyu, neruoko rwenyu rune simba; nokuti ndeupi mwari kudenga kana panyika angaita zvinoenderana nemabasa enyu, uye zvinoenderana nesimba renyu?
\v 25 Nditenderai henyu kuyambuka, ndione nyika yakanaka iri mhiri kwaJoridhani, gomo iro rakanaka, neRebhanoni.
\v 26 Asi Jehovha wakanditsamwira nekuda kwenyu, akasandinzwa; Jehovha ndokuti kwandiri: Zvaringana kwauri! Usachitaura kwandiri pamusoro penyaya iyi.
\v 27 Zvikwidze panhongonya pePisiga, ugosimudzira meso ako kumavirazuva, nekumaodzanyemba, nekuchamhembe, nekumabvazuva ugoiona nemeso ako; nokuti haungayambuki Joridhani urwu.
\v 28 Asi raira Joshua, umukurudzire nekumusimbisa, nokuti iye uchayambuka pamberi pevanhu ava, uye achavagarisa nhaka yenyika yauchaona.
\v 29 Zvino takagara pamupata pakatarisana neBheti-peori.

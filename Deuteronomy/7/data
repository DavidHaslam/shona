\c 7
\s VaIsraeri havafaniri kuwadzana nedzimwe ndudzi
\p
\v 1 Jehovha Mwari wako paanokupinza munyika yaunoenda kunoigara nhaka, ndokudzinga ndudzi zhinji pamberi pako, VaHeti, neVaGirigashi, neVaAmori, neVaKenani, neVaPerezi, neVaHivhi, neVaJebhusi, ndudzi nomwe huru uye dzine simba kukudarika;
\v 2 uye Jehovha Mwari wako paanodziisa pamberi pako, uchadzirova, iwe udziparadza chose; usaita sungano nadzo, kana kuvanzwira nyasha;
\v 3 usawanana navo, usapa mwanasikana wako kumwanakomana wake, uye mwanasikana wake usamutorera mwanakomana wako.
\v 4 Nokuti achatsausa mwanakomana wako pakunditevera, kuti ashumire vamwe vamwari; naizvozvo hasha dzaJehovha dzichakupfutirai, ndokukuparadzai nokukurumidza.
\v 5 Asi muchabata seizvi navo: Muchaparadza aritari dzavo, nekuputsanya shongwe dziri zvifananidzo zvavo, nekutema matanda avo \add avanonamata nawo\add*, nekupisa nemoto mifananidzo yavo yakavezwa.
\v 6 Nokuti uri rudzi rutsvene kuna Jehovha Mwari wako; Jehovha Mwari wako wakakusarudza kuva rudzi rwake chairwo pakati pendudzi dzese dziri pachiso chenyika.
\v 7 Jehovha haana kuburusira rudo rwake pamusoro penyu, kana kukusarudzai nekuda kwekuti makange muri vazhinji kurudzi rwupi nerwupi, nokuti maiva vashomanesa pavanhu vese.
\v 8 Asi nekuda kwekuti Jehovha wakakudai, uye nekuda kwekuti wachengetedza mhiko yaakapikira madzibaba enyu, Jehovha wakakubudisai neruoko rune simba, ndokukudzikunurai kubva paimba yeuranda, kubva paruoko rwaFarao mambo weEgipita.
\v 9 Naizvozvo ziva kuti Jehovha Mwari wako ndiMwari, Mwari wakatendeka, anochengetedza sungano uye nyasha nevanomuda uye vanochengeta mirairo yake kusvika kumarudzi churu chemazana;
\v 10 uye anotsiva vanomuvenga pachiso chavo, kuvaparadza; haanganonokeri anomuvenga, achamutsiva pachiso chake.
\v 11 Naizvozvo uchachengeta mirairo nezvimiso nemitongo zvandinokuraira nhasi kuzviita.
\p
\v 12 Zvino zvichaitika kana mukateerera kumitongo iyi nekuchengeta nekuiita, kuti Jehovha Mwari wako achakuchengetedzera sungano nenyasha zvaakapikira madzibaba ako.
\v 13 Zvino achakuda nekukuropafadza nekukuwanza; acharopafadzawo zvibereko zvedumbu rako, nezvibereko zvenyika yako, zviyo zvako, newaini yako itsva, nemafuta ako, nezvakaberekwa zvemombe dzako, nemapoka emakwai ako, munyika yaakapikira madzibaba kukupa iyo.
\v 14 Ucharopafadzwa kupfuura ndudzi dzese; hapangavi pakati pako nemurume asingabereki kana mukadzi asingabereki, kana pakati pezvipfuwo zvako.
\v 15 Zvino Jehovha uchabvisa kwauri hosha dzese, uye haangaisi rimwe redenda rakaipa reEgipita raunoziva pamusoro pako, asi achaaisa pamusoro pavo vese vanokuvenga.
\v 16 Zvino uchaparadza ndudzi dzese Jehovha Mwari wako dzaachapa kwauri; ziso rako haringavi netsitsi pamusoro pavo, uye usashumira vamwari vavo, nokuti zvichava musungo kwauri.
\v 17 Kana ukati mumoyo mako: Ndudzi idzi izhinji kwandiri, ndingadzitorera sei nhaka yadzo?
\v 18 Usavatya; ucharangarira Jehovha Mwari wako zvaakaita kuna Farao, nekuVaEgipita vese;
\v 19 miedzo mikuru meso ako ayakaona nezviratidzo nezvishamiso neruoko rwune simba neruoko rwakatandavadzwa Jehovha Mwari wako rwaakakubudisa narwo; ndizvo zvichaita Jehovha Mwari wako kuvanhu vese vaunotya.
\v 20 Uye Jehovha Mwari wako uchatumira mago pakati pavo, kusvika vakasara nevakavanda chiso chako vaparara.
\v 21 Usavhunduswa navo, nokuti Jehovha Mwari wako ari pakati pako, ndiMwari mukuru uye anotyisa.
\v 22 Zvino Jehovha Mwari wako achadzinga ndudzi idzo pamberi pako zvishoma zvishoma; usavaparadza nekukurumidza, zvimwe zvikara zvesango zvingakuwandira.
\v 23 Asi Jehovha Mwari wako achavapa pamberi pako, nekuvanyonganisa nekunyonganisa kukuru, kusvika vaparadzwa.
\v 24 Zvino achaisa madzimambo avo muruoko rwako, ugorozva zita ravo kubva pasi pedenga; hapana munhu anozvimisa pamberi pako kusvika wavaparadza.
\v 25 Muchapisa mifananidzo yavo yakavezwa yavamwari vavo; musachochora sirivha kana goridhe riri pavari, kana kuzvitorera, zvimwe mungateyiwa mazviri; nokuti zvinyangadzo pamberi paJehovha Mwari wako.
\v 26 Uye usapinza chinyangadzo mumba mako, zvimwe uve chinhu chakatukwa saicho; uchachisema chose, nokuti chinhu chakatukwa.

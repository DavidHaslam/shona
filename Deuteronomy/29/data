\c 29
\s Sungano yaJehovha naIsraeri
\p
\v 1 Awa mashoko esungano Jehovha yaakaraira Mozisi kuita nevana vaIsraeri munyika yaMoabhu, kunze kwesungano yaakaita navo paHorebhu.
\p
\v 2 Zvino Mozisi wakadana Israeri wese ndokuti kwavari: Makaona zvese Jehovha zvaakaita pamberi pemeso enyu munyika yeEgipita kuna Farao uye kuvaranda vake vese, nekunyika yake yese;
\v 3 miedzo mikuru meso ako yaakaona, zviratidzo nezvishamiso zviya zvikuru.
\v 4 Zvakadaro Jehovha haana kukupai moyo wekunzwisisa nemeso ekuona nenzeve dzekunzwa kusvika nhasi.
\v 5 Zvino ndakakutungamirirai makore makumi mana murenje; nguvo dzenyu hadzina kusakara pamuri, neshangu dzako hadzina kusakara patsoka dzako.
\v 6 Hamuna kudya chingwa, hamuna kunwa waini nezvine simba \add rekudhaka\add*; kuti muzive kuti ndiri Jehovha Mwari wenyu.
\v 7 Zvino pamakasvika panzvimbo ino, Sihoni mambo weHeshibhoni naOgi mambo weBhashani vakabuda kumirisana nesu pahondo, asi tikavarova;
\v 8 ndokutora nyika yavo, tikaipa kuva nhaka kuVaRubheni nekuVaGadhi nehafu yerudzi rwaManase.
\v 9 Naizvozvo chengetai mashoko esungano iyi, muaite, kuti mubudirire pazvese zvamunoita.
\p
\v 10 Imwi mose mumire pamberi paJehovha Mwari wenyu nhasi, misoro yenyu, marudzi enyu, vakuru venyu, nevatariri venyu, varume vese VaIsraeri,
\v 11 vanana venyu, vakadzi venyu, nemutorwa wako ari pakati pemusasa yako, kubva kumutemi vehuni dzako kusvika kumucheri vemvura yako;
\v 12 kupfuurira pasungano yaJehovha Mwari wako nepakupika kwake Jehovha Mwari wako kwaanokuitira nhasi;
\v 13 kuti akusimbise nhasi uve rudzi rwake, uye iye ave Mwari wako, sekutaura kwake kwauri, uye sekupika kwake kumadzibaba ako, kuna Abhurahama, kuna Isaka, nekuna Jakove.
\v 14 Zvino handiiti nemwi moga sungano iyi nemhiko iyi;
\v 15 asi neuyo ari pano nesu pamberi paJehovha Mwari wedu, uye neuyo asipo pano nesu nhasi;
\v 16 nokuti imwi munoziva kugara kuti takagara sei munyika yeEgipita, uye kuti takagura sei pakati pemarudzi amakagura paari,
\v 17 uye makaona zvinyangadzo zvavo; nezvifananidzo zvavo, danda neibwe, sirivha negoridhe, zvavaiva nazvo;
\v 18 zvimwe pave pakati penyu murume kana mukadzi kana mhuri kana rudzi, moyo wavo unotsauka kubva kuna Jehovha Mwari wedu nhasi, kunoshumira vamwari vemarudzi awa; zvimwe pave pakati penyu nemudzi unobereka nduru negavakava.
\v 19 Zvino zvichaiika pauchanzwa mashoko ekutuka uku, kuti achazviropafadza pamoyo wake achiti: Ndichava nerugare, kunyange ndichifamba neukukutu hwemoyo wangu, kuti kupedzwe chinyoro nechakaoma.
\v 20 Jehovha haadi kumuregerera, asi ipapo kutsamwa kwaJehovha negodo rake zvichapfungairira murume uyo, nekutukwa kwese kwakanyorwa mubhuku iri kuchava paari; Jehovha achadzima zita rake pasi pematenga.
\v 21 Zvino Jehovha achamutsaurira zvakaipa kubva pakati pemarudzi ese aIsraeri, zvichienderana nekutukwa kwese kwesungano kwakanyorwa mubhuku iri remurairo.
\v 22 Ipapo rudzi rwunozouya, vana venyu, vachamuka shure kwenyu, nemutorwa achabva kunyika iri kure vachati kana vachiona matambudziko enyika iyo nematenda Jehovha aachaisa pamusoro payo,
\v 23 nyika yayo yese isuferi nemunyu nekutsva, haidzvarwi, haimedzi, neuswa hahumerimo, sapakuparadzwa kweSodhoma neGomora, Adhima neZebhoimu, Jehovha aakaparadza pahasha dzake nepakupfuta kwake;
\v 24 uye marudzi ese achati: Jehovha wakaitirei kudai kunyika iyo? Kupisa kwekutsamwa kukuru chii?
\v 25 Ipapo vachati: Nokuti vakasiya sungano yaJehovha Mwari wemadzibaba avo yaakaita navo pakuvabudisa panyika yeEgipita;
\v 26 ndokuenda ndokushumira vamwe vamwari, ndokuvanamata, vamwari vavasingaziviuye waasina kuvapa.
\v 27 Zvino kutsamwa kwaJehovha kwakapfutira nyika iyi, kuburusira pairi kutukwa kwese kwakanyorwa mubhuku iri.
\v 28 Zvino Jehovha wakavadzura kubva panyika yavo nekutsamwa nekupfuta uye nehasha huru, ndokuvarasira kune imwe nyika sanhasi.
\v 29 Zvakavanzika ndezvaJehovha Mwari wedu; asi zvakaratidzwa \add pachena\add* ndezvedu nevana vedu nekusingaperi, kuita mashoko ese emurairo uyu.

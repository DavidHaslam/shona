\c 4
\s Mozisi anovaraira kuchengeta mirairo yaJehovha
\p
\v 1 Zvino ikozvino, Israeri, inzwa zvimiso nezvakatongwa zvandinokudzidzisai, ku\add zvi\add*ita; kuti murarame, mupinde mugare nhaka nyika Jehovha Jehovha Mwari wemadzibaba enyu yaakakupai.
\v 2 Hamungawedzeri pashoko randinokurairai, kana kutapudza pariri, kuti muchengete mirairo yaJehovha Mwari wenyu yandinokurairai.
\v 3 Meso enyu akaona zvakaita Jehovha nokuda kwaBhaari-Peori; nokuti munhu wese wakatevera Bhaari-Peori Jehovha Mwari wenyu wakamuparadza kubva pakati penyu.
\v 4 Asi imwi makanamatira kuna Jehovha Mwari wenyu muri vapenyu kusvika nhasi.
\v 5 Tarirai, ndakakudzidzisai zvimiso nezvakatongwa, Jehovha Mwari wangu sezvaakandiraira, kuti muite saizvozvo munyika yamunoenda kunoigara mhaka.
\v 6 Naizvozvo zvichengetei neku\add zvi\add*ita; nokuti uchenjeri hwenyu nekunzwisisa pamberi pendudzi dzichanzwa zvimiso zvese izvi, vagoti: Zvirokwazvo rudzi urwu rukuru vanhu vakachenjera uye vanonzwisisa.
\v 7 Nokuti nderwupi rudzi rukuru rwuna mwari uri pedo navo saJehovha Mwari wedu pakumudana kwedu kwese?
\v 8 Uye nderwupi rudzi rukuru rwune zvimiso nezvakatongwa zvakarurama semurairo uyu wese wandinoisa pamberi penyu nhasi?
\s Kurangarirwa kwezvakaitika paHorebhu
\p
\v 9 Koga zvichenjererei, muchengetedze kwazvo mweya yenyu, zvimwe mungakanganwakuti murege kukanganwa zvinhu zvakaona meso enyu, uye zvimwe zvibve pamoyo wenyu mazuva ese eupenyu hwenyu. Uye muzvidzidzise vana venyu nevana vevana venyu;
\v 10 zuva ramakamira pamberi paJehovha Mwari wenyu paHorebhu, Jehovha paakati kwandiri: Ndiunganidzire vanhu ndigovanzwisa mashoko angu, kuti vadzidze kunditya mazuva ese avachararama panyika, vagodzidzisa vana vavo.
\v 11 Zvino makaswedera, ndokumira pajinga pegomo; gomo ndokupfuta nemoto kusvika pakati pematenga, \add ne\add*rima, gore, nerima rinorema.
\v 12 Zvino Jehovha wakataura nemwi kubva mukati memoto; mukanzwa inzwi remashoko, asi hamuna kuona chimiro; inzwi rega.
\v 13 Zvino wakakubudisirai pachena sungano yake, yaakakurairai kuti muiite, mirairo gumi; uye wakainyora pamahwendefa maviri emabwe.
\s Vana vaIsraeri vanorairwa kuti vasatadza
\p
\v 14 Zvino Jehovha w panguva iyo kukudzidzisai zvimiso nezvakatongwa, kuti muzviite munyika yamunopfuurira kwairi kugara nhaka yayo.
\v 15 Naizvozvo chenjerai kwazvo nokuda kwmweya yenyu, nokuti hamuna kuona kana chimiro pazuva Jehovha raakataura kwamuri paHorebhu ari mukati memoto;
\v 16 zvimwe muzvitadzire ndokuzviitira chifananidzo chakavezwa, chimiro chemufananidzo upi neupi, chifananidzo chemunhurume kana chemunhukadzi,
\v 17 chifananidzo chemhuka ipi neipi iri panyika, chifananidzo cheshiri ipi neipi ine mapapiro inobhururuka mumatenga,
\v 18 mufananidzo wechipi nechipi chinokambaira pasi, chifananidzo chehove ipi neipi iri mumvura pasi penyika.
\v 19 Uye zvimwe musimudzire meso enyu kumatenga, zvino pamuchaona zuva nemwedzi nenyeredzi, hondo yese yekumatenga, mukwezvwwe kuzvinamata nekuzvishumira, izvo Jehovha Mwari wako zvaakagovera ndudzi dzese dziri pasi pematenga.
\v 20 Asi imwi Jehovha wakakutorai imwi, ndokukubudisai kubva muchoto chematare, kubva muEgipita, kuti muve kwaari vanhu venhaka, sanhasi.
\v 21 Jehovha wakanditsamwirawo nokuda kwenyu, ndokupika kuti handingayambuki Joridhani, uye kuti handingapindi munyika iyo yakanaka, Jehovha Mwari wenyu yaanokupai kuva nhaka.
\v 22 Nokuti ndichafira munyika ino, handisi kuyambuka Joridhani, asi imwi muchayambuka, mugogara nhaka nyika iyo yakanaka.
\v 23 Muzvichenjerere, zvimwe mungakanganwa sungano yaJehovha Mwari wenyu, yaakaita nemwi, mukazviitira chifananidzo chakavezwa, mufananidzo wechipi nechipi,Jehovha Mwari wako chaakakurambidza.
\v 24 Nokuti Jehovha Mwari wako moto unoparadza, Mwari ane godo.
\p
\v 25 Pauchabereka vana nevana vevana, uye magara nguva refu panyika, uye mazvishatisa, ndokuita chifananidzo chakavezwa, mufananidzo wechipi nechipi, uye maita chinhu chakaipa pameso paJehovha Mwari wako kuti mumutsamwise;
\v 26 ndinodana matenga nepasi nhasi kuti zvikupupurirei, kuti muchaparara chose nekukurumidza kubva panyika yamunoyambukira Joridhani kuenda kwairi kuti ive nhaka yenyu; hamungatatamuri mazuva enyu pamusoro payo, nokuti muchaparadzwa zvekuparadzwa.
\v 27 Zvino Jehovha achakuparadzirai pakati pendudzi, uye muchasara muri vashoma pakati pendudzi Jehovha kwaanokudzingirai.
\v 28 Zvino ipapo muchashumira vamwari, basa remaoko evanhu, matanda nemabwe, vasingaoni kana kunzwa, kana kudya kana kunhuhwidza.
\v 29 Asi kubva ipapo kana mukatsvaka Jehovha Mwari wako, uchamuwana kana ukamutsvaka nemoyo wako wese uye nemweya wako wese.
\v 30 Paunenge uri mumatambudziko, zvinhu izvi zvese zvakuwana, pakupera kwemazuva, uchadzokera kuna Jehovha Mwari wako, ugoteerera inzwi rake.
\v 31 Nokuti Jehovha Mwari wako \add ndi\add*Mwari ane nyasha; haangakusii, kana kukuparadza, kana kukanganwa sungano yemadzibaba ako yaakavapikira.
\v 32 Nokuti bvunzai henyu ikozvino pamazuva akapfuura, \add iwo\add* aiva mberi kwenyu, kubva pazuva Mwari raakasika naro munhu panyika, kubva kune umwe mugumo wematenga kusvikawo kune umwe mugumo wematenga, kuti kwakambova here nezvinhu zvakakura kudai, uye kana kwakambonzwikwa zvakadaro?
\v 33 Vanhu vaka\add mbo\add*nzwa here inzwi raMwari richitaura kubva mukati memoto, sezvamakanzwa imwi vakararama?
\v 34 Uye Mwari waka\add tongo\add*idza kuzvitorera rudzi pakati pe\add rumwe\add* rudzi, nemiedzo, nezviratidzo, uye nezvishamiso, uye nehondo, uye neruoko rwune simba, uye neruoko rwakatandavadzwa, uye nekutyisa kukuru, sezvese Jehovha Mwari wenyu zvaakakuitirai muEgipita here?
\v 35 Iwe, iyewe wakakuratidza, kuti uzive kuti Jehovha ndiMwari; hakuna umwe kunze kwake.
\v 36 Wakakunzwisai inzwi rake kubva kudenga kuti akudzidzise; nepanyika wakakuonesa moto wake mukuru; nemashoko ake wakamanzwa kubva mukati memoto.
\v 37 Wakada madzibaba ako, naizvozvo akazvitsaurira vana vavo vakavatevera, akakubudisa paEgipita, iye anewe nesimba rake guru;
\v 38 kuti adzinge pamberi pako ndudzi dzinokupfuura noukuru nesimba, akupinze iwe, akupe nyika yavo ive nhaka yako, sezvaakaita nhasi.
\v 39 Naizvozvo uzive nhasi, uzvichengete mumoyo mako, kuti Jehovha ndiye Mwari kudenga kumusoro napanyika pasi; hakunomumwe.
\v 40 Unofanira kuchengeta zvaakatema, nemirairo yake, yandinokuraira nhasi, kuti ufare iwe navana vako vanokutevera, kuti uwedzere mazuva ako panyika yaunopiwa naJehovha Mwari wako nokusingaperi.
\s Maguta outiziro kumabvazuva kwaJoridhani
\p
\v 41 Zvino Mozisi akatsaura maguta matatu mhiri kwaJoridhani kumabvazuva,
\v 42 kuti muurayi agone kutizirako, iye wakauraya wokwake, asina kuita nobwoni, asina kumuvenga zuro namarimwezuro; kuti kana achinge atizira kune rimwe ramaguta iwayo, ararame;
\v 43 aiti: Bhezeri murenje, kunyika yamapani, wavaRubheni, neRamoti paGiriyadhi, wavaGadhi, neGorani paBhashani, wavaManase.
\s Mirairo ine gumi inogamhidzwa
\p
\v 44 Zvino ndiwo murairo wakaiswa naMozisi pamberi pavana vaIsraeri.
\v 45 Ndizvo zvakapupurwa, zvakatemwa, nezvakatongwa, zvakataurwa naMozisi kuvana vaIsraeri, pakubuda kwavo Egipita;
\v 46 vari kumabvazuva kwaJoridhani, pamupata wakatarisana neBheti-peori, munyika yaSihoni, mambo waVaAmori, wakange agere Heshibhoni, iye wakakundwa naMozisi navana vaIsraeri, pakubuda kwavo Egipita;
\v 47 vakatora nyika yake, nenyika yaOgi, mambo weBhashani, ikava yavo; iwo madzimambo maviri aVaAmori, vakange vari mhiri kwaJoridhani, kumabvazuva;
\v 48 kubva paAroeri, pamuuyo womupata weArinoni, kusvikira pagomo reSioni (ndiro Herimoni),
\v 49 noMupata wese uri mhiri kwaJoridhani kumabvazuva, kusvikira pagungwa romupata, pajinga pePisiga.

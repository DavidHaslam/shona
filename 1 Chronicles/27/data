\c 27
\s Vakuru vehondo
\p
\v 1 Zvino vana vaIsraeri vakaverengwa vakuru vedzimba dzamadzibaba, navakuru vezvuru navamazana, navatariri vavo vaibatira mambo pazvinhu zvese zvamapoka aipinda nokubuda mwedzi umwe nomumwe, mwedzi yese yegore, boka rimwe nerimwe rikasvika zvuru zvina makumi maviri nezvina.
\v 2 Mutariri weboka rokutanga, pamwedzi wokutanga, akange ari Jashobhiyami mwanakomana waZabhadhieri; paboka rake pakange pane zvuru zvina makumi maviri nezvina.
\v 3 Iye akange ari umwe wavana VaPerezi, mukuru wavatariri vese vehondo pamwedzi wokutanga.
\v 4 Mutariri weboka romwedzi wechipiri akange ari Dodai muAhohi, neboka rake; Mikiroti ndiye aivaraira; paboka rake pakange pane zvuru zvina makumi maviri nezvina.
\v 5 Mukuru wechitatu wehondo pamwedzi wechitatu, akange ari Bhenaya, mwanakomana womupristi Jehoyadha, iye mukuru; paboka rake pakange pane zvuru zvina makumi maviri nezvina.
\v 6 Uyu ndiye Bhenaya uya, akange ari munhu wesimba pakati pavana makumi matatu, waiva mutariri wavana makumi matatu; Amizabhadhi mwanakomana wake akange ari weboka rake.
\v 7 Mukuru wechina, pamwedzi wechina, akange ari Asaheri munin'ina waJoabhu, naZebhedhia mwanakomana wake aimutevera; paboka rake pakange pane zvuru zvina makumi maviri nezvina.
\v 8 Mukuru weshanu, pamwedzi weshanu, wakange ari Shamhuti mulzirahi; paboka rake pakange pane zvuru zvina makumi maviri nezvina.
\v 9 Mukuru wetanhatu, pamwedzi wetanhatu, akange ari Ira mwanakomana waIkeshi muTekoite; paboka rake pakange pane zvuru zvina makumi maviri nezvina.
\v 10 Mukuru wechinomwe, pamwedzi wechinomwe, akange ari Herezi muPeroni, wavana vaEfuremu; paboka rake pakange pane zvuru zvina makumi maviri nezvina.
\v 11 Mukuru wourusere, pamwedzi worusere, akange ari Shebhekai muHushati, wavaZerahi; paboka rake pakange pane zvuru zvina makumi maviri nezvina.
\v 12 Mukuru wepfumbamwe, pamwedzi wepfumbamwe, akange ari Abhiezeri muAnatoti, wavaBhenjamini; paboka rake pakange pane zvuru zvina makumi maviri nezvina.
\v 13 Mukuru wegumi, pamwedzi wegumi, akange ari Maharai muNetofati, wavaZerahi; paboka rake pakange pane zvuru zvina makumi maviri nezvina.
\v 14 Mukuru wegumi nomumwe, pamwedzi wegumi nomumwe, akange ari Bhenaya muPiratoni, wavana vaEfuremu; paboka rake pakange pane zvuru zvina makumi maviri nezvina.
\v 15 Mukuru wegumi navaviri, pamwedzi wegumi nemiviri, akange ari Heridhai muNetofati, waOtinieri; paboka rake pakange pane zvuru zvina makumi maviri nezvina.
\s Varairi vamarudzi ane gumi namaviri
\p
\v 16 Uye, kwakange kuna varairi vamarudzi aIsraeri; vokuvaRubheni akange ari Eriezeri mwanakomana waZikiri, murairi; wokuvaSimioni; Shefatia mwanakomana waMaaka;
\v 17 wokwaRevhi: Hashabhia, mwanakomana waKemueri; wokwaAroni: Zadhoki;
\v 18 wokwaJudha: Erihu, umwe wavanin'ina vaDhavhidhi; wokwaIsasikari: Omiri mwanakomana waMikayeri;
\v 19 wokwaZebhuruni: Ishimaya mwanakomana waObhadhiya, wokwaNafutari: Jeremoti mwanakomana waAzieri;
\v 20 wokuvana vaEfuraimu: Hoshea mwanakomana waAzazia; wokuhafu yorudzi rwaManase: Joweri mwanakomana waPedhaya;
\v 21 wokuhafu yorudzi rwaManase paGiriyadhi, Idho mwanakomana waZekariya; wokwaBhenjamini: Jasieri mwanakomana waAbhineri;
\v 22 wokwaDhani: Azareri mwanakomana waJehorami. Ndivo vakange vari vakuru vamarudzi aIsraeri.
\p
\v 23 Asi Dhavhidhi haana kuverenga vemakore makumi maviri navadiki kwavari; nokuti Jehovha akataura kuti achawanza VaIsraeri, vave senyeredzi dzokudenga.
\v 24 Joabhu mwanakomana waZeruya akatanga kuverenga, asi haana kupedza; kutsamwa kwaJehovha kukamukira VaIsraeri nemhosva iyi; uye havana kuisa kuwanda kwavo pamakoronike amambo Dhavhidhi.
\s Vamwe varanda vaDhavhidhi
\p
\v 25 Mutariri wefuma yamambo akange ari Azimavheti mwanakomana waAdhieri mutariri wefuma yapaminda, napamaguta, napamisha, neyapanhare, akange ari Jonatani mwanakomana waUziya;
\v 26 mutariri wavanhu vaibata paminda vachirima pasi, akange ari Eziri mwanakomana waKerubhi.
\v 27 Mutariri weminda yemizambiringa, akange ari Shimei muRamati; mutariri wezvibereko zveminda yemizambiringa, wedzimba dzewaini, akange ari Zabhadhi muShifimi;
\v 28 mutariri wemiorivhi nemionde yakange iri pamapani, akange ari Bhaari-Hanani muGedheri; mutariri wedzimba dzamafuta akange ari Joashi.
\v 29 Mutariri wamapoka ezvipfuwo, zvaifura paSharoni, akange ari Shitirai muSharoni, uye mutariri wamapoka aigara pamipata, akange ari Shafati mwanakomana waAdhirai;
\v 30 mutariri wamakamera akange ari Obhiri muIshimaeri, uye mutariri wembongoro akange ari Jedheiya muMeronoti;
\v 31 mutariri wamapoka amakwai akange ari Jazizi muHagiri. Ava vese vakange vari vatariri venhumbi dzamambo Dhavhidhi.
\v 32 Uye Jonatani muzukuru waDhavhidhi akange ari gurukota, murume akangwara, munyori; Jehieri mwanakomana waHakimoni aigara navanakomana vamambo;
\v 33 Ahitoferi akange ari gurukota ramambo; naHushai muAriki yaiva shamwari yamambo;
\v 34 aitevera Ahitoferi ndiJehoyadha mwanakomana waBhenaya, naAbhiyatari; mukuru wehondo yamambo akange ari Joabhu.

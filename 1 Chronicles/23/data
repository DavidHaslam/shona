\c 23
\s VaRevhi vanopiwa mabasa avo
\p
\v 1 Zvino Dhavhidhi waiva akwegura, agutsikana pamazuva; wakaita Soromoni mwanakomana wake mambo pamusoro paIsraeri.
\p
\v 2 Zvino wakaunganidza machinda ese aIsraeri pamwe nevapristi neVaRevhi.
\v 3 Zvino VaRevhi vakaverengwa kubva pamakore makumi matatu zvichikwira; zvino uwandu hwavo nemisoro yavo, murume nemurume, vaiva zvuru makumi matatu nezvisere.
\v 4 Pane ava paiva nezvuru makumi maviri nezvina kufambisa basa reimba yaJehovha; uye vatariri nevatongi zvuru zvitanhatu;
\v 5 nevachengeti vemikova zvuru zvina; nevarumbidzi vaJehovha zvuru zvina nezvinhu zvandakaitira kurumbidza. \add Wakadaro Dhavhidhi\add*.
\v 6 Zvino Dhavhidhi wakavakamura kuita mapoka zvichienderana nevanakomana VaRevhi, Gerishoni, Kohati, naMerari.
\p
\v 7 KwaGerishoni: Rahadhani naShimei.
\v 8 Vanakomana vaRahadhani: Jehieri musoro, naZetamu, naJoweri, vatatu.
\v 9 Vanakomana vaShimei: Sheromiti, naHazieri, naHarani, vatatu. Ava vaiva misoro yemadzibaba aRahadhani.
\v 10 Nevanakomana vaShimei: Jahati, Zina, naJeushi, naBheriya. Ava vaiva vanakomana vaShimei, vana.
\v 11 Zvino Jahati waiva musoro, naZina ari wepiri; asi Jeushi naBheriya vaiva vasina vanakomana vakawanda, naizvozvo vakava imba \add imwe\add* yedzibaba nekuverengwa kumwe.
\p
\v 12 Vanakomana vaKohati: Amiramu, Izihari, Hebhuroni, naUziyeri, vana.
\v 13 Vanakomana vaAmiramu: Aroni, naMozisi; uye Aroni wakatsaurwa, kuti aite zvinhu zvitsvene-tsvene zvitsvene, iye nevanakomana vake kusvika rinhi narinhi, kupisa zvipfungaidzo zvinonhuhwira pamberi paJehovha, kumushumira, nekuropafadza muzita rake rinhi narinhi.
\v 14 Zvino Mozisi munhu waMwari, vanakomana vake vakadanwa nerudzi rwaRevhi.
\v 15 Vanakomana vaMozisi: Gerishomu naEriezeri.
\v 16 Vanakomana vaGerishomu: Shebhueri musoro.
\v 17 Nevanakomana vaEriezeri: Rehabhiya musoro. Zvino Eriezeri waiva asina vamwe vanakomana, vanakomana vaRehabhia ndokuwanda zvikuru.
\v 18 Vanakomana vaIzihari: Sheromiti musoro.
\p
\v 19 Vanakomana vaHebhuroni: Jeriya musoro, Amariya wepiri, Jahaziyeri wetatu, Jekameyamu wechina.
\v 20 Vanakomana vaUziyeri: Mika musoro, naIshishiya wepiri.
\p
\v 21 Vanakomana vaMerari: Mahiri naMushi. Vanakomana vaMahiri: Eriazari naKishi.
\v 22 Zvino Eriazari wakafa, uye waiva asina vanakomana, asi vanasikana; hama dzavo, vanakomana vaKishi, ndokutora.
\v 23 Vanakomana VaMushi: Mahiri, naEdheri, naJeremoti, vatatu.
\p
\v 24 Ava vanakomana vaRevhi zvichienderana neimba yemadzibaba avo, misoro yedzimba dzemadzibaba, sekuverengwa kwavo, neuwandu hwemazita nemisoro yavo, vaiita basa paimba yaJehovha, kubva pamakore makumi maviri zvichikwirawo.
\v 25 Nokuti Dhavhidhi wakati: Jehovha Mwari waIsraeri wakapa vanhu vake zororo; uye achagara muJerusarema kusvika rinhi narinhi.
\v 26 Uye nekuVaRevhi, hakuna achatakura tabhenekari kana nhumbi dzayo dzebasa rayo.
\v 27 Nokuti nemashoko ekupedzisira aDhavhidhi vanakomana vaRevhi vakaverengwa, kubva pamakore makumi maviri zvichikwirawo.
\v 28 Nokuti basa nzvimbo yavo yaiva muruoko rwevanakomana vaAroni pashumiro yeimba yaJehovha, pamusoro pezvivanze, nepamusoro pemakamuri, nepamusoro pekuchenurwa kwezvinhu zvitsvene zvese, iri ibasa reshumiro paimba yaMwari;
\v 29 nerechingwa chekuratidza nereupfu hwakatsetseka hwechipo chechidyiwa, nerezvingwa zvitete zvisina mbiriso, nerezvaka \add zvakabikwa\add* mupani, kana zvakakangiwa \add nemafuta\add*, nerezviyero zvese nemakuriro,
\v 30 nekumira mangwanani nemangwanani kuvonga nekurumbidza Jehovha, uye saizvozvo madekwani;
\v 31 nekupa zvese zvezvipo zvinopiswa kuna Jehovha zvemasabata nezvekugara kwemwedzi, nezvepamitambo yakatarwa, neuwandu, zvichienderana nechimiso pamusoro pazvo rinhi narinhi pamberi paJehovha.
\v 32 Uye vachachengeta chirindo chetende rekusangana, nechirindo cheimba tsvene, nechirindo chevanakomana vaAroni, hama dzavo, pashumiro yeimba yaJehovha.

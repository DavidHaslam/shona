\c 5
\s Vana vaRubheni
\p
\v 1 Zvino vanakomana vaRubheni dangwe raIsraeri (nokuti waiva dangwe; asi sezvaakasvibisa nhovo yababa vake, udangwe hwake hwakapiwa kuvanakomana vaJosefa mwanakomana waIsraeri; uye waiva asingaverengwi sedangwe;
\v 2 nokuti Judha waiva nesimba pavana vababa vake, uye waiva mutungamiriri wakabva kwaari; asi udangwe hwaiva hwaJosefa).
\v 3 Vanakomana vaRubheni dangwe raIsraeri: Hanoki, naParu, naHezironi, naKarimi.
\v 4 Vanakomana vaJoeri: Shemaya mwanakomana wake, Gogi mwanakomana wake, Shimei mwanakomana wake;
\v 5 Mika mwanakomana wake, naReaya mwanakomana wake, Bhaari mwanakomana wake;
\v 6 Bheera mwanakomana wake, Tirigati-Pirineseri mambo weAsiriya waakatapa; iye waiva muchinda weVaRubheni.
\v 7 Nevanin'ina vake nemhuri dzavo, pavanoverengwa nedzinza ravo; Misoro: Jeyieri, naZekariya,
\v 8 NaBhera mwanakomana waAzazi, mwanakomana waShema, mwanakomana waJoeri, waigara paAroeri kusvikawo paNebho neBhaari-Meoni.
\v 9 Nekumabvazuva waiva agere kusvikawo pakupinda parenje kubva parwizi Furati; nokuti zvipfuwo zvavo zvaiva zvawanda panyika yeGiriyadhi.
\v 10 Zvino mumazuva aSauro vakaita hondo nevaHagari, ivo vakawa neruoko rwavo, ivo ndokugara mumatende avo kumabvazuva kwese kweGiriyadhi.
\s Vana vaGadhi
\p
\v 11 Zvino vana vaGadhi vakagara pakatarisana navo panyika yeBhashani kusvika paSarika;
\v 12 Joeri musoro, naShafani wepiri, naJahanai naShafati muBhashani;
\v 13 nevanin'ina vavo veimba yemadzibaba avo: Mikaeri, naMeshuramu, naShebha, naJorai, naJakani, naZiya, naEbheri, ivo vanomwe.
\v 14 Ndivo vanakomana vaAbhihairi mwanakomana waHuri, mwanakomana waJaroa, mwanakomana waGiriyadhi, mwanakomana waMikaeri, mwanakomana waJeshishai, mwanakomana waJahidho, mwanakomana waBhuzi,
\v 15 Ahi, mwanakomana waAbhidhieri, mwanakomana waGuni, musoro weimba yemadzibaba avo.
\v 16 Zvino vakagara muGiriyadhi muBhashani, nemumisha yaro, nemumafuro ese eSharoni, kusvika kumiganhu yawo.
\v 17 Ava vese vakanyorwa nemadzinza avo mumazuva aJotamu mambo waJudha, nemumazuva aJerobhoamu mambo waIsraeri.
\p
\v 18 Vanakomana vaRubheni naVaGadhi, nehafu yerudzi rwaManase, varume veumhare, vanotakura chidzitiro nemunondo, nekupfura neuta, uye nyanzvi pahondo, zvuru makumi mana nezvina nemazana manomwe nemakumi matanhatu, vaibudira kuhondo.
\v 19 Zvino vakaita hondo nevaHagari, naJeturi, naNafishi, naNadhabhu.
\v 20 Zvino vakabatsirwa kuvarwisa, VaHagari ndokupiwa muruoko rwavo, nevese vaiva navo; nokuti vakachema kuna Mwari pahondo, iye akanyengetereka navo; nokuti vaitenda kwaari.
\v 21 Zvino vakatapa zvipfuwo zvavo, pamakamera avo zvuru makumi mashanu, nepamakwai zvuru mazana maviri nemakumi mashanu, nepambongoro zvuru zviviri, nepavanhu zvuru zana.
\v 22 Nokuti kwakawa vazhinji vakaurawa, nokuti hondo ndeyaMwari. Ivo ndokugara pachinzvimbo chavo kusvika pakutapwa.
\s Vana vehafu yerudzi rwaManase
\p
\v 23 Zvino vana vehafu yerudzi rwaManase vakagara panyika iyo; kubva paBhashani kusvika paBhaari-Herimoni neSeniri, uye kusvika kugomo reHerimoni.
\v 24 Zvino ava misoro yeimba yemadzibaba avo, ivo Eferi, nalshi, naErieri, naAzirieri, naJeremiya; naHodhavhia, naJahidhieri, varume vesimba neumhare, vanhu vaiva nemukurumbira, misoro yeimba yemadzibaba avo.
\p
\v 25 Asi vakazotadzira Mwari wemadzibaba avo, vakafeva kutevera vamwari vevanhu venyika iyo, Mwari vaaiva aparadza pamberi pavo.
\v 26 Mwari waIsraeri ndokumutsa mweya waPuri mambo weAsiriya, nemweya waTirigati-Pirineseri mambo weAsiriya; ndokuvatapa ivo VaRubheni, neVaGadhi, nehafu yerudzi rwaManase, ndokuvaisa kuHaraha, neHabhori, neHara, nekurwizi Gozani kusvika nhasi.

\c 21
\s Dhavhidhi anoverenga VaIsraeri, vanhu ndokurohwa nedenda
\p
\v 1 Zvino Satani wakasimuka kurwisa Israeri, ndokukwezva Dhavhidhi kuti averenge Israeri.
\v 2 Dhavhidhi ndokuti kuna Joabhu nekumachinda evanhu: Endai muverenge Israeri kubva paBheeri-Shebha kusvikira paDhani; muuise kwandiri kuti ndizive uwandu hwavo.
\v 3 Joabhu ndokuti: Jehovha ngaawedzere pavanhu vake sezvavari kakapamhidzirwa kazana; ishe wangu mambo, vese havasi varanda vashe wangu here? Ishe wangu anotsvakireiko chinhu ichi? Achavirei chikonzero chechitadzo kuna Israeri?
\v 4 Zvakadaro shoko ramambo rakava nesimba pamusoro paJoabhu. Naizvozvo Joabhu wakabuda, ndokufamba-famba pakati paIsraeri wese, ndokusvika paJerusarema.
\p
\v 5 Joabhu ndokupa uwandu hwekuverengwa kwevanhu kuna Dhavhidhi. Israeri waiva zvuru zvuru nezvuru zana vaivhomora munondo; uye Judha waiva zvuru mazana mana nemakumi manomwe vaivhomora munondo.
\v 6 Asi Revhi naBhenjamini haana kuvaverenga pakati pavo, nokuti shoko ramambo raiva chinyangadzo kuna Joabhu.
\v 7 Zvino zvakava zvakaipa pameso paMwari maererano nechinhu ichi; naizvozvo wakarova Israeri.
\v 8 Dhavhidhi ndokuti kuna Mwari: Ndatadza zvikuru, nokuti ndaita chinhu ichi. Asi ikozvino, pfuudzai henyu chitadzo chemuranda wenyu, nokuti ndaita neupenzi ukuru.
\p
\v 9 Zvino Jehovha wakataura kuna Gadhi, muoni waDhavhidhi, achiti:
\v 10 Enda unotaura kuna Dhavhidhi, uchiti: Ndizvo zvinotaura Jehovha: Ndinokuisira zvitatu. Zvisarudzire chimwe cheizvi ndigokuitira icho.
\v 11 Gadhi ndokupinda kuna Dhavhidhi ti kwaari: Zvanzi naJehovha: Chitsaura chaunoda;
\v 12 makore matatu enzara, kana kuparadzwa navavengi vako mwedzi mitatu, uchidzingwa nomunondo wavavengi vako, kana munondo waJehovha mazuva matatu, ndiro denda panyika, mutumwa waJehovha achiparadza pamiganhu yese yaIsraeri. Zvino chifunga hako, urangarire mhinduro yandingadzosera kuna iye akandituma.
\v 13 Ipapo Dhavhidhi akati kuna Gadhi: Ndiri pakumanikidzwa kukuru; ndiwire hangu zvino muruoko rwaJehovha, nokuti nyasha dzake ihuru, asi ndirege hangu kuwira muruoko rwomunhu.
\p
\v 14 Ipapo Jehovha akatuma denda pakati paIsraeri; varume vane zvuru zvina makumi manomwe vakafa pakati paIsraeri.
\v 15 Mwari akatuma mutumwa Jerusarema kuzoriparadza; zvino wakati oda kuparadza, Jehovha akatarira, akazvidemba pamusoro pechinhu icho chakaipa, akati kumutumwa akange achiparadza: Zvino, chidzosa ruoko rwako. Zvino mutumwa waJehovha akange amire paburiro raOrinani muJebhusi.
\v 16 Dhavhidhi akatarira, akaona mutumwa waJehovha amire pakati penyika nokudenga, akabata munondo wakavhomorwa muruoko rwake, wakatandavadzwa pamusoro peJerusarema. Ipapo Dhavhidhi navakuru vakawira pasi nezviso zvavo, vakapfeka saga.
\v 17 Zvino Dhavhidhi akati kuna Mwari: Ko handizi ini here ndakaraira kuti vanhu vaverengwe? Ndini ndakatadza hangu ndikaita zvakaipa zvikuru; asi makwai awa akaiteiko? Jehovha Mwari wangu, ruoko rwenyu ngarundirove harwo ini neimba yababa vangu; asi ngarurege kurova vanhu venyu, nokuvatambudza.
\p
\v 18 Ipapo mutumwa waJehovha akaraira Gadhi kuti audze Dhavhidhi kuti Dhavhidhi akwire avakire Jehovha aritari paburiro raOrinani muJebhusi.
\v 19 Dhavhidhi akakwira nokureva kwaGadhi kwaakataura nezita raJehovha.
\v 20 Orinani akacheuka, akaona mutumwa; vanakomana vake vana, vaiva naye, vakavanda. Zvino Orinani wakange achipura gorosi.
\v 21 Dhavhidhi akati achisvika kuna Orinani: Orinani akatarira akaona Dhavhidhi, akabuda paburiro, akakotamira pasi nechiso chake pamberi paDhavhidhi.
\v 22 Ipapo Dhavhidhi akati kuna Orinani: Ndipe nzvimbo yeburiro iri, kuti ndivakirepo aritari kuna Jehovha; unofanira kundipa iro nditenge nomutengo wakafanira, kuti denda ripere pakati pavanhu.
\v 23 Ipapo Orinani akati kuna Dhavhidhi: Ritorei henyu, ishe wangu, mambo aite sezvaanoda; tarirai, ndinokupai nzombe zvive zvipiriso zvinopiswa, nenhumbi dzokupura nadzo dzive huni, nezviyo chive chipo choupfu; ndinozvipa zvese.
\v 24 Mambo Dhavhidhi akati kuna Orinani: Kwete, asi zvirokwazvo ndicharitenga nomutengo wakafanira; nokuti handingatori chinhu chako ndikapa Jehovha, kana kuuya nechipo chinopiswa chisina mutengo.
\v 25 Naizvozvo Dhavhidhi akapa Orinani mashekeri ana mazana matanhatu egoridhe pakurema kwawo, uri mutengo wenzvimbo iyo.
\v 26 Dhavhidhi akavakira Jehovha aritari ipapo, akabaira zvipiriso zvinopiswa nezvipiriso zvokuyananisa, akashumira Jehovha; iye akamupindura nomoto wakabva kudenga ukawira paaritari yechipo chinopiswa.
\v 27 Jehovha akaraira mutumwa, iye akadzoserazve munondo wake mumuhara wawo.
\p
\v 28 Zvino nenguva iyo Dhavhidhi akati aona kuti Jehovha amupindura paburiro raOrinani muJebhusi, akabairapo.
\v 29 Nokuti panguva iyo tabhenekari yaJehovha, yakange yavakwa naMozisi murenje, nearitari yokupisira zvipiriso, zvakange zviri padunhu rakakwirira paGibhiyoni.
\v 30 Asi Dhavhidhi akange asingagoni kuendako kuzobvunza Mwari pamberi payo; nokuti akange achitya nemhaka yomunondo womutumwa waJehovha.

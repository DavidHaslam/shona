\c 16
\p
\v 1 Zvino vakapinza areka yaMwari, ndokuiisa pakati petende Dhavhidhi raaiva aiwaridzira. Zvino vakapa zvipo zvinopiswa nezvipo zvekuyananisa pamberi paJehovha.
\v 2 Zvino Dhavhidhi wakati aguma kupa zvipo zvinopiswa nezvipo zvekuyananisa, wakaropafadza vanhu nezita raJehovha,
\v 3 ndokupa umwe neumwe waIsraeri, murume nemukadzi, kune umwe neumwe rofu rechingwa, nenhindi yenyama, nechingwa chizvibereko zvemuzambiringa zvakaomeswa.
\p
\v 4 Zvino wakagadza vashumir paVaRevhi, pamberi peareka yaJehovha, nekurangarira, nekuvonga, nekukudza Jehovha Mwari waIsraeri;
\v 5 Asafi musoro, uye wepiri kwaari Zekariya, naJeiyeri, naShemiramoti, naJehiyeri, naMatitia, naEriabhu, naBhenaya, naObhedhi-Edhomu, naJeiyeri vane mitengerenwa nembira; Asafi ndokuridza makandira.
\v 6 Zvino Bhenaya naJahazieri vapristi nehwamanda nguva dzese \add vairidza\add* nehwamanda nguva dzese pamberi peareka yesungano yaMwari.
\s Rwiyo rwaDhavhidhi
\p
\v 7 Nezuva iro Dhavhidhi wakapa kekutanga \add pisarema iri\add* kuvonga Jehovha neruoko rwaAsafi nehama dzake:
\p
\v 8 Vongai Jehovha, danai zita rake; zivisai zviito zvake pakati pevanhu.
\v 9 Muimbirei, mumuimbire mapisarema; rondedzerai mabasa ake ese anoshamisa.
\v 10 Zvirumbidzei muzita rake dzvene; ngaifare moyo yevanotsvaka Jehovha.
\v 11 Tsvakai Jehovha nesimba rake; tsvakai chiso chake rinhi narinhi.
\v 12 Rangarirai zvishamiso zvake zvaakaita; zviratidzo zvake, nemitongo yemuromo wake;
\v 13 imwi mbeu yaIsraeri, muranda wake, imwi vana vaJakove vasanangurwa vake.
\p
\v 14 Ndiye Jehovha Mwari wedu, mitongo yake iri pasi pese.
\v 15 Rangarirai sungano yake nokusingaperi, shoko raakaraira kumarudzi churu;
\v 16 yaakaita naAbhurahama, nemhiko yake kuna Isaka;
\v 17 uye wakazvisimbisira Jakove kuva mutemo, kuna Israeri kuva sungano yekusingaperi;
\v 18 achiti: Ndichapa kwauri nyika yeKenani, mujenya wenhaka yenyu.
\p
\v 19 Pamaiva vashoma pauwandu, hongu muri vashoma kwazvo, uye muri vatorwa mairi.
\v 20 Zvino vakafamba-famba kubva kurudzi kuenda kurudzi, uye kubva kuushe kuenda kuushe.
\v 21 Haana kutendera munhu kuvaitira zvakaipa; zvirokwazvo wakatsiura madzimambo nekuda kwavo;
\v 22 \add achiti\add*: Musabata vazodzwa vangu, uye musatadzira vaporofita vangu.
\p
\v 23 Imbirai Jehovha, pasi pese; paridzirai ruponeso rwake zuva rimwe nerimwe,
\v 24 rondedzerai kubwinya kwake pakati pevahedheni, mabasa ake anoshamisa pakati pemarudzi ese.
\v 25 Nokuti mukuru Jehovha, anofanira kurumbidzwa kukuru; iye anotyisa kupfuura vamwari vese.
\v 26 Nokuti vamwari vese vemarudzi zvifananidzo; asi Jehovha wakaita matenga.
\v 27 Rukudzo nekubwinya zviri pamberi pake; simba nemufaro zviri panzvimbo yake;
\v 28 ipai Jehovha, imwi mhuri dzemarudzi, ipai Jehovha rukudzo nesimba.
\v 29 Ipai Jehovha rukudzo rwakafanira zita rake; uyai nechipo, uyai pamberi pake; namatai kuna Jehovha pakunaka kweutsvene.
\v 30 Dedera pamberi pake, nyika yese, uye nyika yakasimbiswa haingazungunuswi.
\p
\v 31 Matenga ngaafare, nenyika ngaipembere; nepakati pendudzi ngavati, Jehovha anotonga.
\v 32 Gungwa ngaritinhire, nekuzara kwaro; sango ngarifare, nezvese zviri mariri;
\v 33 ipapo miti yesango ichaimba nemufaro pamberi paJehovha; nokuti anouya kuzotonga nyika.
\p
\v 34 Vongai Jehovha; nokuti wakanaka; nokuti nyasha dzake dziripo nekusingaperi.
\v 35 Muti: Tiponesei, Mwari woruponeso rwedu, mutiunganidze pamwe chete, mutirwire pandudzi, kuti tivonge zita renyu dzvene, tifarisise pakukurumbidzai.
\p
\v 36 Jehovha Mwari waIsraeri ngaakudzwe, kubva pakusingaperi kusvikira pakusingaperi. Vanhu vese vakati: Ameni, vakarumbidza Jehovha.
\s Tabhenekari inochengetwa paGibhiyoni
\p
\v 37 Zvino akasiyapo pamberi peareka yesungano yaJehovha Asafi nehama dzake, kuti vashumire pamberi peareka nguva dzese, sezvakafanira zuva rimwe nerimwe;
\v 38 naObhedhi-Edhomu nehama dzavo, makumi matanhatu navasere; naObhedhi-Edhomuwo mwanakomana waJedhutuni, naHosa, kuti vave vatariri vemikova;
\v 39 nomupristi Zadhoki, nehama dzake vapristi, pamberi petabhenakeri yaJehovha padunhu rakakwirira rakange riri paGibhiyoni;
\v 40 kuti vabaire Jehovha zvipiriso zvinopiswa, nguva dzese, mangwanani namadeko, paaritari yezvipiriso zvinopiswa, sezvakanyorwa zvese mumurairo waJehovha, waakaraira Israeri;
\v 41 uye pamwe chete navo Hemani naJedhutuni navamwe vakatsaurwa, vakange varehwa mazita avo, kuti vavonge Jehovha; nokuti nyasha dzake dzinogara nokusingaperi;
\v 42 uye pamwe chete navo Hemani naJedhutuni vane hwamanda namakandira, zvaifanira kuridzwa navaridzi, uye zvokuridzira nziyo dzaMwari; uye vanakomana vaJedhutuni kuti vatarire suwo.
\v 43 Vanhu vese vakaenda umwe neumwe kumba kwake; Dhavhidhi akadzoka kuzoropafadza imba yake.
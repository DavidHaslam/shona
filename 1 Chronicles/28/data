\c 28
\s Dhavhidhi anoraira Soromoni pamusoro petembere
\p
\v 1 Zvino Dhavhidhi wakaunganidza vakuru vese vaIsraeri, vakuru vemarudzi, nevakuru vemapoka vaishandira mambo, nevakuru vezvuru, nevakuru vemazana, nevatariri venhumbi dzese nefuma yamambo nevanakomana vake, pamwe nevatenwa, nevane simba, nevane simba vese veumhare, kuJerusarema.
\v 2 Zvino mambo Dhavhidhi wakamira netsoka dzake ndokuti: Ndinzwei hama dzangu, nevanhu vangu! Ini, zvaiva mumoyo mangu kuvakira areka yesungano yaJehovha imba yekuzorora, neyechitsiko chetsoka dzaMwari wedu; zvino ndakaita gadziriro yekuvaka.
\v 3 Asi Mwari wakati kwandiri: Haungavakiri zita rangu imba, nokuti uri munhu wedzihondo, uye wakateura ropa rakawanda.
\v 4 Zvino Jehovha Mwari waIsraeri wakandisarudza kubva paimba yese yababa vangu kuti ndive mambo pamusoro paIsraeri rinhi narinhi, nokuti wakasarudza Judha kuva mutongi, nepaimba yaJudha imba yababa vangu, uye pakati pevanakomana vababa vangu wakandida kuita mambo pamusoro paIsraeri wese.
\v 5 Zvino pavanakomana vangu vese (nokuti Jehovha wakandipa vanakomana vazhinji) wakasarudza Soromoni mwanakomana wangu kugara pachigaro cheushe cheumambo hwaJehovha pamusoro paIsraeri.
\v 6 Zvino wakati kwandiri: Soromoni mwanakomana wako ndiye achavaka imba yangu nezvivanze zvangu; nokuti ndakamusarudza kuva mwanakomana wangu, neni ndichava baba vake.
\v 7 Uye ndichasimbisa ushe hwake kusvika rinhi narinhi kana akasimba kuita mirairo yangu nemitongo yangu sanhasi.
\v 8 Naizvozvo ikozvino pamberi pemeso aIsraeri wese, ungano yaJehovha, uye munzeve dzaMwari wedu, chengetai uye tsvakai mirairo yese yaJehovha Mwari wenyu; kuti mugare nhaka yenyika iyi yakanaka, mugosiira vana venyu nhaka \add yayo\add* shure kwenyu kusvika rinhi narinhi.
\p
\v 9 Zvino iwe Soromoni mwanakomana wangu, ziva Mwari wababa vako, uye umushumire nemoyo wakazara, uye nemweya unoda; nokuti Jehovha anonzvera moyo yese, uye anonzwisisa ndangariro dzese dzemifungo. Kana ukamutsvaka, achawanikwa newe; asi kana ukamusiya, achakurasa kusvika rinhi narinhi.
\v 10 Zvino chenjerera, nokuti Jehovha wakakusarudza kuvaka imba ive imba tsvene; simba ugo\add zvi\add*ita.
\p
\v 11 Zvino Dhavhidhi wakapa Soromoni mwanakomana wake mufananidzo weberere newedzimba dzaro newezvinokosha zvaro newemakamuri epamusoro, newemakamuri emukati, neweimba yechigaro chengoni.
\v 12 Nemufananidzo wezvese zvaaiva nazvo neMweya, newezvivanze zveimba yaJehovha, newemakamuri akapoteredza, wedura rezvinokosha zveimba yaMwari, nematura ezvinokosha zvezvinhu zvitsvene;
\v 13 newemapoka evapristi neVaRevhi, newebasa rese reshumiro yeimba yaJehovha, newenhumbi dzese dzeshumiro muimba yaJehovha.
\v 14 \add Wakapa goridhe\add* neuremu pagoridhe pazvinhu zvese zvebasa ripi neripi, remidziyo yese yesirivha neuremu, hwenhumbi dzese dzekushumira neshumiro,
\v 15 neuremu hwechigadziko chemwenje chegoridhe, nemwenje yazvo yegoridhe neuremu hwechigadziko chemwenje chimwe nechimwe nehwemwenje yazvo, nehwechigadziko chemwenje chesirivha neuremu hwechigadziko chemwenje nemwenje yazvo zvichienderana nebasa rechigadziko chemwenje chimwe nechimwe;
\v 16 negoridhe, uremu hwematafura ezvingwa zvekuratidza hwetafura netafura, nesirivha yematafura esirivha;
\v 17 nemaforogo nendiro dzekusasa, nemikombe yegoridhe rakazara, uye nemidziyo yegoridhe neuremu hwemudziyo uyu neuyu; nemidziyo yesirivha, neuremu hwemudziyo uyu neuyu;
\v 18 nepaaritari yezvipfungaidzo zvinonhuhwira, goridhe rakanatswa neuremu, negoridhe remufananidzo wengoro dzemakerubhi akatandavadza \add mapapiro\add* achifukidza areka yesungano yaJehovha.
\v 19 \add Dhavhidhi ndokuti\add*: Izvi zvese Jehovha wakaita ndinzwisise nekunyora neruoko \add rwake\add* pamusoro pangu, mabasa ese emufananidzo uyu.
\v 20 Zvino Dhavhidhi wakati kuna Soromoni mwanakomana wake: Simba, upftsunge, ugoita; usatya kana kuvunduswa, nokuti Jehovha Mwari, Mwari wangu, anewe; haangakuregi, kana kukusiya, kusvikira mabasa ese eshumiro yeimba yaJehovha apedzwa.
\v 21 Zvino tarira, mapoka evapristi neVaRevhi, pabasa rese reimba yaMwari; uye vanewe pabasa ripi neripi, mhizha ipi neipi inoda pabasa rese, nemachinda nevanhu vese \add vachaita\add* sekuraira kwako kwese.
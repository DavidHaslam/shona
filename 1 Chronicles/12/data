\c 12 Mazita avamwe vaitevera Dhavhidhi 1 Ava ndivo vakaenda kuna Dhavhidhi paZikiragi, achakavanda nokuda kwaSauro mwanakomana waKishi; ivo vaiva mhare, vaimubatsira pakurwa. 2 Vakanga vakabata uta, uye vaigona kuposha mabwe, nemiseve nouta noruoko rworudyi kana rworuboshwewo; dzaiva hama dzaSauro vokwaBhanjamini. 3 Mukuru akanga ari Ahiezeri, tevere Joashi, vanakomana vaShemaa muGibheati; naJezieri, naPereti, vanakomana vaAzimavheti; naBheraka, naJehu muAnatoti; 4 naIshimaya muGibheoni, mhare pakati pavana makumi matatu, wairaira vana makumi matatu; naJeremiya, naJahazieri, naJohanani, naJozabhadhi muGedherati; 5 naEruzai, naJerimoti, naBheriya, naShemaria, naShefatia muHarufi; 6 naErikana, naIshiya, naAzareri, naJoezeri, naJoshobheami, vaKora; 7 naJoera, naZebhedhia vanakomana vaJehorami muGedhori.

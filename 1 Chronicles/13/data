\c 13
\s Areka inobviswa paKiriatijearimi ndokuiswa kuna Obhedhi-Edhomu
\p
\v 1 Zvino Dhavhidhi wakarangana nemisoro yezvuru neyemazana nemutungamiriri umwe neumwe.
\v 2 Zvino Dhavhidhi wakati kuungano yese yaIsraeri: Kana zvakanaka kwamuri, uye zvichibva kuna Jehovha Mwari wedu, ngatitume shoko kwese kuhama dzedu dzakasara munyika yese yaIsraeri, nekuvapristi nevaRevhi vanavo mumaguta, mumafuro, kuti vaungane kwatiri;
\v 3 tigodzosera areka yaMwari wedu kwatiri, nokuti hatina kuitsvaga pamazuva aSauro.
\v 4 Ungano yese ndokuti kuitwe saizvozvo; nokuti chinhu chaiva chakanaka pameso evanhu vese.
\v 5 Zvino Dhavhidhi wakaunganidza Israeri wese, kubva paShihori rweEgipita, kusvika pakupinda paHamati, kuuisa areka yaMwari kubva paKiriatijearimi.
\v 6 Dhavhidhi naIsraeri wese ndokukwira kuBhahara, kuKiriati-Jearimi raJudha, kukwidza kubvapo areka yaMwari Jehovha, agere pamakerubhi, paodanwa zita rake.
\v 7 Zvino vakatakura areka yaMwari mungoro itsva, kubva muimba yaAbhinadhabhu; Uye Uza naAhio vakachaira ngoro.
\v 8 Dhavhidhi naIsraeri wese ndokutamba pamberi paMwari nesimba rese, uye nenziyo, uye nembira, uye nemitengerangwa, uye nengoma, uye nemakandira, uye nehwamanda.
\p
\v 9 Zvino pavakasvika paburiro raKidhoni, Uza wakatandavadza ruoko rwake kubata areka, nokuti nzombe dzaigumburwa.
\v 10 Kutsamwa kwaJehovha ndokupfutira Uza, ndokumurova, nokuti wakatandavadzira ruoko rwake kuareka; ndokufirapo pamberi paMwari.
\v 11 Dhavhidhi ndokutsamwa nokuti Jehovha wakapaza kupazira Uza; ndokutumidza nzvimbo iyo Perezi-Uza kusvika zuva rino.
\v 12 Zvino Dhavhidhi wakatya Mwari nezuva iro, achiti: Ndingauisa sei areka yaMwari kwandiri?
\v 13 Naizvozvo Dhavhidhi haana kuuisa areka yaMwari kwaari, kuguta raDhavhidhi, asi akaitsausira kumba kwaObhedhi-Edhomu muGiti.
\v 14 Areka yaMwari indokugara kune veimba yaObhedhi-Edhomu muimba yake mwedzi mitatu; Jehovha akaropafadza imba yaObhedhi-Edhomu nezvese zvaakange anazvo.

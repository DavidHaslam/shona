\c 19
\s Dhavhidhi anokunda VaAmoni neVaSiriya
\p
\v 1 Zvino zvakaitika shure kweizvi, kuti Nahashi mambo wevana VaAmoni wakafa, mwanakomana wake ndokutonga pachinzvimbo chake.
\v 2 Zvino Dhavhidhi wakati: Ndichaitira moyo wakanaka Hanuni mwanakomana waNahashi, nokuti baba vake vakandiitira moyo wakanaka. Dhavhidhi ndokutuma nhume kumunyaradza pamusoro pababa vake. Varanda vaDhavhidhi ndokusvika panyika yevana vaAmoni kuna Hanuni kumunyaradza.
\v 3 Asi machinda evana vaAmoni akati kuna Hanuni: Kuti Dhavhidhi anokudza baba venyu, zvaatuma vanyaradzi kwamuri here? Varanda vake havana kuuya kwamuri kunzvera, nekuputsa, nekushora nyika here?
\v 4 Naizvozvo Hanuni wakatora varanda vaDhavhidhi, ndokuvevura, ndokugura nhumbi dzavo nepakati kusvika pamagaro avo, ndokuvarega vaende.
\v 5 Zvino vakaenda vakanoudza Dhavhidhi pamusoro pevarume ava, iye ndokutuma \add nhume\add* kuvachingamidza, nokuti varume vainyara kwazvo. Mambo ndokuti: Garai muJeriko kusvika ndebvu dzenyu dzamera, mugodzoka.
\p
\v 6 Zvino vana vaAmoni vakati vaona kuti vava vanonhuhwa kuna Dhavhidhi, Hanuni nevana vaAmoni vakatuma matarenda churu esirivha kuzvihaira ngoro nevatasvi vemabhiza kubva kuMesopotamia, nekubva kuSiriya-Mahaka, nekubva kuZobha.
\v 7 Naizvozvo vakahaya ngoro zvuru makumi matatu nezviviri, namambo weMahaka nevanhu vake; ivo vakasvika vakadzika matende pamberi peMedhebha. Vana vaAmoni ndokuungana vachibva kumaguta avo, ndokuuya kuhondo.
\v 8 Zvino Dhavhidhi anzwa wakatuma Joabhu nehondo yese yevarume vane simba.
\v 9 Vana vaAmoni ndokubuda, ndokurongedza hondo pasuwo reguta; nemadzimambo aiva auya ega pasango.
\v 10 Zvino Joabhu akati aona kuti hondo yarongerwa iye mberi neshure, wakasarudza kubva kune vakanakisisa vaIsraeri, ndokuvarongedzera kurwisa VaSiriya.
\v 11 Zvino vakasara vevanhu wakavapa muruoko rwaAbhishai munin'ina wake, zvino vakarongedzera kurwisana nevana vaAmoni.
\v 12 Zvino wakati: Kana vaSiriya vakandikurira, ipapo uchandibatsira; asi kana vana vaAmoni vakakukurira, ipapo ndichauya kukubatsira.
\v 13 Tsunga moyo, tizvisimbise nekuda kwevanhu vedu uye nekuda kwemaguta aMwari wedu; naJehovha ngaaite zvakanaka pameso ake.
\v 14 Joabhu nevanhu vaiva naye ndokuswedera pamberi peVaSiriya kuhondo, ivo ndokutiza pamberi pake.
\v 15 Zvino vana vaAmoni vaona kuti vaSiriya vatiza, naivo vakatizawo kubva pachiso chaAbhishai munun'ina wake, ndokupinda muguta. Joabhu ndokupinda muJerusarema.
\p
\v 16 Zvino vaSiriya pavakaona kuti varohwa pamberi paIsraeri, vakatuma nhume, ndokubudisa VaSiriya vaiva mhiri kwerwizi, naShofaki mukuru wehondo yaHadharezeri.
\v 17 Zvino zvakaudzwa Dhavhidhi akaudzwa izvozvo; akaunganidza VaIsraeri vese, vakayambuka Joridhani, vakasvika kwavari, akazvigadzira kuzorwa navo. Zvino Dhavhidhi akati azvigadzira kuzorwa naVaSiriya, ivo vakarwa naye.
\v 18 VaSiriya vakatiza pamberi paVaIsraeri; Dhavhidhi akauraya pakati paVaSiriya varume vengoro dzine zvuru zvinomwe, navaifamba namakumbo vane zvuru zvina makumi mana, akaurayawo Shofaki mukuru wehondo.
\v 19 Zvino varanda vaHadharezeri vakati vachiona kuti vakundwa naIsraeri vakayanana naDhavhidhi, vakamushumira; vaSiriya vakazoramba kubatsira vana vaAmoni.

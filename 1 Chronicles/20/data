\c 20
\p
\v 1 Zvino gore rakati rapera, pa- nguva yokurwa kwamadzimambo, Joabhu akaenda nehondo ine simba, akaparadza nyika yavana vaAmoni, akandokomba Rabha. Asi Dhavhidhi akasara Jerusaremu. Joabhu akakunda Rabha, akariputsa.
\v 2 Dhavhidhi akabvisa korona yamambo wavo pamusoro wake, akawana kuti inosvika tarenda rimwe rendarama pakurema kwayo, uye yakanga ina mabwe anokosha ikaiswa pamusoro waDhavhidhi; akapamba zvizhinji kwazvo paguta iro.
\v 3 Akabudisawo vanhu vakanga varimo, akavacheka namajeko, nembambo dzamatare, uye namasanhu. Dhavhidhi akaita saizvozvo namaguta ose avana vaAmoni. Dhavhidhi navanhu vose vakadzokera Jerusaremu.
\s Dhavhidhi anokunda vaFirisitia
\p
\v 4 Zvino shure kwaizvozvo kurwa kukazomuka paGezeri navaFirisitia; Shibhekai muHushati, akauraya Sipai, mumwe wavanakomana vaRafa.
\p
\v 5 Vakarwazve navaFirisitia; Erihanani mwanakomana waJairi akauraya Rami munun'una waGoriati muGiti, rwiriko rwepfumo rake rwakanga rwakafanana nedanda romuruki.
\p
\v 6 Vakarwazve paGati, pakanga pano munhu murefu kwazvo, akanga ane minwe nezvigunwe zvose zvina makumi maviri nezvina, mitanhatu paruoko rumwe norumwe, nezvitanhatu parutsoka rumwe norumwe; naiyewo akanga akabe rekerwa Rafa.
\v 7 Zvino akati achishora vaIsiraeri, Jonatani mwanakomana waShimea, munun'una waDhavhidhi akamuuraya.
\v 8 Ndivo vakaberekerwa Rafa paGati; vakaurawa naDhavhidhi, uye navaranda vake.

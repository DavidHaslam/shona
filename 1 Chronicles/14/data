\c 14
\s Dhavhidhi anoita sungano naHiramu
\p
\v 1 Zvino Hiramu mambo weTire wakatuma nhume kuna Dhavhidhi, nematanda emisidhari nevavezi vemabwe nevavezi vematanda kumuvakira imba.
\v 2 Zvino Dhavhidhi wakaziva kuti Jehovha wakamusimbisa kuva mambo pamusoro paIsraeri, nokuti ushe hwake hwakasimudzirwa pamusoro nekuda kwevanhu vake Israeri.
\p
\v 3 Dhavhidhi ndokutora vamwe vakadzi paJerusarema; Dhavhidhi ndokubereka vamwe vanakomana nevanasikana.
\v 4 Zvino awa mazita evana vaaiva navo paJerusarema: Shamua, naShobhabhi, Natani, naSoromoni,
\v 5 naIbhari, naErishuwa, naEripereti,
\v 6 naNoga, naNefegi, naJafiya,
\v 7 naErishama, naBheeriyadha, naErifereti.
\p
\v 8 Zvino vaFirisitia vanzwa kuti Dhavhidhi azodzwa kuva mambo pamusoro paIsraeri wose, vaFirisitia vose ndokukwira kunotsvaka Dhavhidhi. Dhavhidhi ndoku\add zvi\add*nzwa, ndokubuda kuvarwisa.
\v 9 Zvino vaFirisitia vakasvika ndokuzviparadzira mumupata weRefaimu.
\v 10 Dhavhidhi ndokubvunza Jehovha, achiti: Ndokwira kurwisa vaFirisitia here? Muchavaisa muruoko rwangu here? Jehovha ndokuti kwaari: Kwira, nokuti ndichavaisa muruoko rwako.
\v 11 Zvino vakakwira kuBhaari-Perazimi, Dhavhidhi ndokuvarovapo; Dhavhidhi ndokuti: Mwari wapazira muvavengi vangu neruoko rwangu, sekupazira kwemvura. Naizvozvo vakatumidza nzvimbo iyo Bhaari-Perazimi.
\v 12 Zvino vakasiya vamwari vavopo. Dhavhidhi ndokutaura kuti vapiswe nemoto.
\v 13 vaFirisitia ndokupararirazve mumupata uyo.
\v 14 Dhavhidhi paakabvunzazve kuna Mwari, Mwari wakati kwaari: Usakwira shure kwavo; tsauka ubve kwavari, ugouya kwavari pakatarisana nemiti yemibharisami.
\v 15 Zvino zvichaitika pauchanzwa mutsindo wekufamba pamisoro yemiti yemibharisami, ipapo uchabudira kuhondo; nokuti Mwari anenge abuda pamberi pako kurova hondo yevaFirisitia.
\v 16 Dhavhidhi ndokuita Mwari sezvaakamuraira. Zvino vakarova hondo yevaFirisitia kubva paGibhiyoni kusvika paGezeri.
\v 17 Mukurumbira waDhavhidhi ndokubudira kunyika dzose; Jehovha ndokuisa kutyisa kwake pamusoro pemarudzi ose.

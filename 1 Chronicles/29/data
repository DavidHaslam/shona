\c 29
\s Vanhu vanouya nezvipo zvekuvaka tembere nazvo
\p
\v 1 Zvino mambo Dhavhidhi wakati kuungano yese: Mwanakomana wangu Soromoni, uyo ega Jehovha waakasarudza mudiki \add uye\add* haana simba, zvino basa iguru; nokuti muzinda hausi wemunhu asi waJehovha Mwari.
\v 2 Zvino ndagadzirira nesimba rangu rese imba yaMwari wangu, goridhe rezvegoridhe, nesirivha yezvesirivha, nendarira yezvendarira, nematare ezvematare, nematanda ezvematanda; mabwe eonikisi neekuiswa, mabwe anopenya neemavara-mavara, nemando dzese dzemabwe anokosha, nemabwe earabhasiteri* muuwandu.
\v 3 Uyezve, nekuda kwekuda kwangu imba yaMwari wangu, fuma ndinayo pachangu, fuma yegoridhe nesirivha ndinopa imba yaMwari wangu, pamusoro pezvese zvandakagadzirira imba tsvene;
\v 4 matarenda* egoridhe zvuru zvitatu, egoridhe reOfiri, nematarenda akanatswa esirivha zvuru zvinomwe, kudzudzura madziro eimba \add nazvo.\add*
\v 5 Goridhe rezvegoridhe, nesirivha yezvesirivha, nezvemabasa emarudzi ese basa remaoko emhizha. Zvino ndiani anoda kunatsira ruoko rwake Jehovha nhasi?
\p
\v 6 Zvino misoro yemadzibaba, nemisoro yemarudzi aIsraeri, nemisoro yezvuru neyemazana, nemisoro yevebasa ramambo vakapa nechido.
\v 7 Zvino vakapa pabasa reimba yaMwari, pagoridhe matarenda zvuru zvishanu, nemakobiri zvuru gumi, uye pasirivha matarenda zvuru gumi, nepandarira, matarenda zvuru gumi nezvisere, nematare matarenda zvuru zana.
\v 8 Neavo kwakawanikwa kwavari zvibwe, vakaapa kufuma yeimba yaJehovha neruoko rwaJehieri muGerishoni.
\v 9 Zvino vanhu vakafara nekupa kwavo nechido, nokuti nemoyo wakaperera vakapa nechido kuna Jehovha, namambo Dhavhidhiwo vakafarawo, mufaro mukuru.
\p
\v 10 Zvino Dhavhidhi wakarumbidza Jehovha pamberi peungano yese; Dhavhidhi ndokuti: Rumbidzwai imwi Jehovha Mwari waIsraeri baba vedu kubva rinhi narinhi kusvika rinhi narinhi.
\v 11 Ndezvenyu Jehovha, ukuru nesimba nekubwinya nekukunda neumambo, nokuti zvese zviri kumatenga nezviri pasi \add ndezvenyu\add*; ushe ndehwenyu, Jehovha, uye makakudzwa mukava musoro wezvese.
\v 12 Zvese fuma nerukudzo zvinobva kwamuri, uye imwi munotonga pamusoro pezvese; uye muruoko rwenyu mune kugwinya nesimba, ruoko rwenyu rwunokurisa nekupa vese simba.
\v 13 Naizvozvo zvino Mwari wedu, tinopa kuvonga kwamuri uye tinopa rumbidzo kuzita renyu rakanakisisa.
\v 14 Zvino ini ndini ani, nevanhu vangu chinyii, kuti tigone kupa nechido zvakadai, nokuti zvese zvinobva kwamuri, uye tapa kwamuri zvinobva paruoko rwenyu.
\v 15 Nokuti tiri vaeni pamberi penyu nevatorwa, semadzibaba edu ese; mazuva edu panyika akaita semumvuri, uye hakuna tariro.
\v 16 Jehovha Mwari wedu, zvakawanda zvese izvi zvatakagadzira kukuvakirai imba yezita renyu dzvene, zvinobva paruoko rwenyu; uye zvese ndezvenyu.
\v 17 Ndinozivawo Mwari wangu, kuti imwi munonzvera moyo, uye munofanira kurarama. Kana ndiri ini, mukururama kwemoyo wangu, ndakapa izvi zvese nechido, uye ikozvino ndaona vanhu venyu nemufaro ivo vanowanikwa pano kuti vape nechido kwamuri.
\v 18 Haiwa Jehovha Mwari waAbhurahama, Isaka, naIsraeri, madzibaba edu, chengetai izvi kusvika rinhi narinhi mundangariro dzemifungo yemoyo yevanhu venyu, uye mugadzirire moyo wavo kwamuri.
\v 19 Zvino ipai Soromoni mwanakomana wangu moyo wakaperera, kuchengeta mirairo yenyu, zvipupuro zvenyu, nezvimiso zvenyu uye kuita zvese nekuvaka muzinda wandagadzirira.
\p
\v 20 Dhavhidhi ndokuti kuungano yese: Zvino rumbidzai Jehovha Mwari wenyu. Ungano yese ndokurumbidza Jehovha Mwari wemadzibaba avo, ndokukotamisa misoro yavo, ndokushumira Jehovha namambo.
\v 21 Zvino vakabaira zvibairo kuna Jehovha, ndokupa zvipo zvinopiswa kuna Jehovha chifume chezuva iro: Nzombe diki churu chimwe, makondohwe chiuru chimwe, makwaiana chiuru chimwe, pamwe nezvipo zvazvo zvechinwiwa, nezvibairo zvakawanda kuitira Israeri wese.
\v 22 Zvino vakadya, ndokunwa pamberi paJehovha nomufaro mukuru nezuva iro. Vakaita Soromoni mwanakomana waDhavhidhi mambo rwechipiri, vakamuzodzera Jehovha kuva mutungamiriri, naZadhoki ave mupristi.
\v 23 Zvino Soromoni wakagara pachigaro cheushe chaJehovha samambo pachinzvimbo chaDhavhidhi baba vake, ndokubudirira; Israeri wese ndokumuteerera.
\v 24 Zvino misoro yese nevarume vane simba uye vevanakomana vese vamambo Dhavhidhi vakazviwisira pasi paSoromoni mambo.
\v 25 Zvino Jehovha wakakudza Soromoni kwazvo-kwazvo pamberi pemeso aIsraeri wese, ndokumupa ushe hweumambo sehusina kumbovapo kuna mambo upi neupi mberi kwake kwaIsraeri.
\s Kufa kwaDhavhidhi
\p
\v 26 Zvino Dhavhidhi mwanakomana waJese akava mambo pamusoro paIsraeri wese.
\v 27 Zvino nguva yaakatonga pamusoro paIsraeri yaiva makore makumi mana; makore manomwe wakatonga paHebhuroni, uye makore makumi matatu nematatu wakatonga paJerusarema.
\v 28 Zvino wakafa akwegura zvakanaka, azara nemazuva, fuma, nerukudzo. Soromoni mwanakomana wake ndokuva mambo pachinzvimbo chake.
\v 29 Zvino nyaya dzaDhavhidhi dzekutanga nedzekupedzisira, tarira dzakanyorwa mubhuku renyaya dzaSamueri muoni uye panyaya dzaNatani muporofita nemunyaya dzaGadhi muoni;
\v 30 pamwe nekutonga kwake kwese nesimba rake nenguva dzakadarika nepamusoro pake nepamusoro paIsraeri nepamusoro peumambo hwese hwedzinyika.

\c 24
\s Dhavhidhi anokamura vapristi
\p
\v 1 Zvino mapoka evanakomana vaAroni; vanakomana vaAroni: Nadhabhi, naAbhihu, Eriazari, naItamari.
\v 2 Asi Nadhabhi naAbhihu vakafa kutangira baba vavo, uye vaiva vasina vana. Naizvozvo Eriazari naItamari vakashanda paupristi.
\v 3 Dhavhidhi ndokuvakamura, naZadhoki pavanakomana vaEriazari, naAhimereki pavanakomana vaItamari, zvichienderana nezvinzvimbo zvavo pashumiro yavo.
\v 4 Zvino kwakawanikwa kuvanakomana vaEriazari misoro yevane simba vazhinji kupfuura vanakomana vaItamari; ndokuvakamura: Pavanakomana vaEriazari, misoro yeimba yemadzibaba yaiva gumi navatanhatu, uye pavanakomana vaItamari, neimba yemadzibaba vaiva vasere.
\v 5 Zvino vakakamurwa nemijenya, ava neavo; nokuti machinda eimba tsvene, nemachinda aMwari aibva pavanakomana valtamari.
\v 6 Zvino Shemaya mwanakomana waNetaneri munyori, anobva kuVaRevhi, wakavanyora pamberi pamambo, nemachinda, naZadhoki mupristi, naAhimereki mwanakomana waAbhiyatari, nemisoro yemadzibaba evapristi neeVaRevhi; imba yababa imwe yatorerwa Eriazari, uye imwe yatorerwa Itamari.
\v 7 Zvino mujenya wekutanga wakabudira kuna Jehoiyaribhi, wepiri kuna Jedhaya;
\v 8 wetatu kuna Harimi, wechina kuna Seorimi,
\v 9 weshanu kuna Marikiya, wetanhatu kuna Miyamini,
\v 10 wechinomwe kuna Hakozi, wesere kuna Abhija;
\v 11 wepfumbamwe kuna Jeshua, wegumi kuna Shekaniya,
\v 12 wegumi neumwe kuna Eriashibhi, wegumi nemiviri kuna Jakimi;
\v 13 wegumi nemitatu kuna Hupa, wegumi nemina kuna Jeshebhiyabhi,
\v 14 wegumi nemishanu kuna Bhiriga, wegumi nemitanhatu kuna Imeri;
\v 15 wegumi neminomwe kuna Heziri, wegumi nemisere kuna Hapizezi;
\v 16 wegumi nemipfumbamwe kuna Petahia, wemakumi maviri kuna Jehezekeri;
\v 17 wemakumi maviri neumwe kuna Jakini, wemakumi maviri nemiviri kuna Gamuri;
\v 18 wemakumi maviri nemitatu kuna Dheraya, wemakumi maviri nemina kuna Mahaziya.
\v 19 Zvinzvimbo zveavo pashumiro yavo zvaiva zvekupinda muimba yaJehovha zvichienderana nekugadzwa neruoko rwaAroni baba vavo, seizvo Jehovha Mwari waIsraeri zvaakaraira.
\s Vakuru vevanakomana vaRevhi
\p
\v 20 Zvino pavanakomana vaRevhi vakasara, pavanakomana vaAmiramu: Shubhaeri; pavanakomana vaShubhaeri: Jehidheiya.
\v 21 VaRehabhia: Vavanakomana vaRehabhia: Ishishiya musoro.
\v 22 VaVaIzhari: Sheromoti; vavanakomana vaSheromoti: Jahati.
\v 23 Vavanakomana vaHebhuroni: Jeria mukuru, naAmaria wechipiri, naJahazieri wechitatu, naJekemeami wechina.
\v 24 Vanakomana vaUziyeri: Mika; vavanakomana vaMika: Shamiri.
\v 25 Munin'ina waMika: Ishishiya; vavanakomana vaIshishiya Zekariya.
\v 26 Vanakomana vaMerari: Mari naMushi; vanakomana vaJazia: Bheno.
\v 27 Vanakomana vaMerari: VaJazia: Bheno, naShohami, naZakuri, naIbhiri.
\v 28 VaMari: Eriazari, wakange asina vanakomana.
\v 29 VaKishi: Vanakomana vaKishi: Jerameeri.
\v 30 Vanakomana vaMushi: Mari, naEdheri, naJerimoti. Ndivo vakange vari vanakomana vaRevhi, nedzimba dzamadzibaba avo.
\v 31 Naivo vakakandawo mijenya sehama dzavo, ivo vanakomana vaAroni pamberi pamambo Dhavhidhi, naZadhoki, naAhimereki, navakuru vedzimba dzamadzibaba dzavapristi naVaRevhi; dzimba dzamadzibaba dzomukuru dzaiverengwa sedzomunin'ina wake.

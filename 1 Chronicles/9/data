\c 9
\s Vanhu, vakazogara Jerusarema, shure kokutapwa kwavo
\p
\v 1 Naizvozvo VaIsraeri vese vakaverengwa mazita avo; tarirai, akanyorwa ese mubhuku yamadzimambo aIsraeri. VaJudha vakazotapwa, vakaiswa Bhabhironi nokuda kokudarika kwavo.
\p
\v 2 Zvino, vakatanga kugara panyika yavo napamaguta avo, vakange vari VaIsraeri, navapristi, navaRevhi, navaNetinimi.
\v 3 PaJerusarema ndipo pakange pagere vana vaJudha, navana vaBhenjamini, navana vaEfuremu, navaManase;
\v 4 Utai mwanakomana waAmihudhi, mwanakomana waOmiri, mwanakomana waImiri, mwanakomana waBhani, wavana VaPerezi mwanakomana waJudha.
\v 5 NavaShiro: Asaya mwanakomana wedangwe, navanakomana vake.
\v 6 Vanakomana vaZera: Jeueri, nehama dzavo, vana mazana matanhatu namakumi mapfumbamwe.
\v 7 Vanakomana vaBhenjamini: Saru, mwanakomana waMeshirami, mwanakomana waHodhavhia, mwanakomana waHasenua.
\v 8 Nalbheneya, mwanakomana waJehorami, naEra mwanakomana waUzi, mwanakomana waMikiri, naMeshurami mwanakomana waShefatia, mwanakomana waReueri, mwanakomana waIbhiniya;
\v 9 nehama dzavo, marudzi avo aisvika mazana mapfumbamwe namakumi mashanu namatanhatu. Varume ava vese vakange vari vakuru vedzimba dzamadzibaba padzimba dzamadzibaba avo.
\p
\v 10 Vavapristi: Jedheiya, naJehoyaribhi, naJakini;
\v 11 naAzaria, mwanakomana waHirikia, mwanakomana waMeshurami, mwanakomana waZadhoki, mwanakomana waMerayoti, mwanakomana waAhitubhi, mukuru paimba yaMwari,
\v 12 naAdhaya, mwanakomana waJehorami, mwanakomana waPashuri, mwanakomana waMarikija, naMaasai, mwanakomana waAdhieri, mwanakomana waJazera, mwanakomana waMeshurami, mwanakomana waMeshiremiti, mwanakomana waImeri;
\v 13 nehama dzavo, vakuru vedzimba dzamadzibaba avo vakasvika chiuru chimwe namazana manomwe namakumi matanhatu; varume vane simba kwazvo noumhare pabasa rokushumira paimba yaMwari.
\p
\v 14 VavaRevhi: Shemaya mwanakomana waHashubhi, mwanakomana waAzirikami, mwanakomana waHashabhia, wavanakomana vaMerari;
\v 15 naBhakibhakari, naHoreshi, naGarari, naMatania mwanakomma waMika, mwanakomana waZikiri, mwanakomana waAsafi;
\v 16 naObhadhiya mwanakomana waShemaya, mwanakomana waGarari, mwanakomana waAsa, mwanakomana waErikana, vakange vagere pamisha yavaNetofati.
\v 17 Vatariri vamasuwo: Sharumi, naAkubhi, naTarimoni, naAhikami, nehama dzavo; Sharumi ndiye akange ari mukuru;
\v 18 ndivo vaitarira suwo ramambo rokumabvazuva kusvikira zvino; vakange vari vatariri vamasuwo emisasa yavana vaRevhi.
\v 19 Sharumi mwanakomana waKore, mwanakomana waEbhiasafi, mwanakomana waKora, nehama dzake, ivo veimba yababa vake, vaKora, ndivo vaiva nebasa rokushumira, vakatarira masuwo etabhenekari; madzibaba avo aitarira misasa yaJehovha, nokuchengeta mukova.
\v 20 Pinehasi mwanakomana waEriazari aiva murairi wavo kare, Jehovha akava naye.
\v 21 Zekariya mwanakomana waMesheremia, akange ari mutariri womukova wetende rokusangana.
\v 22 Ava vese, vakatsaurwa kuti vave vatariri vamasuwo, vakasvika mazana maviri negumi navaviri. Ava vese vakaverengwa mazita avo pamisha yavo, vakange vakagadzwa pabasa ravo rakatarwa naDhavhidhi naSamueri muoni.
\v 23 Naizvozvo ivo navana vavo vakange vari vatariri vamasuwo eimba yaJehovha, iyo imba yetabhenekari, vachiravana.
\v 24 Vatariri vakange vari kumativi mana, kumabvazuva, nokumavirira, nokumusoro, nenyasi.
\v 25 Hama dzavo pamisha yavo vaifanira kuuya nguva dzese kana mazuva manomwe apera, kuzogara navo.
\v 26 Nokuti vatariri vana vakuru vemikova, vakange vari vaRevhi, vaiva pabasa iri rakatarwa, vaitarira makamuri nezvivigiro zvefuma paimba yaMwari.
\p
\v 27 Vaigarapo vakapoteredza imba yaMwari, nokuti ndivo vakange vapiwa basa iri, vaiva nebasa rokuizarura mangwanani ese.
\v 28 Vamwe vavo vaifanira kutarira midziyo yokushumira nayo; nokuti yaipinzwa ichiverengwa, uye yaibudiswa ichiverengwa.
\v 29 Vamwe vavozve vakange vakagadzwa kuti vatarire nhumbi nemidziyo yese nenzvimbo tsvene, noupfu hwakatsetseka, newaini, namafuta, nezvinonhuhwira, nemiti inonhuhwira.
\v 30 Vamwezve vavanakomana vavapristi vaifanira kugadzira zvinonhuhwira zvakavenganiswa.
\v 31 Matitia, umwe wavaRevhi, mwanakomana wedangwe waSharumi, wavaKora, wakange akatarirwa basa rezvinhu zvaibikwa mugango.
\v 32 Navamwe vehama dzavo, vavana vaKora, vaifanira kutarira zvingwa zvokuratidza, kuzvigadzira sabata rimwe nerimwe.
\v 33 Uye ndivo vaimbi, vakuru vedzimba dzamadzibaba avaRevhi, vaigara mumakamuri vasingabati zvimwe; nokuti vaibata basa ravo masikati nousiku.
\v 34 Ivo vaiva vakuru vedzimba dzamadzibaba avaRevhi, vakuru kumarudzi avo; ndivo vaigara Jerusarema.
\p
\v 35 Zvino paGibhiyoni pakange pagere baba vaGibhiyoni, Jeyieri; zita romukadzi wake rakange riri Maaka.
\v 36 Mwanakomana wake wedangwe waiva Abhidhoni, tevere Zuri, naKishi, naBhaari, naNeri, naNadhabhi;
\v 37 naGedhori, naAhio, naZekariya, naMikiroti.
\v 38 Mikiroti wakabereka Shimeami. Ivo vaigarawo pamwechete nehama dzavo paJerusarema, pakatarisana nehama dzavo.
\v 39 Neri akabereka Kishi, Kishi akabereka Sauro, Sauro akabereka Jonatani, naMarikishua, naAbhinadhabhu, naEshibhaari.
\v 40 Mwanakomana waJonatani waiva Meribhibhaari. Meribhibhaari akabereka Mika.
\v 41 Vanakomana vaMika: Pitoni, naMereki, naTarea, naAhazi.
\v 42 Ahazi akabereka Jara, Jara akabereka Arimeti naAzimavheti, naZimiri; Zimiri akabereka Moza;
\v 43 Moza akabereka Bhinea, naRefaya mwanakomana wake, naEreasa mwanakomana wake, naAzeri mwanakomana wake;
\v 44 Azeri akange ana vanakomana vatanhatu; mazita avo ndiwo: Azirikami, naBhokeru, naIshimaeri, naShearia, naObhadhiya, naHanani. Ndivo vanakomana vaAzeri.

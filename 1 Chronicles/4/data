\c 4
\s Vamwe vana vaJudha
\p
\v 1 Vanakomana vaJudha: Perezi, Hezironi, naKarimi, naHuri, naShobhari.
\v 2 Zvino Reaya mwanakomana waShobhari wakabereka Jahati, Jahati ndokubereka Ahumai naRahadhi. Idzi imhuri dzeVaZorati.
\p
\v 3 Ava vaiva vababa vaEtami: Jezireeri, naIshima, naIdhibhashi; uye zita rehanzvadzi yavo raiva Hazereponi;
\v 4 naPenueri baba vaGedhori, naEzeri baba vaHusha. Ava vana vaHuri, dangwe raEfurati, baba vaBheterehemu.
\p
\v 5 Zvino Ashuri baba vaTekoa waiva nevakadzi vaviri, Hera naNaara.
\v 6 Naara ndokumuberekera Ahuzami, naHeferi, naTemeni, naHahashitari. Ava vaiva vanakomana vaNahara.
\v 7 Nevanakomana vaHera: Zereti, naIzohari, naEtinani.
\v 8 Kozi ndokubereka Anubhi, naZobhebha, nemhuri dzaAhariheri mwanakomana waHarumi.
\p
\v 9 Zvino Jabhezi akakudzwa kukunda vanin'ina vake, mai vake ndokutumidza zita rake Jabhezi, achiti: Nokuti ndakamubereka ndiri mukurwadziwa.
\v 10 zvino Jabhezi wakadana Mwari waIsraeri, achiti: Dai mandiropafadza zvekundiropafadza, uye mukurise muganhu wangu, uye kuti ruoko rwenyu rwuve neni uye mundichengete pane chakaipa, kuti musandirwadzisa! Mwari ndokuitisa zvaakakumbira.
\p
\v 11 Zvino Kerubhi munin'ina waShuha wakabereka Mehiri, ari baba vaEshitoni.
\v 12 Eshitoni ndokubereka Bhetirafa, naPasea, naTehina baba vaIrinahashi. Ava vana vaReka.
\v 13 Zvino vanakomana vaKenazi: Otineri, naSeraya; nevanakomana vaOtineri: Hatati.
\v 14 Meonotai ndokubereka Ofira; Seraya ndokubereka Joabhu baba vemupata weHarashi; nokuti vaiva mhizha.
\v 15 nevanakomana vaKarebhu mwanakomana waJefune: Iru, Era, naNahamu; nevanakomana vaEra: iye Kenazi.
\v 16 Nevanakomana vaJeharereri: Zifi, naZifa, Tiria, naAsareri.
\v 17 Nevanakomana vaEzira: Jeteri, naMeredhi, naEferi, naJaroni. ndokubereka Miriamu naShamai, naIshabha baba vaEshitemowa.
\v 18 Zvino mukadzi wake mukadzi muJudha ndokubereka Jeredhi baba vaGedhori, naHebheri baba vaSoko, naJekutieri baba vaZanowa. Zvino ava vanakomana vaBhitia mukunda waFarao Meredhi waaiva aroora.
\v 19 Zvino vanakomana vemukadzi waHodhia, hanzvadzi yaNahamu baba vaKeira muGarimu naEshitemowa muMahakati.
\v 20 Nevanakomana vaShimoni: Amunoni, naRina, Bhenihanani, naTironi. Nevanakomana vaIshi; Zoheti naBheni-Zoheti.
\p
\v 21 Vanakomana vaShera mwanakomana waJudha: Eri baba vaReka, naRahadha baba vaMaresha, nemhuri dzeimba yevaiti vebasa rekuruka mucheka wakaisvonaka, veimba yaAshibhiya;
\v 22 naJokimi, nevarume veKozebha, naJoashi, naSarafi, vaitonga pamusoro paMoabhu, naJashubhi-Rehemi. Mashoko awa ndeekare.
\v 23 Ava vaiva vaumbi, nevagari vepazvirimwa neparuzhowa rwemakwenzi, vakagarapo namambo pabasa rake.
\s Vana vaSimioni
\p
\v 24 Vanakomana vaSimioni: Nemueri, naJamini, Jaribhi, Zera, Shauri;
\v 25 Sharumu mwanakomana wake, Mibhisami mwanakomana wake, Mishima mwanakomana wake.
\v 26 Vanakomana vaMishima: Haumueri mwanakomana wake, Zakuri mwanakomana wake, Shimei mwanakomana wake.
\v 27 Zvino Shimei waiva nevanakomana gumi nevatanhatu nevakunda vatanhatu; asi vanin'ina vake vaiva vasina vana vazhinji, uye mhuri yese haina kuwanda sevana vaJudha.
\v 28 Zvino vakagara paBheeri-Shebha, neMoradha, neHazarishuari;
\v 29 nepaBhiriha, nepaEzemu, nepaToradhi,
\v 30 nepaBhetueri, nepaHorima, nepaZikiragi;
\v 31 nepaBheti-Marikabhoti, neHazari-Susimi nepaBheti-Bhirei, nepaShaharaimi. Awa aiva maguta avo kusvika pakutonga kwaDhavhidhi.
\v 32 Nemisha yavo yaiva Etami, neAini, Rimoni, neTokeni, neAshani, maguta mashanu;
\v 33 nemisha yavo yese yakapoteredza maguta iwawo kusvika paBhaari. Ndidzo dzaiva nzvimbo dzavo dzekugara, uye vakava nedzinza ravo.
\p
\v 34 NaMeshobhabhu, naJamireki, naJosha mwanakomana waAmazia;
\v 35 naJoweri, naJehu mwanakomana waJoshibhia, mwanakomana waSeraya, mwanakomana waAsieri;
\v 36 naErioenai, naJahakobha, naJeshohaya, naAsaya, naAdhieri, naJesimieri, naBhenaya;
\v 37 naZiza mwanakomana waShifi, mwanakomana waAroni, mwanakomana waJedheya, mwanakomana waShimiri, mwanakomana waShemaya;
\v 38 ava vakarehwa nemazita, vaiva machinda mumhuri dzavo; neimba yemadzibaba avo ikawanda kwazvo.
\p
\v 39 Zvino vakaenda panopinda paGedhori kusvika parutivi rwemabvazuva rwemupata kutsvakira makwai avo ufuro.
\v 40 Zvino vakawana ufuro hwakakora uye hwakanaka, uye nyika yakafaranuka kumativi uye yakanyarara uye ine rugare; nokuti vekwaHamu vaigarapo kare.
\v 41 Zvino ava vakanyorwa nemazita vakasvika pamazuva aHezekia mambo waJudha, ndokurova matende avo uye vagari vakawanikwapo, ndokuvaparadza kusvika nhasi, ndokugara pachinzvimbo chavo nekuda kweufuro hwemakwai avo.
\v 42 Zvino kwakabuda kwavari, pavanakomana vaSimioni, varume mazana mashanu vakaenda kugomo reSeiri, naPeratia, naNeyaria, naRefaya, naUzieri, vanakomana valshi vave misoro yavo.
\v 43 Zvino vakarova vakasara vakapukunyuka veVaAmareki, ndokugarapo kusvika zuva ranhasi.

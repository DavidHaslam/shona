\c 22
\p
\v 1 Zvino Dhavhidhi wakati: Iyi iimba yaJehovha Mwari, uye iyi iaritari yechipo chinopiswa chaIsraeri.
\s Dhavhidhi anogadzira zvekuvaka tembere nazvo
\p
\v 2 Zvino Dhavhidhi wakaraira kuunganidza vatorwa vaiva panyika yaIsraeri; ndokugadza vavezi vemabwe, kuti vaveze mabwe akagadzirwa kuvaka imba yaMwari.
\v 3 Dhavhidhi akagadzirawo matare mazhinji ezvipikiri zvemagonhi emikova neekubatanidza; uye ndarira zhinji isina \add kuyerwa\add* uremu.
\v 4 Namatanda emisidhari asina kuverengwa; nokuti VaZidhoni naVaTire vakauya nemisidhari yakawanda zvikuru kuna Dhavhidhi.
\v 5 Dhavhidhi ndokuti: Soromoni mwanakomana wangu mudiki asina simba, uye imba ichavakirwa Jehovha, inofanira kuva huru kwazvo pazita neparumbidzo panyika dzese; ndichaigadzirira hangu. Dhavhidhi ndokugadzira zvizhinji asati afa.
\p
\v 6 Zvino wakadana Soromoni mwanakomana wake, ndokumuraira kuvakira Jehovha Mwari waIsraeri imba.
\v 7 Dhavhidhi ndokuti kuna Soromoni: Mwanakomana wangu: Kana ndiri ini, zvaiva mumoyo wangu kuvakira zita raJehovha Mwari wangu imba.
\v 8 Asi shoko raJehovha rakasvika kwandiri, richiti: Wakateura ropa rakawanda kwazvo, uye wakaita dzihondo dzakakura; zvino haungavakiri zita rangu imba, nokuti wakateura ropa rakawanda panyika pamberi pangu.
\v 9 Tarira, uchaberekerwa mwanakomana, achava munhu wezororo; uye ndichamupa zororo kubva pavavengi vake vese vakapoteredza; nokuti zita rake richava Soromoni, uye ndichapa rugare nerunyararo kuna Israeri mumazuva ake.
\v 10 Iye achavakira zita rangu imba; uye achava mwanakomana wangu, neni \add ndichava\add* baba vake. Zvino ndichasimbisa chigaro chake cheushe pamusoro paIsraeri kusvika rinhi narinhi.
\v 11 Ikozvino, mwanakomana wangu, Jehovha ngaave newe; uye ubudirire ugovaka imba yaJehovha Mwari wako, sekutaura kwake pamusoro pako.
\v 12 Koga Jehovha ngaakupe njere nekunzwisisa, agokuraira pamusoro paIsraeri; kuti uchengete murairo waJehovha Mwari wako.
\v 13 Ipapo uchabudirira, kana uchichenjerera kuzadzisa zvimiso nemitongo Jehovha zvaakaraira Mozisi nazvo maererano naIsraeri, simba uve neushingi, usatya, kana kuodzwa moyo.
\v 14 Zvino tarira, ndakatambura ndichigadzirira imba yaJehovha matarenda ane zvuru zvine zana zvegoridhe, namatarenda ane chiuru chezvuru esirivha; nendarira namatare zvisina kuidzwa, nokuti zvakawanda kwazvo; ndakagadzirawo matanda namabwe; newe ungawedzera hako pazviri.
\v 15 Uye vabati unavo vazhinji, vaputsi navavezi vamabwe namatanda, navarume vese vakangwara pamabasa ese;
\v 16 negoridhe, nesirivha, nendarira, namatare hazvingaverengwi; simuka, ubate Jehovha ave newe.
\p
\v 17 Dhavhidhi akarairawo machinda ese aIsraeri kuti vabatsire Soromoni mwanakomana wake, akati:
\v 18 Ko Jehovha Mwari wenyu haasi nemwi here? Haana kukuzorodzai kumativi ese here? Nokuti akaisa vanhu vagere panyika iyi muruoko rwangu; zvino nyika yakundwa pamberi paJehovha napamberi pavanhu vake.
\v 19 Zvino misai moyo yenyu uye nemweya yenyu kutsvaka Jehovha Mwari wenyu; naizvozvo simukai muvake imba tsvene yaJehovha Mwari, kuti mugoisa areka yesungano yaJehovha nenhumbi tsvene dzaMwari mumba inofanira kuvakirwa zita raJehovha.

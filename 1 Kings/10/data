\c 10
\s Mambokadzi weShebha anoshanyira Soromoni
\p
\v 1 Zvino mambokadzi weShebha paakanzwa mbiri yaSoromoni maererano nezita raJehovha, wakauya kuzomuedza nemibvunzo mikukutu.
\v 2 Zvino wakasvika kuJerusarema dungwe guru kwazvo nemakamera akatakura zvinonhuhwira, negoridhe zhinji-zhinji, nemabwe anokosha. Zvino paakasvika kuna Soromoni, wakataura kwaari zvese zvaiva mumoyo make.
\v 3 Soromoni ndokumuudza \add mhinduro dze\add*mibvunzo yake yese; hakuna chinhu chaiva chakavanzika kuna mambo, chaaiva asingagoni kumuudza.
\v 4 Zvino mambokadzi weShebha aona kuchenjera kwese kwaSoromoni, neimba yaaiva avaka,
\v 5 nezvekudya zvetafura yake, nekugara kwevaranda vake, nekumira kwevashandiri vake, nenguvo dzavo, nevabati vemikombe vake, nechikwiriso chake chaakwira nacho nacho kuimba yaJehovha, akasazova nemweya.
\v 6 Zvino wakati kuna mambo: Shoko randakanzwa munyika yangu maererano nenyaya uye uchenjeri hwenyu nderechokwadi.
\v 7 Asi handina kutenda mashoko iwayo kusvika ndauya, nemeso angu akaona, zvino tarira, handina kuudzwa hafu; makawedzera uchenjeri hwenyu nekunaka kwenyu pamashoko andakanzwa.
\v 8 Mufaro wevanhu venyu,, mufaro wevaranda venyu vanoramba vakamira pamberi penyu vachinzwa kuchenjera kwenyu.
\v 9 Ngaarumbidzwe Jehovha Mwari wenyu, wakafadzwa nemwi, kukuisai pachigaro cheushe chaIsraeri Nokuti Jehovha wakada Israeri nekusingaperi, naizvozvo wakakuitai mambo kuti muite mutongo nekururama.
\v 10 Zvino wakapa mambo matarenda zana nemakumi maviri egoridhe, nezvinonhuhwira zvizhinji kwazvo, nemabwe anokosha; hakuna kuzouyazve zvinonhuhwira zvakawanda zvakadai mambokadzi weShebha zvaakapa mambo Soromoni.
\v 11 Uye zvikepe zvaHiramu zvaitakura goridhe kubva Ofiri negoridhe zvaiuya nemiti yakawanda kwazvo yemiarimugi* nemabwe anokosha kubva Ofiri.
\v 12 Mambo ndokuita nematanda emiarimugi mbiru dzeimba yaJehovha nedzeimba yamambo, uye mbira, nemitengeranwa zvevaimbi; hakuna kumbouiswa kana kuonekwa miti yemiarimugi yakadai kusvika nhasi.
\v 13 Zvino mambo Soromoni wakapa mambokadzi weShebha zvishuvo zvake zvese zvaakakumbira kunze kweizvi wakamupa chirangaridzo chamambo Soromoni, ndokutendeuka ndokuenda kunyika yake, iye nevaranda vake.
\s Fuma yaSoromoni nembiri yake
\p
\v 14 Zvino uremu hwegoridhe hwakasvika kuna Soromoni negore rimwe hwaiva matarenda mazana matanhatu nemakumi matanhatu nematanhatu;
\v 15 kunze kwerevashambadziri, nerevatengesi vezvirungiso, neremadzimambo ese eArabhiya, nerevatongi venyika.
\p
\v 16 Mambo Soromoni ndokuita nhovo huru mazana maviri negoridhe rakavangiwa; \add mashekeri\add* mazana matatu egoridhe panhovo imwe huru;
\v 17 nenhovo diki mazana matatu dzegoridhe rakavangiwa, mapaundi matatu egoridhe panhovo diki imwe; mambo ndokuzviisa mumba yedondo reRebhanoni.
\p
\v 18 Mambo wakaitawo chigaro chikuru cheushe chenyanga dzenzou, ndokuchidzudzura negoridhe rakaisvonaka.
\v 19 Chigaro choushe chaiva nezvikwiriso zvitanhatu, uye musoro wechigaro waiva wakatenderedzwa shure; uye zvitsigiro kuno neuko kusvika panzvimbo yekugara, neshumba mbiri dzakamira panhivi dzezvitsigiro.
\v 20 Zvino shumba gumi nembiri dzaiva dzimirepo pazvikwiriso zvitanhatu, kuno neuko. Hakuna kumboitwa chakadai kune humwe ushe.
\p
\v 21 Zvino mikombe yese yekumwira yamambo Soromoni yaiva yegoridhe, uye midziyo yese yeimba yedondo reRebhanoni yaiva yegoridhe rakazaraa; kwaiva kusina chinhu chimwe chesirivha; iyo yaiva isingaverengwi sechinhu pamazuva aSoromoni.
\v 22 Nokuti mambo waiva nezvikepe zveTarishishi pagungwa pamwe nezvikepe zvaHiramu; kamwe pamakore matatu zvikepe zveTarishishi zvaiuya, zvakatakura goridhe nesirivha, nyanga dzenzou, netsoko, nematendera.
\v 23 Naizvozvo mambo Soromoni wakapfuura madzimambo ese enyika pakufuma nepauchenjeri.
\p
\v 24 Nyika yese ndokutsvaga chiso chaSoromoni, kunzwa uchenjeri hwake Jehovha hwaakaisa mumoyo make.
\v 25 Zvino vakaunza umwe neumwe chipo chake midziyo yesirivha, nemidziyo yegoridhe, nenguvo, nezvombo, nezvipfungaidzo zvinonhuhwira, mabhiza, nemanyurusi, chinhu ccegore pagore.
\p
\v 26 Soromoni ndokuunganidza ngoro nevatasvi vemabhiza. Zvino waiva nengoro churu nemazana mana, nevatasvi vemabhiza zvuru gumi nezviviri, akazviisa mumaguta engoro, nekuna mambo paJerusarema.
\v 27 Mambo ndokuita sirivha kuita semabwe uye wakaita misidhari kuita semionde yesikamori mumupata pakuwanda.
\p
\v 28 Zvino wakapinza pakutenga mabhiza aibva kuEgipita aiva aSoromoni, nemucheka wakapfava, vatengesi vamambo vaiutora mucheka wakapfava nemutengo.
\v 29 Ngoro ndokukwira ndokubuda kubva muEgipita ne\add mashekeri\add* esirivha mazana matanhatu, uye bhiza \add rimwe\add* nemashekeri zana nemakumi mashanu; saizvozvowo madzimambo ese evaHiti, nemadzimambo eVaSiriya, vakaabudisira neruoko rwavo.

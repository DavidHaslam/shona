\c 20
\s Kurwa pakati paAhabhi naBheni-Hadhadhi, mambo weSiriya
\p
\v 1 Zvino Bheni-Hadhadhi, mambo weSiriya, wakaunganidza hondo dzake dzese. Zvina kwaiva nemadzimambo makumi matatu nemaviri pamwe naye, nemabhiza nengoro, ndokukwira ndokukomba Samaria, ndokurwa naro.
\v 2 Zvino wakatuma nhume kuna Ahabhi mambo waIsraeri muguta, ndokuti kwaari: Ndizvo zvinotaura Bheni-Hadhadhi:
\v 3 Sirivha yako negoridhe rako ndezvangu, navakadzi vako nevana vako vakanakisisa ndevangu.
\v 4 Zvino mambo waIsraeri akapindura ndokuti: Zvichienderana neshoko renyu, ishe wangu mambo; ndiri wenyu, nezvese zvandinazvo.
\v 5 Nhume dzikadzoka ndokuti: Ndizvo zvinoreva Bheni-Hadhadhi: Kunyange ndakatuma kwauri ndichiti: Sirivha yako negoridhe rako, nevakadzi vako nevana vako, uzvipe kwandiri;
\v 6 zvakadaro ndichatuma varanda vangu kwauri mangwana nenguva inenge ino; vachanzvera imba yako, nedzimba dzevaranda vako; uye zvichaitika kuti chinhu chese chinodikanwa pameso ako vachaisa muruoko rwavo ndokutora.
\v 7 Zvino mambo waIsraeri wakadana vakuru vese venyika, ndokuti: Cherekedzai henyu muone kuti munhu uyu anotsvaka chakaipa; nokuti wakatuma kwandiri zvevakadzi vangu nevana vangu nesirivha yangu negoridhe rangu, ndikasamunyima.
\v 8 Zvino vakuru vese nevanhu vese vakati kwaari: Usateerera uye usatenda.
\v 9 Naizvozvo wakati kunhume dzaBheni-Hadhadhi: Udzai ishe wangu mambo: Zvese zvamakatuma kumuranda wenyu pakutanga ndichaita, asi chinhu ichi handingaiti. Zvino nhume dzakaenda, ndokumudzosera shoko.
\v 10 Zvino Bheni-Hadhadhi wakatuma kwaari ndokuti: Vamwari ngavaite saizvozvo kwandiri, vawedzere saizvozvo, kana guruva reSamaria rikaringana maoko azere aivo vanhu vese vanonditevera.
\v 11 Zvino mambo waIsraeri akapindura ndokuti: \add Mu\add*udzei: Anosungira zvombo muchiuno ngaarege kuzvikudza seanozvisunungura.
\v 12 Zvino zvakaitika paakanzwa shoko iri achiri kunwa, iye nemadzimambo mumisasa, kuti wakati kuvaranda vake: Zvimisei! zvino vakazvimisira kurwisa neguta.
\p
\v 13 Zvino tarira, kwakaswedera umwe muporofita kuna Ahabhi mambo waIsraeri achiti: Ndizvo zvinotaura Jehovha: Unochiona chaunga ichi here? Tarira, ndichachipa muruoko rwako nhasi, uye uchaziva kuti ini ndiri Jehovha.
\v 14 Ahabhi ndokuti: Nani? Iye ndokuti: Ndizvo zvinotaura Jehovha: Nemajaya emachinda ematunhu. Iye ndokuti: Ndiani achavamba hondo? Iye ndokuti: Iwe!
\v 15 Zvino wakaverenga majaya emachinda ematunhu, uye vaiva mazana maviri nemakumi matatu nemaviri. Zvino shure kavo wakaverenga vanhu vese, vana vese vaIsraeri, zvuru zvinomwe.
\v 16 Zvino vakabuda pamasikati makuru. Zvino Bheni-Hadhadhi waanwa wakadhakwa mumusasa, iye nemadzimambo, madzimambo makumi matatu nemaviri aimubatsira.
\v 17 Zvino majaya emachinda ematunhu akatanga kubuda Bheni-Hadhadhi ndokutuma \add nhume\add*, zvino vakamuudza vachiti: Kwabuda varume paSamaria.
\v 18 Iye ndokuti: Kunyange vabudira rugare, vabatei vari vapenyu, kana kunyange vabudira hondo, vabatei vari vapenyu.
\v 19 Zvino ava vakabuda muguta, majaya emachinda ematunhu nehondo yakavatevera.
\v 20 Zvino vakauraya umwe neumwe munhu wake. VaSiriya ndokutiza, VaIsraeri ndokuvadzingirira; naBheni-Hadhadhi mambo weSiriya wakapukunyuka nebhiza pamwe nevatasvi vemabhiza.
\v 21 Zvino mambo waIsraeri wakabuda, ndokurova mabhiza nengoro, ndokuuraya vaSiriya nekuuraya kukuru.
\p
\v 22 Zvino muporofita wakaswedera kuna mambo waIsraeri ndokuti kwaari: Enda unozvisimbisa, uchenjerere uye uone zvaunoita, nokuti pakudzoka kwegore mambo weSiriya achakwira kukurwisa.
\p
\v 23 Zvino varanda vamambo weSiriya vakati kwaari: Vamwari wavo ndivamwari vemakomo, saka vakasimba kutipfuura asi ngativarwise mubani, zvino zvirokwazvo tichasimba kuvapfuura.
\v 24 Zvino ita chinhu ichi: Bvisa madzimambo, murume umwe neumwe kubva panzvimbo yake uise vatariri panzvimbo yavo;
\v 25 uye uzviverengere hondo sehondo yakawa kwauri, uye bhiza pabhiza, nengoro pangoro, tigorwa navo pabani. Zvino wakateerera inzwi ravo, ndokuita saizvozvo.
\p
\v 26 Zvino zvakaitika pakudzoka kwegore, kuti Bheni-Hadhadhi wakaverenga vaSiriya, ndokukwira kuAfeki kunorwa neVaIsraeri.
\v 27 Vana vaIsraeri vakaverengwawo, ndokupiwa mbuva, ndokubuda kuvarwisa; vana vaIsraeri ndokudzika matende mberi kwavo sezvipoka zviviri zvembudzi, asi vaSiriya vakazadza nyika.
\p
\v 28 Zvino kwakauya munhu waMwari ndokutaura kuna mambo waIsraeri ndokuti: Ndizvo zvinoreva Jehovha: Nekuda kwekuti VaSiriya vakati: Jehovha ndimwari wemakomo, asi haasi mwari wemipata, naizvozvo ndichapa vanhu avo vese muruoko rwako, zvino muchaziva kuti ini ndiri Jehovha.
\p
\v 29 Zvino vakadzika misasa umwe akatarisana neumwe mazuva manomwe. Zvino kwakati nezuva rechinomwe, kuti hondo dzakasangana, vana vaIsraeri ndokuuraya pavaSiriya vaifamba nemakumbo, zvuru zana nezuva rimwe.
\v 30 Asi vakasara vakatizira kuAfeki, rusvingo ndokuwira pamusoro pevarume zvuru makumi maviri nezvinomwe vaiva vasara. NaBheni-Hadhadhi wakatiza ndokupinda muguta mukamuri yemukati.
\p
\v 31 Zvino varanda vake vakati kwaari: Zvino tarirai, tanzwa kuti madzimambo eimba yaIsraeri madzimambo ane nyasha; rega hako tiise masaga pazviuno zvedu, uye makavi pamisoro yedu, tibudire kuna mambo waIsraeri; zvimwe uchakuregai muri vapenyu.
\v 32 Naizvozvo vakasunga magumbu pazviuno zvavo, namakavi pamisoro yavo, vakaenda kuna mambo waIsraeri, vakati: Zvanzi nomuranda wenyu Bheni-Hadhadhi: Ndinokumbira kuti murege kundiuraya henyu. Akati: Uchiri mupenyu here? Iye ihama yangu.
\v 33 Zvino varume avo vakacherekedza kwazvo, vakakurumidza kugamuchira shoko iro kwaari, vakati: Hoyo, Bheni-Hadhadhi hama yenyu. Ipapo iye akati: Endai, mumutore. Bheni-Hadhadhi akabudira kwaari, akamukwidza pangoro.
\v 34 Zvino Bheni-Hadhadhi akati kwaari: Ndichadzosa maguta akatorerwa baba vako nababa vangu; ungazviitira migwagwa muDhamasiko, sezvakaita baba vangu paSamaria. Ahabhi akati: Ini ndichakutendera kuenda nokuda kwesungano iyi. Naizvozvo akaita sungano naye, akamutendera kuenda.
\p
\v 35 Zvino umwe murume wavana vavapomfita akati kushamwari yake arairwa naJehovha: Ndirove hako. Murume akaramba kumurova.
\v 36 Ipapo akati kwaari: Zvausina kuteerera inzwi raJehovha, tarira, uchaurawa neshumba kana uchangobva kwandiri. Zvino wakati achangobva kwaari, shumba ikamuwana, ikamuuraya.
\v 37 Zvino akawanazve umwe murume, akati: Ndirove hako. Murume uyo akamurova, akamukuvadza kwazvo.
\v 38 Naizvozvo muporofita akabva, akanomirira mambo panzira, akazvishandura nomucheka waakange asunga kumeso kwake.
\v 39 Zvino mambo wakati achipfuura, akadanidzira kuna mambo, akati: Muranda wenyu wakange apinda pakati pokurwa, ndikaona munhu achitsauka, akauya kwandiri neumwe murume, akati: Rinda munhu uyu; kana akatongoshaikwa, upenyu hwake huchatsihwa noupenyu hwako; kana izvo zvikakona, uchafanira kuripa netarenda resirivha.
\v 40 Zvino muranda wenyu wakati achibatabata hake pano napapo, iye akanyangarika. Mambo waIsraeri akati kwaari: Ndizvo zvauchatongerwa, wazvitonga umene.
\v 41 Akakurumidza kubvisa mucheka kumeso kwake, mambo waIsraeri akamuziva kuti ndomumwe wavaporofita.
\v 42 Iye akati kwaari: Zvanzi naJehovha: Zvawatendera munhu kupukunyuka pamaoko ako, iye wakange atukwa neni kuti aparadzwe, naizvozvo upenyu hwake huchatsihwa noupenyu hwako, uye vanhu vake vachatsihwa navanhu vako.
\v 43 Mambo waIsraeri akaenda kumba kwake awora moyo ane shungu, ndokusvika paSamaria.

\c 11
\s Soromoni anotsauka panzira dzaJehovha
\p
\v 1 Zvino mambo Soromoni waiva achida vakadzi vazhinji vatorwa pamwe nemukunda waFarao, vakadzi veVaMoabhu, VaAmoni, VaEdhomu, VaZidhoni, \add ne\add*VaHiti;
\v 2 vaibva kundudzi Jehovha dzaaiva ati kuvana vaIsraeri: Hamungapindi kwavari, uye ivo havangapindi kwamuri, zvirokwazvo vachashandura moyo wenyu itevere vamwari vavo. Ivavo Soromoni wakanamatira kwavari murudo.
\v 3 Zvino waiva ane vakadzi mazana manomwe, vakunda vemadzimambo, nevarongo mazana matatu; vakadzi vake ndokutsausa moyo wake.
\v 4 Nokuti zvakaitika pakukwegura kwaSoromoni, \add kuti\add* vakadzi vake vakatsausa moyo wake kutevera vamwe vamwari; uye moyo wake ukasava wakaperera kuna Jehovha Mwari wake, semoyo waDhavhidhi baba vake.
\v 5 Nokuti Soromoni wakafamba shure kwaAshitoreti mwarikadzi weVaZidhoni, uye shure kwaMirikomi chinyangadzo cheVaAmoni.
\v 6 Soromoni ndokuita zvakaipa pamberi paJehovha, uye haana kutevera Jehovha zvakazara saDhavhidhi baba vake.
\v 7 Nenguva iyoyo Soromoni wakavakira Kemoshi chinyangadzo chaMoabhu nzvimbo yakakwirira pagomo riri pamberi peJerusarema; naMoreki chinyangadzo chevana vaAmoni.
\v 8 Saizvozvo wakaitira vakadzi vake vese vatorwa, vaipisira vamwari vavo zvipfungaidzo zvinonhuhwira uye vaibaira vamwari vavo.
\p
\v 9 Zvino Jehovha wakatsamwira Soromoni, nokuti moyo wake wakatsauka kubva pana Jehovha Mwari waIsraeri, iye wakange wakaonekwa kwaari kaviri,
\v 10 ndokumuraira pamusoro pechinhu ichi, kuti arege kutevera vamwe vamwari; asi haana kuchengeta izvo Mwari zvaakaraira.
\v 11 Naizvozvo Jehovha wakati kuna Soromoni: Nekuda kwekuti izvi zvaitwa newe uye hauna kuchengta sungano yangu nezvimiso zvangu zvandakakuraira, ndichabvarura zvirokwazvo umambo kubva kwauri ndigohupa kumuranda wako.
\v 12 Zvakadaro handingazviiti pamazuva ako nekuda kwaDhavhidhi baba vako; ndichahubvarura hubve muruoko rwemwanakomana wako.
\v 13 Zvakadaro handingahubvaruri ushe hwese, ndichapa mwanakomana wako rudzi rumwe nekuda kwaDhavhidhi muranda wangu, uye nekuda kweJerusarema randakasarudza.
\p
\v 14 Zvino Jehovha wakamutsira Soromoni muvengi, Hadhadhi muEdhomu; waiva wechizvarwa chamambo paEdhomu.
\v 15 Nokuti zvakaitika Dhavhidhi paaiva paEdhomu, uye Joabhu mukuru wehondo akwira kunoviga vakaurawa, wakarova varume vese paEdhomu;
\v 16 nokuti Joabhu wakagarapo mwedzi mitanhatu, naIsraeri wese, kusvika agura murume umwe neumwe paEdhomu,
\v 17 kuti Hadhadhi wakatiza, iye nevamwe vaEdhomu vevaranda vababa vake vanaye, kupinda muEgipita uye Hadhadhi waiva mwanana.
\v 18 Zvino vakasimuka kubva paMidhiani ndokusvika Parani; ndokutora varume pamwe navo paParani, ndokusvika Egipita kuna Farao mambo weEgipita, iye wakamupa imba ndokumugurira zvekudya, ndokumupa ivhu.
\v 19 Hadhadhi ndokuwana nyasha kwazvo pachiso chaFarao; iye ndokumuwanisa muramu wake, Tapenesi munin'ina wavahosi vamabo.
\v 20 Munin'ina waTapenesi ndokumuberekera Genubhati mwanakomana wake, Tapenesi waakarumurira mumba maFarao; Genubhati ndokuva mumba maFarao pakati pevanakomana vaFarao.
\v 21 Zvino Hadhadhi paakanzwa kuti Dhavhidhi warara nemadzibaba ake, uye kuti Joabhu mukuru wehondo wafa, Hadhadhi wakati kuna Farao: Nditenderei ndiende kunyika yangu.
\v 22 Farao ndokuti kwaari: Asi washaiwei unenu kuti, tarira, utsvake kuenda kunyika yekwako, iye ndokuti: Hapana; kunyange zvakadaro nditenderei kwazvo ndiende.
\p
\v 23 Zvino Jehovha wakamumutsira muvengi, Rezonhi mwanakomana waEriadha waiva atiza kuna ishe wake Hadhadhezeri mambo weZobha,
\v 24 ndokuzviunganidzira varume, ndokuva mukuru wehondo dzakarongwa Dhavhidhi paaiuraya. Zvino vakaenda Dhamasiko ndokugaramo, ndokutonga paDhamasiko.
\v 25 Zvino wakava muvengi kuna Israeri mazuva ese aSoromoni pamusoro pezvakaipa Hadhadhi zvaakaita, iye akasemewa naIsraeri, ndokutonga pamusoro peSiriya.
\p
\v 26 Zvino Jerobhoamu mwanakomana waNebhati, muEfuremu weZeredha, muranda waSoromoni, zita ramai vake raiva Zerua, vaiva chirikadzi, naiye wakasimudzora mambo ruoko.
\v 27 Iyi ndiyo nyaya yaakasimudzirira mambo ruoko: Soromoni waiva avaka Miro, akadzivira buri reguta raDhavhidhi baba vake.
\v 28 Zvino Jerobhoamu waiva waiva murume wesimba weumhare, Soromoni aona kuti jaya raishingaira pabasa, wakamuisa pamusoro pemutoro wese weimba yaJosefa.
\v 29 Zvino zvakaitika panguva iyo Jerobhoamu paakabuda muJerusarema, kuti muporofita Ahija muShiro wakasangana naye panzira; zvino waiva akazvipfekedza nguvo itsva; uye vaiva vaviri vega kusango.
\v 30 Ahija ndokubata nguvo itsva yaiva paari, ndokuibvarura kuita mapande gumi nemaviri.
\v 31 Zvino wakati kuna Jerobhoamu: Zvitorere mapandi gumi, nokuti ndizvo zvinotaura Jehovha Mwari waIsraeri: Tarira, ndinobvarura ushe kubva muruoko rwaSoromoni, uye ndichapa kwauri marudzi gumi.
\v 32 Asi iye uchava nerudzi rumwe nekuda kwaDhavhidhi muranda wangu, uye nekuda kweJerusarema guta randakasarudza kumarudzi ese aIsraeri.
\v 33 Nokuti vakandisiya ndokunamata Ashitoreti mwarikadzi weVaZidhoni, naKemoshi mwari weVaMoabhu, naMirikomi mwari wavana vaAmoni; uye havana kufamba munzira dzangu kuita zvakarurama pameso angu uye \add kuchengeta\add* zvimiso zvangu nemitongo yangu saDhavhidhi baba vake.
\v 34 Kunyange zvakadaro handingabvisi ushe hwese muruoko rwake, asi ndichamuita muchinda mazuva ese eupenyu hwake nekuda kwaDhavhidhi muranda wangu wandakasarudza, wakachengeta mirairo yangu nezvimiso zvangu.
\v 35 Asi ndichabvisa umambo kmuruoko rwemwanakomana wake ndigohupa iwe, marudzi gumi.
\v 36 Asi kumwanakomana wake ndichapa rudzi rumwe, kuti Dhavhidhi muranda wangu ave nemwenje nguva dzese pamberi pangu paJerusarema, guta randakazvisarudzira kuisa zita rangupo.
\v 37 Zvino ndichakutora uye uchatonga pamusoro pezvese mweya wako zvaunoshuva, uve mambo pamusoro paIsraeri.
\v 38 Zvino kuchati kana ukateerera zvese zvandinokuraira, uye ukafamba munzira dzangu uye ukaita zvakarurama pameso angu, kuchengeta zvimiso zvangu nemirairo yangu sezvakaita Dhavhidhi muranda wangu, ndichava newe, ndichakuvakira imba yakasimba, sezvandakavakira Dhavhidhi, ndigopa Israeri kwauri.
\v 39 Uye nekuda kweizvi ndicharwadzisa mbeu yaDhavhidhi, asi kwete nekusingaperi.
\v 40 Naizvozvo Soromoni wakatsvaka kuuraya Jerobhoamu; asi Jerobhoamu wakasimuka ndokutizira kuEgipita kuna Shishaki mambo weEgipita, akava muEgipita kusvika pakufa kwaSoromoni.
\s Kufa kwake
\p
\v 41 Zvino amwe mashoko aSoromoni, nezvese zvaakaita, neuchenjeri hwake, hazvina kunyorwa here mubhuku renyaya dzaSoromoni?
\v 42 Zvino nguva Soromoni yaakatonga paJerusarema pamusoro paIsraeri wese yakava makore makumi mana.
\v 43 Soromoni ndokurara nemadzibaba ake, ndokuvigwa muguta raDhavhidhi baba vake, Rehobhoamu mwanakomana wake ndokutonga pachinzvimbo chake.

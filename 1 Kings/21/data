\c 21
\s Ahabhi anotora munda waNabhoti nesimba
\p
\v 1 Zvino zvakaitika shure kweizvinhu izvi, Nabhoti muJezereeri waiva ane munda wemizambiringa waiva paJezereeri pazasi peimba yeushe yaAhabhi mambo weSamaria.
\v 2 Zvino Ahabhi wakataura kuna Nabhoti achiti: Ndipe munda wako wemizambiringa kuti uve kwandiri munda wemiriwo, nokuti uri pedo neimba yangu ndigokupa munda wemizambiringa uri nani pane uyu pachinzvimbo chawo.
\v 3 Zvino Nabhoti wakati kuna Ahabhi: Ngazvive kure neni Jehovha, kuti ndikupei nhaka yemadzibaba angu.
\v 4 Zvino wakapinda mumba make akaremerwa uye akatsamwa nekuda kweshoko Nabhoti muJezereeri raakataura kwaari, nokuti wakati: Handingakupii nhaka yemadzibaba angu. Zvino wakatsivama pamubhedha wake, ndokushandura chiso chake, uye haana kudya.
\p
\v 5 Zvino Jezebheri mukadzi wake wakapinda kwaari ndokutaura kwaari: Sei Mweya wenyu wakanuva kuti musadya zvekudya?
\v 6 Zvino wakati kwaari: Nokuti ndataura kuna Nabhoti muJezereeri ndokuti kwaari: Ndipe munda wako wemizambiringa \add ndiutenge\add* nemari; kana kuti kana usingadi ndichakupa munda wemizambiringa pachinzvimbo chawo, iye ndokupindura ndokuti: Handingakupii munda wangu wemizambiringa.
\v 7 Zvino Jezebheri makadzi wake wakati kwaari: Ikozvino ndimwi munotonga ushe hwekwaIsraeri? Mukai, mudye, uye moyo wenyu ufare, ndichakupai ini munda wemizambiringa waNabhoti muJezereeri.
\v 8 Naizvozvo wakanyora tsamba muzita raAhabhi, ndokudzidhinda nechidhindo chake, ndokutuma tsamba kuvakuru nekumachinda vaiva muguta rake, vagere naNabhoti.
\v 9 Zvino wakantora mudzitsamba achiti: Danidzirai mutsanyo mugogarisa Nabhoti pamusoro pevanhu.
\v 10 Zvino muise muise varume vaviri vanakomana vaBheriari pakatarisana naye kuti vapupure pameso ake vachiti: Wakatuka Mwari namambo. Zvino vachamubudisira panze mumutake nemabwe kusvika afa.
\v 11 Zvino varume veguta, vakuru nemachinda vaigara muguta rake vakaita nekudedera kwaJezebheri kwavari, sezvaiva zvakanyorwa mutsamba yaaiva avatumira.
\v 12 Vakadanidzira mutsanyo, ndokugarisa Nabhoti pamusoro pevanhu.
\v 13 Zvino kwakapinda varume vaviri vanakomana vaBheriari, ndokugara pamberi pake; vanakomana vaBheriari ndokumupupurira \add zvakaipa\add*, kurwisa Nabhoti, pamberi pevanhu, vachiti: Nabhoti wanyomba Mwari namambo. Zvino vakamubudisira kunze kweguta, ndokumutaka nemabwe kusvika afa.
\v 14 Zvino vakatuma kuna Jezebheri, vachiti: Nabhoti watakwa nemabwe, uye wafa.
\p
\v 15 Zvino zvakaitika Jezebheri paakanzwa kuti Nabhoti watakwa nemabwe, uye wafa, kuti Jezebheri wakati kuna Ahabhi: Muka, utore munda wemizambiringa waNabhoti muJezereeri uve wako, waakaramba kukupa \add nemutengo\add* wemari, nokuti Nabhoti haasisiri mupenyu, asi wafa.
\v 16 Zvino zvakaitika pakunzwa kwaAhabhi kuti Nabhoti wafa, kuti Ahabhu wakasimuka kuburukira kumunda wemizambiringa waNabhoti muJezereeri, kuuita wake.
\p
\v 17 Zvino kwakasvikashoko raJehovha rakasvika kuna Eria muTishibhi, richiti:
\v 18 Simuka, buruka undosangana naAhabhi mambo waIsraeri, unogara Samaria; uchamuwana ari mumunda wemizambiringa waNabhoti, kwaaburukira kundozvitorera iwo.
\p
\v 19 Umuudze, uti: Zvanzi naJehovha: Wauraya, zvino watorawo here? Zvino umuudzewo, uti: Zvanzi naJehovha: Apo pakananzva imbwa ropa raNabhoti, ndipo padzichananzva ropa rakowo.
\v 20 Ahabhi akati kuna Eria: Wandiwana, iwe muvengi wangu here? Akapindura, akati: Ndakuwana; nokuti wazvitengesa kuti uite zvakaipa pamberi paJehovha.
\v 21 Tarira, ndichauisa zvakaipa pamusoro pako, ndichakutsvaira chose, ubve, ndichaparadza vanakomana vese vaAhabhi, vadiki navakuru kuVaIsraeri.
\v 22 Imba yako ndichaiita seimba yaJerobhoamu mwanakomana waNebhati, neimba yaBhaasha mwanakomana waAhija, nemhaka yokuti wakanditsamwisa iwe, ukatadzisa Israeri.
\v 23 Uye Jehovha akataura pamusoro paJezebheri, akati: Imbwa dzichadya Jezebheri parusvingo rweJezereeri.
\v 24 Ani nani waAhabhi, unofira muguta, uchadyiwa nembwa; ani nani, unofira kusango, uchadyiwa neshiri dzekudenga.
\p
\v 25 Asi hakuna munhu wakafanana naAhabhi, wakazvitengesa kuti aite zvakaipa pamberi paJehovha, achikurudzirwa naJezebheri mukadzi wake.
\v 26 Akaita zvakanyangadza kwazvo, nokuti wakatevera zvifananidzo netsika dzese dzaVaAmori, ivo vakange vadzingwa naJehovha pamberi pavana vaIsraeri.
\p
\v 27 Zvino Ahabhi wakati achinzwa mashoko iwayo, akabvarura nguvo dzake, akasimira magumbu pamuviri wake, akatsanya, akarara pasi namagumbu, akanatsofamba.
\v 28 Zvino shoko raJehovha rikasvika kuna Eria muTishibhi, richiti:
\v 29 Unoona here kuti Ahabhi unozvininipisa pamberi pangu? Zvaanozvininipisa pamberi pangu, handingauyisi zvakaipa izvo pamazuva ake; asi pamazuva omwanakomana wake ndichauisa zvakaipa izvo pamusoro peimba yake.

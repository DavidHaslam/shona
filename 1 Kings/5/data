\c 5
\s Soromoni anogadzira zvese kuti temberi ivakwe
\p
\v 1 Zvino Hiramu mambo weTire wakatuma varanda vake kuna Soromoni, nokuti waiva anzwa kuti vakamuzodza kuva mambo pachinzvimbo chababa vake; nokuti Hiramu waida Dhavhidhi mazuva ese.
\v 2 Zvino Soromoni wakatuma \add nhume\add* kuna Hiramu achiti:
\v 3 Imwi munoziva kuti Dhavhidhi baba vangu vaiva vasingagoni kuvakira zita raJehovha Mwari wavo imba nekuda kwehondo dzava dzakamukomba, kusvika Jehovha avaisa pasi pechitsiko chetsoka dzake.
\v 4 Asi ikozvino Jehovha Mwari wangu wakandipa zororo kumativi ese, hakuna muvengi uye hakuna chakaipa chinoitika.
\v 5 Zvino tarirai, ndakazvipira kuvakira zita raJehovha Mwari wangu imba, Jehovha sezvaakataura kuna baba vangu, achiti: Mwanakomana wako wandichaisa pachigaro chako cheushe pachinzvimbo chako ndiye achavakira zita rangu imba.
\v 6 Zvino ikozvino, rairai kuti vanditemere misidhari kubva kuRebhanoni. Zvino varanda vangu vachava pamwe nevaranda venyu; uye kwamuri ndichapa mubairo wevaranda venyu sezvese zvamuchareva; nokuti imwi munoziva kuti pakati pedu hapana munhu anoziva kutema matanda seVaZidhoni.
\p
\v 7 Zvino zvakaitika Hiramu paakanzwa mashoko aSoromoni, kuti wakafara kwazvo, ndokuti: Jehovha ngaarumbidzwe nhasi, iye wakapa Dhavhidhi mwanakomana wakachenjera pamusoro perudzi urwu rukuru.
\v 8 Hiramu ndokutuma \add nhume\add* kuna Soromoni achiti: Ndanzwa zvamanditumira; ndichaita zvishuwo zvenyu zvese maererano nematanda emisidhari, nematanda emisipiresi*.
\v 9 Varanda vangu vacha\add a\add*burusa kubva kuRebhanoni kuenda kugungwa; uye ndichaayeredza negungwa kuenda kunzvimbo yamuchataura kwandiri, uye ndichaasunungurira ipapo, imwi muchaatorerapo, imwi muchaita chishuwo changu nekupa veimba yangu zvekudya.
\v 10 Naizvozvo Hiramu wakapa Soromoni matanda emisidhari nematanda emisipiresi, chishuwo chake chese.
\v 11 Zvino Soromoni wakapawo kuna Hiramu zviyero zvuru makumi maviri zvezviyo zvive zvekudya zvevanhu veimba yake; nezviyero makumi maviri zvemafuta akatakiwa; Saizvozvo Soromoni wakapa Hiramu gore negore.
\v 12 Zvino Jehovha wakapa Soromoni njere sezvaaiva amuvimbisa; uye pakava nerugare pakati pa Hiramu naSoromoni, vakaita sungano vari vaviri.
\p
\v 13 Zvino mambo Soromoni wakaunganidza vechibharo kubva kuna Israeri wese; uye vechibharo vaiva makumi matatu.
\v 14 Zvino wakavatumira kuRebhanoni, zvuru gumi pamwedzi, vachiravana; mwedzi vari paRebhanoni, mwedzi miviri vari kumusha; uye Adhoniramu waiva pamusoro pevechibharo.
\v 15 Uye Soromoni waiva nevatakuri vemitoro zvuru makumi manomwe, nevavezi zvuru makumi masere pamakomo;
\v 16 kunze kwemisoro yevatariri vaSoromoni, vaitungamirira basa, zvuru zvitatu nemazana matatu, vaitonga pamusoro pevaiita basa.
\v 17 Zvino mambo wakaraira, ivo ndokuuya nemabwe makuru, mabwe akakosha, kuisa nheyo dzeimba, mabwe akavezwa.
\v 18 Zvino vavaki vaSoromoni nevavaki vaHiramu nevaGhebhari vakaveza, ndokugadzira matanda nemabwe, kuvaka imba.

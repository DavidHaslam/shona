\c 18 Eria navaporofita vaBhaari pagomo reKarimeri 1 Zvino mazuva mazhinji akati apfuura, shoko raJehovha rikaâ€‘ svika kuna Eria negore rechitatu, richiti, "Enda undozviratidza kuna Ahabhi; ndigotuma mvura panyika." 2 Ipapo Eria akandozviratidza kuna Ahabhi. Zvino nzara yakanga yanyanya kwazvo paSamaria. 3 Ahabhi akadana Obhadhiya, iye wakanga ari mutariri weimba yake. (Zvino Obhadhiya wakanga achitya Jehovha kwazvo; 4 nokuti nenguva iyo Izebheri yaakaparadza nayo navaporofita vaJehovha, Obhadhia wakatora vaporofita vane zana, akavavanza makumi mashanu namakumi mashanuzve mubako, akavapa chingwa nemvura.) 5 Zvino Ahabhi akati kuna Obhadhiya, "Famba nenyika, kumatsime emvura, nokuhova dzose; zvimwe tingawana bundo, tiraramise mabhiza namahesera,

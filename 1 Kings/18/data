\c 18
\s Eria nevaporofita vaBhaari pagomo reKarimeri
\p
\v 1 Zvino zvakaitika \add shure\add* kwemazuva mazhinji kuti shoko raJehovha rakasvika kuna Eria mugore rechitatu richiti: Enda uzviratidze kuna Ahabhi; ndigopa mvura pachiso chenyika.
\v 2 Zvino Eria wakaenda kunozviratidza kuna Ahabhi. Zvino nzara yaiva yakasimba paSamaria.
\v 3 Ahabhi ndokudana kuna Obhadhia, iye waiva pamusoro peimba \add yake\add*. Zvino Obhadhia waitya Jehovha kwazvo.
\v 4 Nokuti kwakati Jezebheri paaiuraya vaporofita vaJehovha, Obhadhia wakatora vaporofita zana akavavanza varume makumi mashanu mubako, ndokuvariritira nechingwa nemvura.
\v 5 Zvino Ahabhi wakati kuna Obhadhia: Enda munyika kuzvitubu zvese zvemvura nekuhova dzese; zvimwe tingawana uswa kuchengetedza mabhiza nemanyurusi zviri zvipenyu, tirege kurasikirwa \add nechimwe\add* chezvipfuwo.
\v 6 Zvino vakagovana nyika kuti vagure nepakati payo. Ahabhi ndokuenda ari ega neimwe nzira, Obhadhia akaendawo ari ega neimwe nzira.
\p
\v 7 Zvino kwakati Obhadhia ari munzira, tarira, Eria wakasangana naye; ndokumuziva ndokuwa nechiso chake ndokuti: Ndimwi here, ishe wangu Eria?
\v 8 Iye ndokuti kwaari: Ndini; enda unoudza ishe wako \add uti\add*: Tarirai, Eria \add ari pano\add*.
\v 9 Iye ndokuti: Ndatadzei, kuti muise muranda wenyu muruoko rwaAhabhi, kuti andiuraye?
\v 10 \add Na\add*Jehovha Mwari wenyu mupenyu, hapana rudzi kana ushe ishe wangu kwaasina kutuma \add nhume\add* kukutsvakai; pavaiti: Haako; vaipikisa mhiko ushe uhwo kana rudzi urwo kuti havana kukuwanai.
\v 11 Zvino ikozvino munoti: Enda unoudza ishe wako \add kuti\add*: Tarirai, Eria \add ari pano\add*.
\v 12 Zvino zvichaitika ini ndichibva pamuri, kuti Mweya waJehovha uchakutakurirai kwandisingazivi. Pandichasvika ndokuudza Ahabhi, iye ndokukushayai, achandiuraya; asi \add ini\add* muranda wenyu ndinotya Jehovha kubva paudiki hwangu.
\v 13 Hazvina kuudzwa ishe wangu here izvo zvandakaita pakuuraya kwaJezebheri vaporofita vaJehovha, kuti ndakavanza varume zana vevaporofita vaJehovha, makumi mashanu \add ne\add*makumi mashanu mubako, ndokuvariritira nechingwa nemvura?
\v 14 Zvino ikozvino munoti: Enda iti kuna ishe wako: Tarirai, Eria \add ari pano\add*; zvino achandiuraya.
\v 15 Zvino Eria wakati: \add Na\add*Jehovha wehondo mupenyu wandimire pamberi pake, zvirokwazvo ndichazviratidza kwaari nhasi.
\v 16 Naizvozvo Obhadhia wakaenda kunosangana naAhabhi, ndokumuudza; Ahabhi ndokunosangana naEria.
\p
\v 17 Zvino zvakaitika Ahabhi paakaona Eria, Ahabhi ndokuti kwaari: Ndiwe here mutambudzi waIsraeri?
\v 18 Zvino wakati: Handina kutambudza Israeri; asi ndiwe neimba yababa vako, pakuti makasiya mirairo yaJehovha, uye makatevera vana Bhaari.
\v 19 Naizvozvo ikozvino tumai mundiunganidzire Israeri wese pagomo reKarimeri, nevaporofita vaBhaari mazana mana nemakumi mashanu, nevaporofita vematanda ekunamata nawo vane mazana mana, vanodya patafura yaJezebheri.
\v 20 Naizvozvo Ahabhi akatuma \add nhume\add* kuvana vaIsraeri vese, ndokuunganidza vaporofita pagomo reKarimeri.
\p
\v 21 Zvino Eria akaswedera kuvanhu vese ndokuti: Kusvika rinhi muchikamhina pamifungo miviri? Kana Jehovha ari Mwari, mumutevere, asi kana ari Bhaari, mumutevere. Asi vanhu havana kupindura shoko.
\v 22 Eria ndokuti kuvanhu: Ini ndega ndini muporofita waJehovha wasara, asi vaporofita vaBhaari varume mazana mana nemakumi mashanu.
\v 23 Naizvozvo ngavatipe nzombe diki mbiri, uye ngavazvitsaurire nzombe diki imwe, vaigura kuita\add  \add*nhindi, vagoiisa pamusoro pehuni, vagosaisa moto; neni ndichagadzira imwe nzombe diki ndokuisa pamusoro pehuni, ndigosaisa moto.
\v 24 Zvino imwi mudane zita ramwari wenyu, ini ndidanewo zita raJehovha, uye Mwari anopindura nemoto ndiye Mwari. Vanhu vese ndokupindura ndokuti: Shoko rakanaka.
\p
\v 25 Zvino Eria wakati kuvaporofita vaBhaari: Zvisarudzirei nzombe diki imwe mutange kugadzira, nokuti muri vazhinji; mugodana zita ramwari wenyu, asi musaisa moto.
\v 26 Zvino vakatora nzombe diki yavakapiwa, ndoku\add i\add*gadzira, ndokudana zita raBhaari kubva mangwanani kusvika masikati makuru, vachiti: Bhaari, tipindure! Asi hakuna kuva neinzwi, hakuna kuva neanopindura. Zvino vakakwakuka pamusoro pearitari yaiva yakagadzirwa.
\v 27 Zvino zvakaitika pamasikati makuru, kuti Eria wakavasveveredza, ndokuti: Danidzirai nenzwi guru; nokuti ndimwari, nokuti anofunganya, kana wambosuduruka, kana kuti ari parwendo, zvimwe arere uye kunotsvakwa kuti amutswe.
\v 28 Zvino vakadanidzira nenzwi guru, ndokuzvicheka zvichitevera tsika yavo neminondo nemapfumo, kusvika ropa radzatuka pavari.
\v 29 Zvino zvakaitika masikati makuru apfuura, kuti vakaporofita kusvika \add panguva\add* yekubaira chibairo, hakuna kuva neinzwi, uye hakuna kuva neanopindura, uye hakuna kuva neane hanya.
\p
\v 30 Zvino Eria wakati kuvanhu vese: Swederai kwandiri, vanhu vese ndokuswedera kwaari. Zvino wakagadzira aritari yaJehovha yaiva yakaputsika.
\v 31 Eria ndokutora mabwe gumi nemaviri zvichienderana neuwandu hwemarudzi evanakomana vaJakove iye kwaari kwakauya shoko raJehovha richiti: Zita rako richava Israeri.
\v 32 Zvino nemabwe awa wakavaka aritari nezita raJehovha, ndokuita mugero kupoteredza aritari une chiyero chemaseya* maviri embeu.
\v 33 Zvino wakaronga huni, ndokugura nzombe diki kuita nhindi, ndokuisa pamusoro pehuni, ndokuti: Zadzai zvirongo zvina nemvura, mugodira pamusoro pechipo chinopiswa, nepamusoro pehuni.
\v 34 Zvino wakati: Itai rwechipiri, ivo ndokuita rwechipiri. Zvino wakti: Itai rwechitatu; vakaita rwechitatu.
\v 35 Mvura ndokufamba kupoteredza aritari; akazadzawo mugero nemvura.
\p
\v 36 Zvino zvakaitika pakubaira chibairo \add kwemadekwani\add*, kuti Eria muporofita wakaswedera, ndokuti: Jehovha Mwari waAbhurahama, Isaka, naIsraeri, ngazvizikanwe nhasi kuti muri Mwari kwaIsraeri, neni muranda wenyu, ndakaita izvi zvese neshoko renyu.
\v 37 Ndipindurei Jehovha, ndipindurei, kuti vanhu ava vazive kuti imwi muri Jehovha Mwari, uye kuti madzora moyo wavo.
\v 38 Zvino moto waJehovha wakaburuka, ndokupedza chipo chinopiswa, nehuni, nemabwe, neguruva, ukananzva mvura yaiva mumugero.
\v 39 Zvino vanhu vese pavakaona, vakawa nezviso zvavo, ndokuti: Jehovha ndiye Mwari, Jehovha ndiye Mwari!
\v 40 Eria ndokuti kwavari: Batai vaporofita vaBhaari, ngakurege kuva neumwe wavo anopukunyuka. Zvino vakavabata, Eria ndokuvaburusira kurukova Kishoni, ndokuvaurairapo.
\p
\v 41 Zvino Eria wakati kuna Ahabhi: Simuka udye unwe, nokuti kune kuunga kweruzha rwemvura zhinji.
\v 42 Zvino Ahabhi wakakwira kunodya nekunwa. Eria ndokukwira kunhongonya yeKarimeri, akagwadamira pasi, akaisa chiso chake pakati pemabvi ake;
\v 43 ndokuti kumuranda wake: Kwira ikozvino, tarira nechekugungwa. Zvino wakakwira ndokutarira ndokuti: Hakuna chinhu. Iye ndokuti: Dzokera, kanomwe.
\v 44 Zvino zvakaitika panguva yechinomwe, kuti wakati: Tarirai, kakore kakaita sechanza chemunhu kanokwira kubva mugungwa, iye ndokuti: Kwira unoudza Ahabhi: Sunga \add ngoro\add* uburuke, zvimwe mvura ingakuvharira.
\v 45 Zvino zvakaitika munguva diki, kuti denga rakasviba, makore makobvu nemhepo, uye mvura zvinji. Ahabhi ndokuenda nengoro, ndokusvika kuna Jezereeri.
\v 46 Zvino ruoko rwaJehovha rwaiva pamusoro paEria; iye ndokusunga chiuno chake, ndokumhanya mberi kwaAhabhi kusvika pasuwo reJezereeri.
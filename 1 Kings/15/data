\c 15
\s Abhija mambo waJudha
\p
\v 1 Zvino negore regumi namasere ramambo Jerobhoamu mwanakomana waNebhati, Abhija wakatanga kubata ushe hwaJudha.
\v 2 Akabata ushe paJerusarema makore matatu; zita ramai vake rakange riri Maaka, mukunda waAbhusaromi.
\v 3 Iye akafamba pazvivi zvose zvababa vake, zvavakamutangira kuita; moyo wake wakange usina kururama kwazvo kuna Jehovha Mwari wake, somoyo waDhavhidhi baba vake.
\v 4 Kunyange zvakadaro nokuda kwaDhavhidhi, Jehovha Mwari wake akamupa mwenje paJerusarema, akamumutsira mwanakomana wake shure kwake, asimbise Jerusarema;
\v 5 nokuti Dhavhidk waiita zvakarurama pamberi paJehovha, haana kutsauka pachinhu chimwe chaakamuraira mazuva ose oupenyu hwake, asi pamhaka yaUriya muHiti chete.
\v 6 Kurwa kwakange kuripo pakati paRehobhoamu naJerobhoamu mazuva ose oupenyu hwake.
\v 7 Zvino mamwe mabasa aAbhija, nezvose zvaakaita hazvina kunyorwa here mubhuku raMakoronike amadzimambo aJudha? Kurwa kwakange kuripo pakati paAbhija naJerobhoamu.
\p
\v 8 Abhija akarara namadzibaba ake, vakamuviga muguta raDhavhidhi; Asa mwanakomana wake akamutevera paushe.
\s Asa mambo waJudha
\p
\v 9 Negore ramakumi maviri raJerobhoamu mambo waIsraeri, Asa wakatanga kubata ushe paJudha.
\v 10 Akabata ushe paJerusarema makore makumi mana nerimwe, zita ramai vake rakange riri Maaka mukunda waAbhusaromi.
\v 11 Asa akaita zvakarurama pamberi paJehovha, sezvakaita Dhavhidhi baba vake.
\p
\v 12 Akabvisa vaSodhomi panyika, akabvisawo zvifananidzo zvose zvakaitwa namadzibaba ake.
\v 13 Akabvisawo Maaka mai vake pauhosi hwavo, nokuti vakange vaitira matanda okunamata nawo chifananidzo chinonyangadza; Asa akaparadza chifananidzo chavo, akachipisa parukova Kidhironi.
\v 14 Asi matunhu akakwirira haana kubviswa; kunyange zvakadaro moyo waAsa wakange wakarurama kwazvo kuna Jehovha mazuva ake ose.
\v 15 Akaisa mumba maJehovha nhumbi dzakange dzatsaurwa nababa vake, nenhumbi dzaakange atsaura iye amene, sirivha, nendarama, nemidziyo.
\p
\v 16 Zvino kurwa kwakange kuripo pakati paAsa naBhaasha mambo waIsraeri mazuva avo ose.
\v 17 Bhaasha mambo waIsraeri akakwira kundorwa naJudha, akavaka Rama, kuti arege kutendera munhu kubuda kana kupinda kuna Asa mambo waJudha.
\v 18 Ipapo Asa akatora sirivha yose nendarama zvakange zvasara pafuma yeimba yaJehovha, napafuma yeimba yamambo, akazvipa mumaoko avaranda vake, mambo Asa akazvitumira kuna Bhenihadhadhi mwanakomana waTabhirimoni, mwanakomana waHeZiyoni, mambo weSiriya wakange agere Dhamasiko, akati,
\v 19 Sungano iripo pakati pangu nemi, pakati pababa vangu nababa venyu;tarirai ndinokutumirai chipo chesirivha nendarama, endai muputse sungano yenyu naBhaasha mambo waIsraeri, abve kwandiri.
\p
\v 20 Bhenihadhadhi akateerera mambo Asa, akatuma vehondo dzake kundorwa namaguta aIsraeri, akakunda Ijoni, neDhani, neAbheribhetimaaka, neKineroti rose, nenyika yose yaNafitari.
\v 21 Zvino Bhaasha wakati achizvinzwa, akarega kuvaka Rama, akanogara Tiriza.
\p
\v 22 Ipapo mambo Asa akakoka vaJudha vose, hakuna wakadarikwa, vakanotora mabwe eRama, namatanda aro, zvaakange achivaka nazvo iye Bhaasha; mambo Asa akavaka nazvo Ghebha rokwaBhenjamini neMizipa.
\p
\v 23 Zvino mamwe mabasa ose aAsa, nesimba rake rose, nezvose zvaakaita, namaguta aakavaka, hazvina kunyorwa here mubhuku yaMakoronike amadzibaba aJudha? Asi panguva yokukwegura kwake wakange achinzwa makumbo.
\v 24 Asa akarara namadzibaba ake, akavigwa kunamadzibaba ake paguta raDhavhidhi baba vake; Josafati mwanakomana wake, akamutevera paushe.
\s Nadhabhi naBhaasha madzimambo aIsraeri
\p
\v 25 Zvino Nadhabhi mwanakomana waJerobhoamu, wakatanga kubata ushe hwaIsraeri negore rechipiri raAsa mambo waJudha, akabata ushe hwaIsraeri makore maviri.
\v 26 Akaita zvakaipa pamberi paJehovha, akafamba nenzira yababa vake, nomuzvivi zvake zvaakatadzisa Israeri nazvo.
\p
\v 27 Ipapo Bhaasha mwanakomana waAhija, weimba yaIsakari, akamumukira, Bhaasha akamuuraya paGibhetoni raiva ravaFirisitia; nokuti Nadhabhi navaIsraeri vose vakange vakomba Gibhetoni.
\v 28 Bhaasha akamuuraya negore retatu raAsa mambo waJudha, akamutevera paushe.
\v 29 Zvino wakati achangogara ushe, akauraya vose veimba yaJerobhoamu; haana kusiira Jerobhoamu umwe  wakange achafema, kusvikira amuparadza, sezvazvakarehwa naJehovha nomuromo womuranda wake Ahija muShiro;
\v 30 nokuda kwezvivi zvaJerobhoamu, zvaakaita iye, nezvaakatadzisa Israeri nazvo, nokuda kokutambudza kwaakatambudza Jehovha Mwari waIsraeri nako.
\p
\v 31 Zvino mamwe mabasa aNadhabhi, nezvose zvaakaita, hazvina kunyorwa here mubhuku yaMakoronike amadzimambo alsiraeri?
\v 32 Kurwa kwakange kuripo nguva dzose pakati paAsa naBhaasha mambo waIsraeri.
\p
\v 33 Negore rechitatu raAsa mambo waJudha, Bhaasha mwanakomana waAhija, wakatanga kubata ushe hwevaIsraeri vose paTiriza, akabata makore makumi maviri namana.
\v 34 Akaita zvakaipa pamberi paJehovha, akafamba nenzira yaJerobhoamu, nomuzvivi zvake, zvaakatadzisa Israeri nazvo.

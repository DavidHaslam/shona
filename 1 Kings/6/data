\c 6
\s Kuvakwa kwetemberi
\p
\v 1 Zvino zvakaitika pagore remazana mana nemakumi masere shure kwekubuda kwevana vaIsraeri panyika yeEgipita, pagore rechina rekutonga kwaSoromoni pamusoro paIsraeri, mumwedzi weZifi unova mwedzi wechipiri, wakavaka imba yaJehovha.
\v 2 Zvino imba mambo Soromoni yaakavakira Jehovha, kureba kwayo kwaiva makubhiti makumi matanhatu uye upamhi hwayo maviri, nekukwirira kwayo makubhiti makumi matatu.
\v 3 Uye berere pamberi petemberi yeimba, kureba kwaro kwaiva makubhiti makumi maviri zvichienderana neupamhi hweimba; upamhi hwaro hwaiva makubhiti gumi pamberi peimba.
\v 4 Zvino wakaitira imba mahwindo matete kunze nemukati.
\p
\v 5 Zvino wakavaka makamuri pachidziro cheimba kumativi ese, madziro eimba kunhivi dzese, etemberi uye enzvimbo yeshoko; ndokuita makamuri parutivi kupoteredza.
\v 6 Zvino kamuri raiva pasi peese raiva makubhiti mashanu upamhi hwaro, uye riri pakati upamhi hwaro hwaiva makubhiti matanhatu, neupamhi hweretatu makubhiti manomwe. Nokuti nechekunze kweimba wakavaka zvitakuriso kunhivi dzese, kuti \add matanda\add* arege kupfekera mumadziro eimba.
\v 7 Zvino imba ichiri kuvakwa, yakavakwa nemabwe akaperedzerwa \add kugadzirwa\add*, kuti kusanzwikwa nyundo kana sanhu \add kana\add* nhumbi ipi neipi yedare muimba ichiri kuvakwa.
\v 8 Mukova wekamuri riri urutivi rwepakati waiva kurutivi rwerudyi rweimba. Zvino vaikwira nezvikwiriso zvinomonereka kuenda kune repakati, uye kubva pane repakati kuenda kune retatu.
\v 9 Zvino wakavaka imba ndokuipedza; ndokufukidza imba nematanda uye nemapuranga emisidhari.
\v 10 Zvino wakavaka makamuri kurutivi rweimba yese; makubhiti mashanu kukwirira kwawo, neekupfekera paimba nematanda emisidhari.
\p
\v 11 Zvino shoko raJehovha rakasvika kuna Soromoni richiti:
\v 12 \add Kana iri\add* imba iyi yaunovaka, kana ukafamba nezvimiso zvangu, uye ukaita mitongo yangu, uye ukachengeta mirairo yangu yese kufamba nayo, ndichaita shoko rangu kwauri, randakataura kuna Dhavhidhi baba vako;
\v 13 uye ndichagara pakati pevana vaIsraeri, uye handingarasi vanhu vangu Israeri.
\p
\v 14 Naizvozvo Soromoni wakavaka imba ndokuipedza.
\v 15 Zvino wakavaka madziro eimba mukati nemapuranga emusidhari; kubva pasi peimba kusvika pachidziro chedenga wakafukidza mukati nemapuranga, ndokuwaridzira pasi peimba nemapuranga emusipiresi.
\v 16 Zvino wakavaka makubhiti makumi maviri kumativi eimba nemapuranga emusidhari kubva pasi kusvika pamadziro; akaivakawo nechemukati, achiitira nzvimbo yeshoko, achiitira nzvimbo tsvene-tsvene.
\v 17 Zvino imba, iyo temberi yaiva pamberi, yaiva makubhiti makumi mana.
\v 18 Zvino musidhari weimba mukati waiva wakavezwa nemafundo nemaruva akazaruka; zvese zviri musidhari, kwaiva kusingaonekwi ibwe.
\p
\v 19 Zvino wakagadzira nzvimbo yeshoko mukati meimba, kuisapo areka yesungano yaJehovha.
\v 20 Zvino nzvimbo yeshoko yaiva pamberi yaiva makubhiti makumi maviri pakureba uye makubhiti makumi maviri paupamhi uye makubhiti makumi maviri pakukwirira kwayo; zvino wakaiputira negoridhe rakaisvonaka; nearitari wakaifukidza nemusidhari.
\v 21 Zvino Soromoni wakadzudzura imba nechemukati mayo negoridhe rakaisvonaka; ndokupfuudza maketeni egoridhe pamberi penzvimbo yeshoko, ndokuidzudzura negoridhe.
\v 22 Zvino wakadzudzura imba yese negoridhe kusvika apedza imba yese; akadzudzurawo negoridhe aritari yese yaiva panzvimbo yeshoko.
\p
\v 23 Zvino wakaita mukati menzvimbo yeshoko makerubhi maviri emuti wemuorivhi, kukwirira kwerimwe nerimwe makubhiti gumi.
\v 24 Rimwe bapiro rekerubhi raiva makubhiti mashanu uye rimwe bapiro rekerubhi raiva makubhiti mashanu; kubva pamucheto webapiro \add rimwe\add* kusvika pamucheto we\add rimwe\add* aiva makubhiti gumi.
\v 25 Uye rimwe kerubhi raiva makubhiti gumi; makerubhi ari maviri aiva nechiyero chimwe nechimiro chimwe.
\v 26 Kukwirira kwerimwe kerubhi kwaiva makubhiti gumi, uye saizvozvo rimwe kerubhi.
\v 27 Zvino wakaisa makerubhi mukati meimba yemukati; uye makerubhi akatandavadza mapapiro zvekuti bapiro rerimwe rakabata madziro, uye bapiro rerimwe rekerubhi rakabata amwe madziro; mapapiro awo ndokugunzvana bapiro nebapiro pakati peimba.
\v 28 Zvino wakadzudzura makerubhi negoridhe.
\v 29 Uye wakafombora madziro ese eimba kunhivi dzese mifananidzo yakafomborwa yemakerubhi nemiti yemichindwe, nemaruva akazaruka, mukati nekunze;
\v 30 nepasi peimba wakadzudzura negoridhe, mukati nekunze.
\p
\v 31 Zvino wakaitira mikova yenzvimbo yeshoko magonhi emuti wemuorivhi; chivivo chepamusoro nemagwatidziro zvakaita makona mashanu.
\v 32 Uye magonhi maviri aiva emuti wemuorivhi, ndokuafombora mufomborwa wemakerubhi nemiti yemichindwe, nemaruva akazaruka, ndokuzvidzudzura negoridhe; ndokupambadzira goridhe pamusoro pemakerubhi nepamiti yemichindwe.
\v 33 Saizvozvowo wakaitira mikova yetemberi magwatidziro emuti wemuorivhi, pamativi mana.
\v 34 Nemagonhi maviri emuti wemusipiresi; mapenga maviri egonhi rimwe aipeteka, uye mapenga maviri egonhi repiri aipeteka.
\v 35 Zvino wakafomborera\add po\add* makerubhi nemiti yemichindwe nemaruva akazaruka; akazvidzudzura negoridhe rakapambadzirwa zvakanaka pamusoro pezvakavezwa.
\p
\v 36 Zvino wakavaka chivanze chemukati nemisara mitatu yemabwe akavezwa, nemusara wematanda emusidhari.
\p
\v 37 Negore rechina nheyo dzeimba yaJehovha dzakadzikwa, nemwedzi weZivi.
\v 38 Zvino mugore regumi nerimwe, nemwedzi weBhuri, mwedzi werusere, imba yakapera pazvinhu zvayo zvese, uye sezvese zvekumiswa kwayo. Naizvozvo wakaivaka makore manomwe.
\c 22
\s Ahabhi anoita sungano naJehoshafati; Kufa kwaAhabhi
\p
\v 1 Zvino vakagara makore matatu pasina hondo pakati peSiriya naIsraeri.
\v 2 Zvino zvakaitika mugore rechitatu, kuti Jehoshafati mambo waJudha wakaburukira kuna mambo waIsraeri.
\v 3 Zvino mambo waIsraeri wakati kuvaranda vake: Munoziva here kuti Ramoti-Giriyadhi nderedu? Asi takanyarara, tisingaritori muruoko rwamambo weSiriya.
\v 4 Zvino wakati kuna Jehoshafati: Uchaenda neni kunorwa neRamoti-Giriyadhi here? Jehoshafati ndokuti kuna mambo waIsraeri: Nadakaita sewe, sevanhu vangu vakadaro vanhu vako, semabhiza angu akadaro mabhiza ako.
\v 5 Zvino Jehoshafati wakati kuna mambo waIsraeri: Bvunza hako nhasi shoko raJehovha.
\v 6 Zvino mambo waIsraeri wakaunganidza vaporofita vanenge varume mazana mana, ndokuti kwavari: Ndiende kunorwisa Ramoti-Giriyadhi pahondo here, kana ndirege? Ivo ndokuti: Kwirai, nokuti Ishe acharipa muruoko rwenyu.
\v 7 Jehoshafati ndokuti: Hakuchina here pano muporofita waJehovha watingabvunza?
\v 8 Zvino mambo waIsraeri wakati kuna Jehoshafati: Achiripo murume umwe Mikaya mwanakomana waImira watingabvunza naye kuna Jehovha, asi ini ndinomuvenga, nokuti haaporofiti zvakanaka pamusoro pangu, asi zvakaipa. Jehoshafati ndokuti: Mambo ngaarege kureva saizvozvo.
\v 9 Zvino mambo waIsraeri wakadana mutenwa, ndokuti: Kurumidzira Mikaya mwanakomana waImira.
\v 10 Zvino mambo waIsraeri naJehoshafati mambo waJudha vakagara umwe neumwe pachigaro chake cheushe, vapfeka nguvo refu \add dzavo,\add* vari paburiro pamukova wesuwo reSamaria; vaporofita vese ndokuporofita pamberi pavo.
\v 11 Zvino Zedhekia mwanakomana waKenaani wakazviitira nyanga dzematare, ndokuti: Ndizvo zvinotaura Jehovha: Neidzi muchatunga vaSiriya kusvika mavapedza.
\v 12 Zvino vaporofita vese vakaporofita saizvozvo, vachiti: Kwirai kuRamotigiteadhi, uye mukunde, nokuti Jehovha acha\add ri\add*pa muruoko rwamambo.
\p
\v 13 Zvino nhume yaiva yaenda kunodana Mikaya yakataura kwaari ichiti: Tarirai ikozvino, mashoko evaporofita nemuromo umwe akanaka kuna mambo; shoko renyu ngarifanane haro neshoko reumwe wavo, uye mutaure zvakanaka.
\v 14 Zvino Mikaya wakati: NaJehovha mupenyu, izvo Jehovha zvaanotaura kwandiri, izvo ndichataura.
\p
\v 15 Zvino wakasvika kuna mambo, mambo ndokuti kwaari: Mikaya, tiende kuRamoti-Giriyadhi kuhondo here, kana tirege? Iye ndokuti kwaari: Kwirai munokunda, nokuti Jehovha achariisa muruoko rwamambo.
\v 16 Mambo ndokuti kwaari: Ndichakupikisa kusvika kangani kuti usandiudza chinhu kunze kwechokwadi muzita raJehovha?
\v 17 Iye ndokuti: Ndaona Israeri wese akapararira pamakomo semakwai asina mufudzi, Jehovha ndokuti: Ava havana tenzi, ngavadzokere umwe neumwe kumusha kwake nerugare.
\v 18 Zvino mambo waIsraeri wakati kuna Jehoshafati: Handina kukuudza here Kuti haaporofiti zvakanaka pamusoro pangu asi zvakaipa?
\v 19 \add Mikaya\add* ndokuti: Naizvozvo inzwa inzwai shoko raJehovha: Ndaona Jehovha agere pachigaro chake cheushe, nehondo dzese dzekudenga dzimire naye kurudyi rwake nekuruboshwe rwake.
\v 20 Jehovha ndokuti: Ndiani achakwezva Ahabhi kuti akwire anowira paRamoti-Giriyadhi? Uyu ndokureva seizvi uyo ndokureva seizvi.
\v 21 Zvino kwakabuda mweya, ndokumira pamberi paJehovha, ndokuti: Ini ndichamukwezva.
\v 22 Jehovha ndokuti kwauri: Nei? Iwo ndokuti: Ndichabuda ndive mweya wenhema mumuromo wevaporofita vake vese. Iye ndokuti: Uchamunyengera, uye uchakunda; buda uite saizvozvo.
\v 23 Zvino ikozvino, tarirai, Jehovha waisa mweya wenhema mumiromo yevaporofita venyu ava vese, uye Jehovha wakataura zvakaipa pamusoro penyu.
\v 24 Zvino Zedhekia mwanakomana waKenaani wakaswedera, ndokurova Mikaya padama, ndokuti: Mweya waJehovha wapfuura nepi uchibva kwandiri kunotaura newe?
\v 25 Mikaya ndokuti: Tarira, uchaona nezuva iro, pauchapinda mukamuri yemukati kunovanda.
\v 26 Zvino mambo waIsraeri wakati: Tora Mikaya, ugomudzosera kuna Amoni mubati weguta, nekuna Joashi mwanakomana wamambo,
\v 27 Zvino muti: Ndizvo zvinotaura mambo: Isai uyu mutirongo, mumudyise chingwa chekutamburira nemvura yekutamburira kusvika ndadzoka nerugare.
\v 28 Mikaya ndokuti: Kana mukadzoka mese nerugare, Jehovha haana kutaura neni. iye ndokuti: Inzwai, vanhu, imwi mese.
\p
\v 29 Naizvozvo mambo waIsraeri naJehoshafati mambo waJudha vakakwira kuRamoti-Giriyadhi.
\v 30 Zvino mambo waIsraeri wakati kuna Jehoshafati: \add Ndi\add*chazvivanza chimiro \add ndi\add*pinde muhondo; asi iwe pfeka nguvo refu dzako. Mambo waIsraeri ndokuzvivanza chimiro ndokupinda muhondo.
\v 31 Zvino mambo weSiriya wakaraira vatariri vengoro dzake vari makumi matatu nevaviri, achiti: Musarwa nemudiki kana nemukuru, asi namambo waIsraeri chete.
\v 32 Zvino zvakaitika, vatariri vengoro pavakaona Jehoshafati, kuti vakati: Zvirokwazvo ndimambo waIsraeri. Zvino vakatsauka kumurwisa; Jehoshafati ndokuridza mhere.
\v 33 Zvino zvakaitika vatariri vengoro pavakaona kuti waiva asiri mambo waIsraeri, kuti vakadzoka pakumutevera.
\v 34 Zvino \add umwe\add* murume wakabwembura uta hwake asingaongorori ndokurova mambo waIsraeri pakati pepakabatanidzwa penguvo dzake dzekurwa nadzo, iye ndokuti kumufambisi wengoro yake: Dzora ruoko rwako undibudise pakati pehondo, nokuti ndakuvara zvikuru.
\v 35 Zvino hondo yakawedzera zuva iro; mambo ndokutsigirwa mungoro yake akatarisana neVaSiriya, ndokufa madekwani; ropa ndokubuda kubva pavanga kuenda mungoro.
\v 36 Zvino pakuvira kwezuva kwakagura kudanidzira pahondo yese kuchiti: Umwe neumwe kuguta rake, umwe neumwe kunyika yake.
\p
\v 37 Zvino mambo wakafa, ndokuiswa kuSamaria. Zvino vakaviga mambo paSamaria.
\v 38 Zvino vakasuka ngoro padziva reSamaria, imbwa ndokunanzva ropa rake, paishamba zvifeve; zvichienderana neshoko raJehovha raakataura.
\p
\v 39 Zvino amwe mabasa aAhabhi nezvese zvaakaita, neimba yenyanga dzenzou yaakaita, nemaguta ese aakavaka, hazvina kunyorwa here mubhuku reMakoronike emadzimambo aIsraeri?
\v 40 Naizvozvo Ahabhi wakarara nemadzibaba ake, Ahazia mwanakomana ndokuva mambo mambo pachinzvimbo chake.
\p
\v 41 Zvino Jehoshafati mwanakomana waAsa wakava mambo pamusoro paJudha pagore rechina raAhabhi mambo waIsraeri.
\v 42 Zvino Jehoshafati waiva ava wemakore makumi matatu nemashanu paakatanga kuva mambo; ndokutonga makore makumi maviri nemashanu paJerusarema. Zita ramai vake \add raiva\add* Azubha mukunda waShirihi.
\v 43 Zvino wakafamba panzira dzese dzababa vake Asa; haana kutsauka padziri, asi wakaita zvakarurama pamberi paJehovha; kunyange zvakadaro matunhu akakwirira haana kubviswa, vanhu vakaramba vachingobaira nokupisira zvinonhuhwira pamatunhu akakwirira.
\v 44 Jehoshafati akayanana namambo waIsraeri.
\p
\v 45 Zvino mamwe mabasa aJehoshafati, nesimba rakaonekwa kwaari, nokurwa kwake, hazvina kunyorwa here mubhuku yaMakoronike amadzimambo aJudha?
\v 46 VaSodhomiwo vakange vasiiwa pamazuva aAsa baba vake, akavabvisawo panyika.
\p
\v 47 Asi paEdhomu pakange pasina mambo umwe wakange achibata panzvimbo yamambo.
\v 48 Jehoshafati akavaka zvikepe zveTarishishi kuenda Ofiri kuzotora goridhe; asi hazvina kuenda, nokuti zvikepe zvakaputsika paEZiyonigebheri.
\v 49 Zvino Ahazia mwanakomana waAhabhi akati kuna Jehoshafati: Varanda vangu ngavaende navaranda vako nezvikepe. Asi Jehoshafati wakaramba.
\p
\v 50 Jehoshafati akarara namadzibaba ake, akavigwa kuna madzibaba ake paguta raDhavhidhi baba vake, Jehorami mwanakomana wake akamutevera paushe.
\p
\v 51 Ahazia mwanakomana waAhabhi, akatanga kubata ushe hwaIsraeri paSamaria pagore regumi namanomwe raJehoshafati mambo waJudha, akabata ushe hwaIsraeri makore maviri.
\v 52 Akaita zvakaipa pamberi paJehovha, akafamba nenzira yababa vake, uye nenzira yamai vake, uye nenzira yaJerobhoamu mwanakomana waNebhati, wakatadzisa Israeri.
\v 53 Nokuti wakashumira Bhaari, akanamata kwaari, akatsamwisa Jehovha Mwari waIsraeri, sezvakaita baba vake pazvese.

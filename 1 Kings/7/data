\c 7
\s Kuvakwa kweimba yaSoromoni
\p
\v 1 Asi imba yake Soromoni wakaivaka makore gumi nematatu, iye ndokupedza imba yake yese.
\v 2 Wakavakawo imba yesango reRebhanoni. Urefu hwayo hwaiva makubhiti zana, uye upamhi hwayo hwaiva makubhiti makumi mashanu, nekukwirira kwayo kwaiva makubhiti makumi matatu; wakaivaka pamusoro pemisara mina yembiru dzemisidhari, nematanda emisidhari pamusoro pembiru.
\v 3 Zvino yaiva yakafukidzwa nemisidhari kumusoro, pamusoro pemakamuri aiva makumi mana nemashanu pamusoro pembiru, gumi nemashanu pamusara.
\v 4 Uye kwaiva nemisara mitatu yemahwindo, chiedza chakatarisana nechiedza, katatu.
\v 5 Zvino mikova yese yaiva nemativi mana akaenzana, ane mahwindo; uye chiedza chakatarisana nechiedza, katatu.
\p
\v 6 Wakaita berere rembiru; urefu hwaro hwaiva makubhiti makumi mashanu, uye upamhi hwaro hwaiva makubhiti makumi matatu, neberere pamberi padzo, nembiru nepakobvu pamberi padzo.
\p
\v 7 Zvino wakaita berere rechigaro cheushe paanotongera, berere rekutonga; raiva rakafukidzwa nemapuranga emusidhari kubva pasi kusvika pasi.
\p
\v 8 Neimba yake yaaigara, chimwe chivanze mukati meberere, yaiva yaitwa saizvozvo. Wakaitirawo mukunda waFarao saizvozvo Soromoni waaiva awana, imba, yakafanana neberere.
\v 9 Idzi dzese dzaiva mabwe anokosha akavezwa zvichienderana nechiyero, akachekwa nesaha mukati nekunze, uye kubva panheyo kusvika kumabwe ekumusoro, nekunze kusvika kuchivanze chikuru.
\v 10 Zvino nheyo dzaiva mabwe anokosha, mabwe makuru, mabwe emakubhiti gumi, nemabwe emakubhiti masere.
\v 11 Zvino kumusoro kwaiva nemabwe anokosha akavezwa zvinoenderana nechiyero, nemusidhari.
\v 12 Zvino chivanze chikuru chakapoteredza chaiva misara mitatu yemabwe akavezwa, nemusara wematanda emusidhari. Zvaiva zvakadaro nechivanze chemukati cheimba yaJehovha, neberere reimba.
\p
\v 13 Zvino mambo Soromoni wakatuma \add nhume\add* kunotora Hiramu kubva kuTire.
\v 14 Iye waiva mwanakomana wemukadzi chirikadzi yerudzi rwaNafitari, uye baba vake vaiva munhu weTire, mupfuri wendarira; uye waiva akazadzwa nenjere nekunzwisisa ane ruzivo rwekuita basa ripi neripi nendarira. Zvino wakauya kuna mambo Soromoni, ndokuita basa rake rese.
\v 15 Zvino wakaumba mbiru mbiri dzendarira, urefu hwembiru imwe hwaiva makubhiti gumi nemasere; nerwodzi \add rwekuyera\add* rwaiva makubhiti gumi nemaviri kupoteredza mbiru imwe neimwe.
\v 16 Zvino wakaita misoro miviri yendarira yakanyauswa kuisa pamusoro pembiru; kukwirira kwemusoro umwe kwaiva makubhiti mashanu, uye makubhiti mashanu kukwirira kweumwe.
\v 17 Mimbure riri basa rakarukwa, tambo dzakarukwa dzaiva basa remaketani; kuitira misoro iri pamusoro pembiru, minomwe pamusoro umwe uye minomwe pane umwe musoro.
\v 18 Zvino wakaita mbiru mbiri nemisara miviri kupoteredza pachirukwa chimwe kufukidza misoro yaiva pamusoro pamwe nemapomegiranati. Zvino wakaitira saizvozvo umwe musoro
\v 19 Zvino misoro yaiva pamusoro pembiru yaiva basa remaruva emahapa muberere, makubhiti mana.
\v 20 Zvino misoro yaiva pambiru mbiri nepamusoro pakatarisana nedumbu raiva pamumbure; nemapomegiranati aiva mazana maviri aiva pamusara wakapoteredza, pamusoro peumwe musoro.
\v 21 Zvino wakamisa mbiru paberere retembere, ndokumisa mbiru yerudyi, ndokutumidza zita rayo Jakini; ndokumisa mbiru yeruboshwe, ndokutumidza zita rayo Bhowasi.
\v 22 Zvino pamusoro pembiru paiva nebasa remaruva emahapa, zvino basa rembiru rakapera.
\p
\v 23 Zvino wakaita gungwa rakanyunguduswa, makubhiti gumi kubva kumupendero kusvika kumupendero kupoteredza uye urefu hwaro hwaiva makubhiti mashanu; uye rwonzi r\add wekuyera\add* rwaiva makubhiti makumi matatu rwakaripoteredza.
\v 24 Zvino pasi pemupendero waro paiva nemafundo akaripoteredza kuritenderedza ari gumi pakubhiti, kupoteredza gungwa kuritenderedza; misara miviri yemafundo yakaumbwa nekunyungudusa pakuumbwa kwawo nekunyungudusa.
\v 25 Rakamira pamusoro penzombe gumi nembiri, nhatu dzaiva dzakatarisa kumaodzanyemba, uye nhatu dzakatarisa kumavirazuva, uye nhatu dzakatarisa kuchamhembe, uye nhatu dzakatarisa kumabvazuva, uye gungwa raiva pamusoro padzo pamusoro, uye shure kwadzo kwese kwaiva nechemukati.
\v 26 Zvino ukobvu hwaro hwaiva upamhi hwechanza, uye mupendero waro waiva semupendero wemukombe, \add se\add*ruva rehapa, raiva rine mabhati* zvuru zviviri mukati.
\p
\v 27 Wakaitawo zvigadziko gumi zvendarira; urefu hwechigadziko chimwe hwaiva makubhiti mana, nemakubhiti mana upamhi hwacho, nemakubhiti matatu kukwirira kwacho.
\v 28 Zvino iri raiva basa rezvigadziko: Zvaiva nemipendero uye mipendero yaiva pakati pepakabatanidzwa.
\v 29 Zvino pamipendero yaiva pakati pepakabatanidzwa paiva neshumba, nzombe, nemakerubhi; nepamusoro pepakabatanidzwa paiva nechigadziko pamusoro, uye pasi peshumba nenzombe paiva nezviremberedzwa zvebasa rakapfurwa.
\v 30 Zvino chigadziko chimwe nechimwe chaiva nemavhiri mana endarira nemadhishi ekugezera endarira, uye makona acho mana aiva nemafudzi; uye pasi pedhishi rekugezera paiva nemafudzi akaumbwa nekunyungudusa kurutivi rwechishonho ichi neichi.
\v 31 Zvino Muromo wawo pakati pemusoro nechekumusoro waiva kubhiti; nemuromo wawo waiva wakapoteredza, basa rechigadziko, kubhiti nehafu; uye pamusoro pemuromo wawo paiva nezvakavezwa, uye mipendero yawo yaiva mativi mana akaenzana, kwete denderedzwa.
\v 32 Uye mavhiri mana aiva pasi pemipendero, uye maekisera emavhiri aiva pachigadziko; uye kukwirira kwevhiri rimwe kwaiva kubhiti nehafu yekubhiti.
\v 33 Zvino basa remavhiri raiva sebasa revhiri rengoro; maekisera awo nemarimu, nemasipokisi nemahabhu awo zvaiva zvakaumbwa nekunyungudusa.
\p
\v 34 Zvino paiva nemafudzi pamakona ari mana, pachigadziko chimwe, mafudzi acho achibva pachigadziko.
\v 35 Zvino pamusoro pechigadziko paiva nekukwirira hafu yekubhiti mativi ese, uye pamusoro pechigadziko zvitsigiro zvayo nemipendero yazvo, zvichibva pachiri.
\v 36 Zvino pamusoro pemapuranga ezvitsigiro zvayo, uye pamusoro pemipendero y, wakaveza makerubhi neshumba, nemiti yemichindwe zvakaringana nenzvimbo yazvo yese isina chinhu, nezvizviremberedzwa kunhivi dzese.
\v 37 Wakaita saizvozvo zvigadziko gumi; zvese zvaiva zvine kuumbwa kumwe nechiyero chimwe, chimiro chimwe.
\p
\v 38 Zvino wakaita madhishi ekugezera endarira gumi; dhishi rekugezera rimwe nerimwe raipinda mabhati makumi mana; dhishi rekugezera rimwe nerimwe raiva makubhiti mana; dhishi rekugezera rimwe raiva pamusoro pechigadziko chimwe nechimwe.
\v 39 Zvino wakaisa zvigadziko zvishanu kurutivi rwerudyi rweimba, uye zvishanu kurutivi rweruboshwe rweimba; ndokuisa gungwa kurutivi rwerudyi rweimba nechekumabvazuva pakatarisana nekuchamhembe.
\p
\v 40 Hiramu ndokuita madhishi ekugezera, nefoshoro, nembiya. Hiramu ndokupedza mabasa ese aakaitira mambo Soromoni paimba yaJehovha;
\v 41 Mbiru mbiri, nembiya mbiri dzemisoro miviri yaiva pamisoro pembiru; uye mimbure miviri kufukidza mbiya mbiri dzemisoro miviri yaiva pamusoro pembiru;
\v 42 nemapomegiranati mazana mana emimbure miviri, misara miviri yemapomegiranati pamumbure umwe, kufukidza mbiya mbiri dzemisoro yaiva pamusoro pembiru;
\v 43 nezvigadziko gumi, nemadhishi ekugezera gumi pamusoro pezvigadziko;
\v 44 negungwa rimwe, nenzombe gumi nembiri pasi pegungwa;
\v 45 nehari, nemafoshoro nembiya; nhumbi idzi dzese Hiramu wakadziitira mambo Soromoni kuitira imba yaJehovha, dzaiva dzendarira yakabwinyiswa.
\v 46 Mambo wakadziumba nekunyungudusa mubani raJoridhani, pavhu rekuumba pakati peSukoti neZaretani.
\v 47 Zvino Soromoni wakasiya midziyo yese \add isina kuyerwa\add*, nokuda kweuwandu ukuru kwazvo; uye uremu hwendarira hahuna kutsvagwa.
\v 48 Soromoni ndokuita nhumbi dzese dzaiva dzeimba yaJehovha: Aritari yegoridhe, netafura yegoridhe paiva nezvingwa zvekuratidza;
\v 49 nezvigadziko zvemwenje zvegoridhe rakaperedzerwa, zvishanu kurutivi rwerudyi, nezvishanu kurutivi rweruboshwe, pamberi panzvimbo yeshoko; nemaruva, nemwenje, nembato dzegoridhe;
\v 50 nemikombe, nembato dzemwenje, nembiya, nezvirongo, nezvaenga zvemoto zvegoridhe rakapedzeredza; nezvibato zvegoridhe zvemagonhi eimba yemukati, iyo nzvimbo tsvene-tsvene, zvemagonhi eimba yetemberi.
\v 51 Zvino basa rese rakapera saizvozvo mambo Soromoni ravakaitira imba yaJehovha. Soromoni ndokupinza zvinhu zvakaitwa zvitsvene zvaDhavhidhi baba vake, sirivha, negoridhe, nemidziyo, akazviisa pafuma yeimba yaJehovha.

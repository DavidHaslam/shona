\c 12
\s Marudzi ane gumi anotsaura Jerobhoamu kuva mambo wavo
\p
\v 1 Zvino Rehobhoamu wakaenda Shekemu, nokuti vaIsraeri vese vakange vaungana paShekemu kuzomuita mambo.
\v 2 Zvino Jerobhoamu mwanakomana waNebhati, wakati achizvinzwa (nokuti wakange achiri Egipita kwaakange atizira nokuda kwaSoromoni, Jerobhoamu akagara Egipita,
\v 3 vakatuma nhume kundomudana;) Jerobhoamu neungano yose yavaIsraeri vakasvika vakataura naRehobhoamu, vakati,
\v 4 Baba venyu vakatitakudza joko rinogozha; naizvozvo zvino imwi chirerutsai basa rababa venyu rakange richigozha; nejoko ravo rinorema ravakaisa pamusoro pedu, tigokushumirai.
\p
\v 5 Iye akati kwavari, Chimboendai henyu, mugare mazuva matatu, mugodzokera kwandiri. Vanhu vakaenda.
\v 6 Ipapo mambo Rehobhoamu akarangana navakuru, vaimira pamberi paSoromoni baba vake, vachiri vapenyu akati, Mungandipa zano reiko, randingapindura vanhu ava naro?
\p
\v 7 Ivo vakataura kwaari vakati, Kana mukatenda kuva muranda wavanhu ava nhasi, mukavashumira, mukavapindura nokutaura mashoko akanaka kwavari, ipapo vachava varanda venyu nokusingaperi.
\p
\v 8 Asi iye wakaramba zano ravakuru ravakange vamupa, akarangana namajaya ezero rake, aimira pamberi pake.
\v 9 Akati kwavari, Imi mungandipa zano reiko, ratingapindura naro vanhu ava vakataura neni, vachiti, Rerusai joko rakaiswa pamusoro pedu nababa venyu?
\p
\v 10 Zvino majaya ezero rake akataura kwaari achiti, Iti kuvanhu ava vakataura newe vachiti, Baba venyu vakatitakudza joko rinogozha, asi imwi chitirerusirai iro, utaure kwavari uti, umwe wangu muduku mukobvu kupfuura chiuno chababa vangu.
\v 11 Zvino, baba vangu zvavakakutakudzai joko rinorema, ini ndichawedzera pajoko renyu, baba vangu vaikurovai neshamhu; asi ini ndichakurovai nezvinyavada.
\p
\v 12 Naizvozvo Jerobhoamu navanhu vese vakasvika kunaRehobhoamu nomusi wetatu, sezvavakange varairwa namambo, achiti, Dzokeraizve kwandiri nomusi wetatu.
\v 13 Mambo akapindura vanhu nehasha, akarasi a zano ravakuru, ravakange vamupa;
\v 14 akataura kwavari sezvaakange apiwa zano namaj aya, akati, Baba vangu vakakutakudzai joko rinorema, asi ini ndichawedzera pajoko renyu; baba vangu vaikurovai neshamhu, asi ini ndichakurovai nezvinyavada.
\v 15 Naizvozvo mambo haana kuteerera vanhu; nokuti chinhu icho chakange chabva kuna Jehovha, kuti Jehovha asimbise shoko rake, raakataura naAhija muShiro kuna Jerobhoamu mwanakomana waNebhati.
\p
\v 16 Zvino vaIsraeri vese vakati vachiona kuti mambo haana kuvateerera, vanhu vakapindura mambo vakati, Tinomugove weiko kuna Dhavhidhi? Uye hatine nhaka kumwanakomana waJese; endai kumatende enyu, vaIsraeri; iwe Dhavhidhi, chitarira hako imba yako. Naizvozvo vaIsraeri vakaenda kumatende avo.
\v 17 Asi kana vari vana vaIsraeri, vakange vagere mumaguta aJudha, Rehobhoamu wakange ari mambo wavo.
\p
\v 18 Zvino mambo Rehobhoamu akatuma Adhoramu mutariri wavanhu vechibharo, vaIsraeri vese vakamutaka namabwe, akafa. Ipapo mambo Rehobhoamu akakurumidza kukwira ngoro yake, akatizira Jerusarema.
\p
\v 19 Saizvozvo vaIsraeri vakamukira imba yaDhavhidhi kusvikira zuva ranhasi.
\p
\v 20 Zvino vaIsraeri vese vakati vachinzwa kuti Jerobhoamu wadzoka, vakatuma nhume kuzomudanira kuungano, vakamuita mambo wavaIsraeri vese; hakuna wakatevera imba yaDhavhidhi, asi rudzi rwaJudha chete.
\p
\v 21 Zvino Rehobhoamu wakati achisvika Jerusarema, akaunganidza vese veimba yaJudha, novorudzi rwaBhenjamini, varume vakatsaurwa vaiva nezviuru zvine zana namakumi masere, vaigona kurwa, kuzorwa neimba yaIsraeri, kuti vadzoserezve ushe kuna Rehobhoamu mwanakomana waSoromoni.
\p
\v 22 Asi Shoko raMwari rakasvika kuna Shemaya munhu waMwari richiti,
\v 23 Taura naRehobhoamu mwanakomana waSoromoni, mambo wavaJudha, nokuimba yose yaJudha neyaBhenjamini, nokuna vamwe vanhu, uti,
\v 24 Zvanzi naJehovha, Hamufaniri kukwira kundorwa nehama dzenyu ivo vana vaIsraeri; umwe neumwe ngaadzokere kumba kwake, nokuti chinhu ichi chinobva kwandiri. Naizvozvo vakateerera shoko raJehovha, vakadzoka, vakaenda havo, sezvavakaudzwa naJehovha.
\p
\v 25 Ipapo Jerobhoamu wakavaka Shekemu panyika yamakomo yaEfuremu, akagaramo; akabvapo, akanovaka Penueri.
\v 26 Jerobhoamu akati mumoyo make, Zvino ushe huchadzokerazve kuimba yaDhavhidhi.
\v 27 Kana vanhu ava vakakwira kundobaira zvibairo zvavo mumba maJehovha paJerusarema, ipapo moyo yavanhu ava ichadzokera kunashe wavo, iye Rehobhoamu mambo waJudha; vachandiuraya, vakadzokera kuna Rehobhoamu mambo waJudha.
\p
\v 28 Naizvozvo mambo akarangana navakuru, akaumba mhuru mbiri dzendarama, akati kwavari, Kukwira Jerusarema kwava kure; tarirai, vaIsraeri, vamwari venyu vakakubudisai panyika yeEgipita.
\v 29 Akagadza imwe paBheteri, imwe akaiisa paDhani.
\v 30 Chinhu ichi chikava chivi, nokuti vanhu vakanonamata kwadziri idzo mbiri, kusvikira paDhani.
\v 31 Akavakawo dzimba pamatunhu akakwirira, akatora vamwe pakati pavanhu akavaita vapristi, vasati vari vavana vaRevhi.
\p
\v 32 Zvino Jerobhoamu akaraira mutambo pamwedzi worusere, nezuva regumi namashanu romwedzi, wakange wakafanana nomutambo waiva kuvaJudha; akabaira paaritari; akaitawo saizvozvo paBheteri, akabaira mhuru dzaakaumba; akagadzawo paBheteri vapristi vamatunhu akakwirira aakaita.
\v 33 Akanobaira paaritari yaakavaka paBheteri nezuva regumi namashanu romwedzi worusere, iwo mwedzi waakafunga hake mumoyo make; akaraira vana vaIsraeri mutambo, akanobaira paaritari, akapisa zvinonhuhwira.

\c 16
\p
\v 1 Zvino shoko raJehovha rakasvika kuna Jehu mwanakomana waHanani, pamusoro paBhaasha, richiti:
\v 2 Ndakakukudza ndikakubvisa paguruva, ndikakuita mutungamiriri wavanhu vangu VaIsraeri; asi wakafamba nenzira yaJerobhoamu, wakatadzisa vanhu vangu VaIsraeri, vakamutsa shungu dzangu nezvivi zvavo.
\v 3 Tarira, ndichabvisa Bhaasha neimba yake chose; ndichaita imba yako sezvandakaita imba yaJerobhoamu mwanakomana waNebhati.
\v 4 Ani nani weimba yaBhaasha unofira muguta, uchadyiwa nembwa; ani nani unofira kusango, uchadyiwa neshiri dzokudenga.
\p
\v 5 Mamwe mabasa aBhaasha, nezvaakaita, nesimba rake, hazvina kunyorwa here mubhuku yaMakoronike amadzimambo aIsraeri?
\v 6 Bhaasha akarara namadzibaba ake, akavigwa paTiriza, Era mwanakomana wake, akamutevera paushe.
\p
\v 7 Shoko raJehovha rikauyawo nomuromo womuporofita Jehu mwanakomana waHanani, pamusoro paBhaasha, napamusoro peimba yake, nokuda kwezvakaipa zvese zvaakaita pamberi paJehovha, akamutsa shungu dzake pamusoro pamabasa amaoko ake, akange akafanana neeimba yaJerobhoamu, uye nokuti wakange amuparadza.
\s Madzimambo Era, naZimiri, naOmiri
\p
\v 8 Negore ramakumi maviri namatanhatu raAsa mambo waJudha, Era mwanakomana waBhaasha, wakatanga kubata ushe hwaIsraeri paTiriza, akabata makore maviri.
\v 9 Ipapo muranda wake Zimiri, mukuru wehafu yengoro dzake, akamumukira, zvino iye wakange ari paTiriza, achimwa achibatwa mumba maAriza mutariri weimba yake paTiriza.
\v 10 Zimiri akapinda, akamubaya, akamuuraya negore ramakumi maviri namanomwe raAsa mambo waJudha, akamutevera paushe.
\p
\v 11 Zvino pakutanga kwake kubata ushe, achangogara pachigaro chake choushe, akauraya vese veimba yaBhaasha; haana kumusiira mwana umwe womukomana, kana umwe wehama dzake, kana umwe weshamwari dzake.
\v 12 Naizvozvo Zimiri wakaparadza imba yese yaBhaasha, sezvakange zvarehwa naJehovha, shoko iro raakataura pamusoro paBhaasha nomuporofita Jehu,
\v 13 nokuda kwezvivi zvese zvaBhaasha, nezvivi zvaEra mwanakomana wake, zvavakaita, nezvavakatadzisa Israeri nazvo, vakamutsa shungu dzaJehovha Mwari waIsraeri, nezvinhu zvavo zvisina maturo.
\p
\v 14 Mamwe mabasa aEra, nezvese zvaakaita, hazvina kunyorwa here mubhuku yaMakoronike amadzimambo aIsraeri?
\p
\v 15 Negore ramakumi maviri namanomwe raAsa mambo waJudha, Zimiri akabata ushe paTiriza mazuva manomwe. Zvino vanhu vakange vari kumisasa, vachida kurwa navaGibhetoni raiva raVaFirisitia.
\v 16 Zvino vanhu, vakange vari kumisasa, vakanzwa, zvichinzi, Zimiri wamukira mambo akamuuraya; naizvozvo VaIsraeri vese, vakange vari kumisasa, vakagadza Omiri, mukuru wehondo, ave mambo waIsraeri zuva iro.
\v 17 Ipapo Omiri akabva paGibhetoni, akaenda naVaIsraeri vese kuzokomba Tiriza.
\v 18 Zvino Zimiri wakati achiona kuti guta rakundwa, akapinda munhare paimba yamambo, akapisira imba yamambo pamusoro pake, akafa;
\v 19 nokuda kwezvivi zvake pakuita kwake zvakaipa pamberi paJehovha, achifamba nenzira yaJerobhoamu, nomuzvivi zvake zvaakaita, achitadzisa Israeri nazvo.
\p
\v 20 Mamwe mabasa aZimiri, nokumukira kwake mambo, hazvina kunyorwa here mubhuku yaMakoronike amadzimambo aIsraeri?
\p
\v 21 Zvino vanhu VaIsraeri vakaparadzana, vakaita mapoka maviri; vamwe vakatevera Tibhini mwanakomana waGinati, vachida kumuita mambo wavo, asi vamwe vakatevera Omiri.
\v 22 Asi vanhu, vakatevera Omiri, vakakunda vanhu vakatevera Tibhini mwanakomana waGinati; naizvozvo Tibhini akafa, Omiri akabata ushe.
\p
\v 23 Negore ramakumi matatu nerimwe raAsa mambo waJudha, Omiri akatanga kubata ushe hwaIsraeri, akabata makore anegumi namaviri; akabata ushe paTiriza makore matanhatu.
\v 24 Akatenga gomo reSamaria kuna Shemeri namatarenda maviri esirivha, akavaka pagomo, akatumidza zita reguta raakavaka Samaria, achitevedzera zita raShemeri, mwene wegomo.
\p
\v 25 Asi Omiri wakaita zvakaipa pamberi paJehovha, akapfuura vese vakamutangira pakuita zvakaipa.
\v 26 Nokuti wakafamba nenzira yese yaJerobhoamu mwanakomana waNebhati, nomuzvivi zvaakatadzisa Israeri nazvo, vakamutsa shungu dzaJehovha Mwari waIsraeri nezvinhu zvavo zvakange zvisina maturo.
\p
\v 27 Mamwe mabasa aOmiri, aakaita, nesimba rakaonekwa kwaari, hazvina kunyo rwa here mubhuku yaMakoronike amadzimambo aIsraeri?
\v 28 Naizvozvo Omiri akarara namadzibaba ake, akavigwa paSamaria, Ahabhi mwanakomana wake, akamutevera paushe.
\s Ahabhi mambo waIsraeri
\p
\v 29 Negore ramakumi matatu namasere raAsa mambo waJudha, Ahabhi mwanakomana waOmiri wakatanga kubata ushe hwaIsraeri, Ahabhi mwanakomana waOmiri akabata ushe hwaIsraeri paSamaria makore makumi maviri namaviri.
\v 30 Ahabhi mwanakomana waOmiri akaita zvakaipa pamberi paJehovha, akakunda vese vakamutangira.
\v 31 Chakange chiri chinhu chidiki hacho kwaari kufamba muzvivi zvaJerobhoamu mwanakomana waNebhati, asi wakawana Izebheri mukunda waEtibhaari, mambo waVaZidhoni, akanoshumira Bhaari, akanamata kwaari.
\v 32 Akavakira Bhaari aritari mumba yaBhaari, yaakavaka paSamaria.
\v 33 Ahabhi akaitawo matanda avo okunamata nawo, Ahabhi akawedzera kumutsa shungu dzaJehovha Mwari waI siraeri, kupfuura madzimambo ese akamutangira.
\p
\v 34 Pamazuva ake Hieri muBheteri akavaka Jeriko; akafirwa nedangwe rake, Abhiramu, nguva yakaronga nheyo dzaro, uye akafirwa nomwanakomana wake worugotwe, Segubhi, panguva yaakamisa musuwo; sezvazvakarehwa naJehovha nomuromo waJoshua mwanakomana waNuni.

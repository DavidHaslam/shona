\c 4
\s Machinda aSoromoni nefuma yake
\p
\v 1 Zvino mambo Soromoni wakava mambo pamusoro paIsraeri wese.
\v 2 Zvino awa ndiwo machinda aaiva nawo: Azaria mwanakomana waZadhoki waiva mupristi;
\v 3 Erihorefi naAhija vanakomana vaShisha vaiva vanyori; Jehoshafati mwanakomana waAhirudhi waiva munyori wenhoroondo;
\v 4 naBhenaya mwanakomana waJehoyadha waiva pamusoro pehondo, naZadhoki naAbhiatari vaiva vapristi;
\v 5 naAzaria mwanakomana waNatani waiva pamusoro pevatariri; naZabhudhi mwanakomana waNatani waiva mubati mukuru, shamwari yamambo.
\v 6 Abhishari waiva mutariri weimba; naAdhoniramu mwanakomana waAbhidha waiva pamusoro pemutero.
\p
\v 7 Zvino Soromoni waiva nevatariri gumi nevaviri pamusoro paIsraeri wese, vaitsvakira mambo neimba yake zvekudya; umwe neumwe pamwedzi wake pagore wakatsvaka zvekudya.
\v 8 Zvino awa mazita avo: Bhehuri pamakomo aEfuremu;
\v 9 Bhenedhekeri paMakazi, nepaSharibhimi, Bheti-Shemeshi, neEroni-Bheti-Hananai;
\v 10 Bheni-Hesedhi paArubhoti; iye waiva neSokoho, nenyika yese yeHeferi;
\v 11 Bheni-Abhinadhabhi \add pa\add*nyika yese yeDhori; Tafati mukunda waSoromoni waiva mukadzi;
\v 12 Bhaana mwanakomana waAhirudhi \add pa\add*Taanaki neMegidho, neBheti-Sheani, iri paZaretani pazasi peJezereeri, kubva paBheti-Sheani kusvika paAbheri-Mehora kusvika mhiri kweJokimeami;
\v 13 Bheni-Gebheri paRamotiGiriyadhi; waiva nemisha yaJairi mwanakomana waManase, yaiva paGiriyadhi; iye waiva nedunhu reArigobhi iri paBhashani, maguta makumi matanhatu aiva nemasvingo ane mazariro endarira;
\v 14 Ahinadhabhi mwanakomana waIdho, paMahanaimi;
\v 15 Ahimaazi paNafitari; iyewo wakatora Bhasemati mukunda waSoromoni kuva mukadzi;
\v 16 Bhaana mwanakomana waHushai, kwaAsheri nekwaAroti;
\v 17 Josafati mwanakomana waParua paIsaskari;
\v 18 Shimei mwanakomana waEra kwaBhenjamini;
\v 19 Gebheri mwanakomana waUri panyika yeGiriyadhi, nyika yaSihoni mambo weVaAmori neyaOgi, mambo weBashani; uye waiva iye ega mutariri panyika iyo.
\p
\v 20 Judha naIsraeri vaiva vazhinji sejecha riri pagungwa pauwandu, vachidya, vachinwa, vachifara.
\v 21 Zvino Soromoni wakatonga pamusoro peushe hwese kubva parwizi kusvika kunyika yeVaFirisitia, nekusvika kumuganhu weEgipita; vakauya nezvipo, uye vaishandira Soromoni mazuva ese eupenyu hwake.
\p
\v 22 Zino zvekudya zvaSoromoni zvezuva rimwe zvaiva zviyero makumi matatu zveupfu hwakatsetseka nezviyero makumi matanhatu zveupfu;
\v 23 nzombe gumi dzakakodzwa nemombe makumi maviri dzekumafuro, nemakwai zana, kunze kwenondo, nemhara, nemhembwe, neshiri dzakakodzwa.
\v 24 Nokuti wakatonga pamusoro pechekuno kwese kwerwizi, kubva paTifisa kusvika paGaza, nepamusoro pemadzimambo ese nechekuno kwerwizi; uye wakava nerugare kunhivi dzese dzaiva dzakapoteredza.
\v 25 Zvino Judha Israeri vakagara zvakanaka, umwe neumwe pasi pemuzambiringa wake nepasi pemuwonde wake, kubva paDhani kusvika paBheeri-Shebha, mazuva ese aSoromoni.
\p
\v 26 Soromoni waiva nezvidyiro zvuru makumi mana zvemabhiza engoro dzake, nevatasvi vemabhiza zvuru gumi nezviviri.
\v 27 Zvino vatariri ava vaitsvakira mambo Soromoni zvekudya, newese aiswedera patafura yamambo Soromoni, umwe neumwe pamwedzi wake; havana kusiya kuchishaikwa chinhu.
\v 28 Nebhari* neuswa hwemabhiza nemabhiza aimhanyisa vakauisa panzvimbo ya\add zvaifanira\add* kuva, umwe neumwe sezvaakatongerwa.
\p
\v 29 Mwari ndokupa Soromoni njere nekunzwisisa kukuru kwazvo, neupamhi hweomoyo, sejecha riri pamahombekombe egungwa.
\v 30 Zvino njere dzaSoromoni dzakapfuura njere dzeumwe neumwe wevanakomana vemabvazuva, nenjere dzese dzese dzeVaEgipita.
\v 31 Nokuti waiva akachenjera kupfuura vanhu vese; kupfuura Etani muEzirahi, naHemani, naKarikori, naDharidha, vanakomana vaMahori; uye mukurumbira wake wakava kundudzi dzese dzaiva dzakavapoteredza.
\v 32 Zvino wakataura tsumo zvuru zvitatu, uye nziyo dzake dzaiva chiuru neshanu.
\v 33 Zvino wakataura zvemiti, kubva pamusidhari uri paRebhanoni kusvika pamuhisopi unobuda parusvingo; akataurawo zvemhuka, nezveshiri, nezcezvinokambaira, nezvehove.
\v 34 Zvino kwakasvika kubva kumarudzi ese kuzonzwa kuchenjera kwaSoromoni, kubva kumadzimambo ese enyika vaiva zvekuchenjera kwake.

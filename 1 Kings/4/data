\c 4
\s Machinda aSoromoni nefuma yake
\p
\v 1 Zvino mambo Soromoni wakava mambo pamusoro paIsraeri wese.
\v 2 Zvino awa ndiwo machinda aaiva nawo: Azaria mwanakomana waZadhoki waiva mupristi;
\v 3 Erihorefi naAhija vanakomana vaShisha vaiva vanyori; Jehoshafati mwanakomana waAhirudhi waiva munyori wenhoroondo;
\v 4 naBhenaya mwanakomana waJehoyadha waiva pamusoro pehondo, naZadhoki naAbhiatari vaiva vapristi;
\v 5 naAzaria mwanakomana waNatani waiva pamusoro pevatariri; naZabhudhi mwanakomana waNatani waiva mubati mukuru, shamwari yamambo.
\v 6 Abhishari waiva mutariri weimba; naAdhoniramu mwanakomana waAbhidha pamusoro pemutero.
\p
\v 7 Zvino Soromoni waiva nevatariri gumi nevaviri pamusoro paIsraeri wese, vaitsvakira mambo neimba yake zvekudya; umwe neumwe pamwedzi wake pagore wakatsvaka zvekudya.
\v 8 Zvino awa mazita avo: Bhehuri pamakomo aEfuremu;
\v 9 Bhenedhekeri paMakazi, nepaSharibhimi, Bheti-Shemeshi, neEroni-Bheti-Hananai;
\v 10 Bheni-Hesedhi paArubhoti; iye wiva neSokoho, nenyika yese yeHeferi;
\v 11 Bheni-Abhinadhabhi \add pa\add*nyika yese yeDhori; Tafati mukunda waSoromoni waiva mukadzi wake;
\v 12 Bhaana mwanakomana waAhirudhi, paTaanaki neMegidho, nenyika yese yeBheti-Sheani, iri parutivi rweZaretani, pazasi peJezereeri, kubva paBheti-Sheani kusvikira paAbherimehora seri kweJokimeami;
\v 13 naBhenigebheri paRamotiGiriyadhi; iye wakange ane misha yaJairi, mwanakomana waManase, yaiva paGiriyadhi; iye wakange ane nyika yeArigobhi, iri paBhashani, maguta makumi matanhatu aiva namasvingo namazariro endarira;
\v 14 naAhinadhabhi mwanakomana waIdho, paMahanaimi;
\v 15 naAhimaazi paNafitari; iye wakange awanawo Bhasemati mukunda waSoromoni;
\v 16 naBhaana mwanakomana waHushai, paAsheri nebhiyaroti;
\v 17 naJosafati mwanakomana waParua, paIsaskari;
\v 18 naShimei mwanakomana waEra, paBhenjamini;
\v 19 naGebheri mwanakomana waUri, waiva panyika yeGiriyadhi, nyika yaSihoni, mambo wavana VaAmori neyaOgi, mambo weBashani; iye wakange ari mutariri umwe wega panyika iyo.
\p
\v 20 VaJudha naVaIsraeri vakange vari vazhinji, vakange vakawanda sejecha pagungwa, vakadya, vakanwa, vakafara.
\v 21 Zvino Soromoni wakabata ushe hwese, kubva paRwizi kusvikira kunyika yaVaFirisitia, nokusvikira kumuganhu weEgipita; vanhu vakauya nezvipo, vakashumira Soromoni mazuva ese oupenyu hwake.
\p
\v 22 Zvokudya zvaSoromoni zvezuva rimwe zvaiva zviyero zvina makumi matatu zvoupfu hwakatsetseka nezviyero zvina makumi matanhatu zvoupfu;
\v 23 nenzombe dzina makumi maviri dzokumafuro, namakwai ane zana, nenondo, nemhara, nemhembwe, neshiri dzakakodzwa.
\v 24 Nokuti wakabata ushe panyika yese nechokuno koRwizi, kubva paTifisa kusvikira paGaza, namadzimambo ese aiva nechokuno koRwizi; akava norugare kunhivi dzese dzakange dzakamupoteredza.
\v 25 VaJudha naVaIsraeri vakange vagere zvakanaka, umwe neumwe pasi pomuzambiringa wake napasi pomuwonde wake, kubva paDhani kusvikira paBheeri-Shebha, mazuva ese aSoromoni.
\p
\v 26 Soromoni wakange ane zvidyiro zvine zvuru zvina makumi mana zvamabhiza engoro dzake, navatasvi vane zvuru zvine gumi nezviviri.
\v 27 Vatariri ava vaitsvakira mambo Soromoni zvokudya, navese vaidya patafura yamambo Soromoni, umwe neumwe nomwedzi wake; havana kushaisa chinhu chimwe.
\v 28 Nebhari nouswa hwamabhiza namabhiza aimhanyisa vakauya nazvo panzvimbo yazvaifanira kuva, umwe neumwe sezvaakange arairwa.
\p
\v 29 Mwari akapa Soromoni kungwara nokunzwisisa kukuru, nomoyo wakaziva zvakanaka, zvakafanana nejecha riri pamahombekombe egungwa.
\v 30 Kungwara kwaSoromoni kwakapfuura kungwara kwavana vamabvazuva, nokungwara kwese kwaVaEgipita.
\v 31 Nokuti wakapfuura vanhu vese nokungwara; wakakunda Etani muEzirahi, naHemani, naKarikori, naDharidha, vana vaMahori; mukurumbira wake ukasvika kundudzi dzese dzakange dzakavapoteredza.
\v 32 Wakataurawo shumo dzine zvuru zvitatu, uye nziyo dzake dzakasvika chiuru chimwe neshanu.
\v 33 Akataura zvemiti, kubva pamisidhari iri paRebhanoni kusvikira pamuhisopi unomera parusvingo; akataurawo zvemhuka, neshiri, nezvinokambaira, nehove.
\v 34 Vanhu vamarudzi ese vakauya kuzonzwa kungwara kwaSoromoni, vakabva kumadzimambo ese enyika, vakange vanzwa zvokungwara kwake.

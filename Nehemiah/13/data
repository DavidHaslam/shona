\c 13
\s Zvimwe zvakagadzirwa naNehemiya
\p
\v 1 Zvino nezuva iro vakaverenga mubhuku raMozisi munzeve dzevanhu, zvino mariri makawanikwa makanyorwa kuti VaMoabhu neVaAmoni havafaniri kupinda muungano yaMwari nekusingaperi;
\v 2 nokuti ivo havana kuchingura vana vaIsraeri nezvokudya nemvura, asi vakavahaira Bharamu kuti avatuke; asi Mwari wedu wakashandura chakatukwa chikava ropafadzo.
\v 3 Zvino zvakaitika, pavakanzwa murairo, kuti vakatsura kubva kuna Israeri musanganiswa wese wendudzi.
\p
\v 4 Zvino pamberi peizvi Eriashibhi mupristi waiva aitwa mutariri wemakamuri eimba yaMwari wedu, achishamwaridzana naTobhiya.
\v 5 Zvino waiva amugadzirira kamuri huru pavaimbochengetera zvipo zvechidyiwa, zvipfungaidzo zvinonhuhwira, nemidziyo, nezvegumi zvezviyo, newaini itsva, nemafuta, zvaiva zvarairwa VaRevhi, nevaimbi, nevarindi vemikova, nechipo chevapristi.
\v 6 Asi pane izvi zvese ndaiva ndisipo paJerusarema; nokuti pagore remakumi matatu nemaviri raAritakiserikisi mambo weBhabhironi, ini ndakauya kuna mambo; uye pakupera kwemazuva ndakakumbira tendero kuna mambo,
\v 7 ndokusvika Jerusarema, ndokunzwisisa zvechakaipa Eriashibhi chaakaitira Tobhiya pakumugadzirira kamuri muzvivanze zveimba yaMwari.
\v 8 Zvino zvakava zvakaipa zvikuru kwandiri, naizvozvo ndakakandira panze nhumbi dzese dzeimba yaTobhiya, panze pekamuri.
\v 9 Zvino ndakaraira vakanatsa makamuri; ini ndokudzoserapo midziyo yeimba yaMwari pamwe nezvipo zvechidyiwa nezvipfungaidzo zvinonhuhwira.
\p
\v 10 Zvino ndakaziva kuti migove yeVaRevhi yaiva isina kupiwa, nokuti VaRevhi nevaimbi vaiita basa vaiva vatizira umwe neumwe kumunda wake.
\v 11 Zvino ndakapikisana nevatongi ndokuti: Sei imba yaMwari yasiiwa? Zvino ndakavaunganidza, ndokuvamisa panzvimbo yavo.
\v 12 Zvino Judha wese wakauya nechegumi chezviyo nechewaini itsva, nechemafuta kumatura.
\v 13 Zvino ndakaisa vachengeti vematura pamusoro pematura, Sheremiya mupristi, naZadhoki munyori, neVaRevhi, Pedhaya; uye parutivi rwavo Hanani mwanakomana waZakuri, mwanakomana waMataniya; nokuti vaiverengwa vakatendeka, uye basa ravo raiva kugovera kuhama dzavo.
\v 14 Ndirangarirei, Mwari wangu, maererano neichi, uye musadzima zviito zvangu zvakanaka zvandakaitira imba yaMwari wangu neshumiro dzayo.
\p
\v 15 Zvino pamazuva iwayo ndakaona kwaJudha vaitsika chisviniro chewaini nezuva resabata, uye vachipinza zvisote nekutakudza mbongoro; newainiwo, mazambiringa, nemaonde, nemitoro yemarudzi ese zvavakapinza muJerusarema nezuva resabata. Zvino ndakapupura pazuva ravaitengesa zvekudya.
\v 16 Paiva pagerewo mairi varume veTire, vaiuya nehove, nemarudzi ese ezvinotengeswa, ndokutengesa nesabata kuvana vaJudha nepaJerusarema.
\v 17 Zvino ndakapikisana nevakuru veVaJudha, ndokuti kwavari: Chiii chinhu ichi chakaipa chamunoita, muchisvibisa zuva resabata?
\v 18 Madzibaba enyu haana kuita saizvozvo here, naMwari wedu akaburusira pamusoro pedu zvakaipa zvese nepamusoro pemusha uyu? Zvakadaro munowedzera kutsamwa pamusoro paIsraeri nekusvibisa sabata.
\v 19 Zvino zvakaitika kuti masuwo eJerusarema paakatanga kusviba sabata risati rasvika, ndakaraira kuti mikova ipfigwe, ndokuraira kuti irege kuzarurwa kusvika shure kwesabata, uye varanda vangu ndakaisa pamasuwo, kusapinda mutoro pazuva resabata.
\v 20 Naizvozvo vashambadziri nevatengesi vemarudzi ese enhumbi vakarara kunze kweJerusarema kamwe kana kaviri.
\v 21 Zvino ndakavapupurira ndokuti kwavari: Munorarirei pakatarisana nerusvingo? Kana mukaita saizvozvozve, ndichabudiisira ruoko pamusoro penyu, kubva panguva iyo havana kuzouyazve nesabata.
\v 22 Zvino ndakaraira VaRevhi kuti vazvinatse, uye kuti vauye kuzorinda masuwo, kuti vanatse zuva resabata. Uye mundirangarire \add ne\add*izvi, Mwari wangu, mundinzwire tsitsi nekuwanda kwenyasha dzenyu.
\p
\v 23 Mumazuva iwayo ndakaonawo VaJudha vaiva vawana vakadzi VaAshidhodhikadzi, VaAmoni, vaMoabhu.
\v 24 Zvino vana vavo, hafu vakataura chiAshidhodhi, uye vasingagoni kutaura nerurimi rweVaJudha, asi nerurimi rwemarudzi nemarudzi.
\v 25 Zvino ndakapikisana navo, ndokuvatuka, ndokurova vamwe vavo, ndokudzvura vhudzi ravo, ndokuvapikisa naMwari \add ndichiti\add*: Hamungapi vakunda venyu kuvanakomana vavo, kana kutorera vanakomana venyu vakunda vavo, kana imwi pachenyu.
\v 26 Soromoni mambo waIsraeri haana kutadza nezvinhu izvi here? Zvakadaro pakati pendudzi zhinji paiva pasina mambo wakaita saiye, naye waiva mudikanwa waMwari wake, Mwari ndokumuita mambo pamusoro paIsraeri wese; naiye vakadzi vatorwa vakamutadzisa.
\v 27 Zvino tingakuteererai kuita chinhu ichi chakaipa chikuru here, kutadzira Mwari wedu nekuwana vakadzi vatorwa?
\v 28 Zvino \add umwe\add* wevanakomana vaJoyadha mwanakomana waEriashibhi mupristi mukuru, waiva mukwasha waSanibharati muHoroni; saka ndakamudzinga abve kwandiri.
\v 29 Varangarirei henyu, Mwari wangu, nokuti vakasvibisa upristi nesungano yeupristi neyeVaRevhi.
\v 30 Saizvozvo ndakavanatsa pavatorwa vese, ndokumisa faniro yevapristi neVaRevhi, umwe neumwe pabasa rake;
\v 31 nepazvipo zvehuni panguva dzakatarwa, nezvibereko zvekutanga, ndirangarirei nezvakanaka.

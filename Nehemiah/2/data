\c 2
\s Aritakiserikisi anotendera Nehemiya kunovaka Jerusarema
\p
\v 1 Zvino zvakaitika mumwedzi weNisani, mugore remakumi maviri ramambo Aritakiserikisi, waini iri pamberi pake. Zvino ndakasimudza waini, ndokupa kuna mambo. Zvino ndaiva ndisina ku\add mbo\add*suwa pamberi pake.
\v 2 Mambo ndokuti kwandiri: Chiso chako chakasuruvara nei zvausingarwari? Hachisi chinhu kunze kwekusuwa kwemoyo. Zvino ndakatya zvikuru kwazvo.
\v 3 Zvino ndakati kuna mambo: Mambo ngaararame nekusingaperi! Chiso changu chingaregerei kusuwa, kana guta muzinda wemarinda emadzibaba angu, riri dongo, nemasuwo aro apedzwa nemoto?
\v 4 Mambo ndokuti kwandiri: Unotsvakei? Zvino ndakanyengetera kuna Mwari wekumatenga.
\v 5 Zvino ndakati kuna mambo: Kana zvakanaka kuna mwari, uye kana muranda wenyu awana nyasha pamberi penyu, \add ndinokumbira\add* kuti munditume kwaJudha, kuguta remakuva emadzibaba angu, zvino ndichanorivaka.
\v 6 Mambo ndokuti kwandiri (navahosiwo vakange vagere naye): Rwendo rwako ruchaita nguva yakadiniko? Uchadzoka rinhi? Zvino mambo akatenda kundituma; ndikamutarira nguva.
\v 7 Ndakatiwo kuna mambo: Kana zvichifadza mambo, tsamba ngadzipiwe kwandiri kuenda kuvatongi vari mhiri kwerwizi, kuti vandipfuudze kusvika ndasvika kwaJudha;
\v 8 netsamba kuna Asafi muchengeti wesango ramambo, kuti ape kwandiri matanda ekuita mapuranga emasuwo emuzinda waiva nechepamba, neerusvingo rweguta neeimba yandichapinda mairi. Mambo ndokundipa zvichienderana neruoko rwakanaka rwaMwari wangu rwaiva pamusoro pangu.
\p
\v 9 Zvino ndakasvika kuvatongi mhiri kwerwizi, ndokuvapa tsamba dzamambo. Zvino mambo waiva atuma pamwe neni vatungamiriri vehondo nevatasvi vemabhiza.
\v 10 Sanibharati muHoroni, naTobhiya muranda, muAmoni, pavakanzwa, vakabvunda zvakaipa kuti kwakasvika munhu anotsvakira vana vaIsraeri zvakanaka.
\v 11 Zvino ndakasvika kuJerusarema ndokuvako mazuva matatu.
\p
\v 12 Zvino ndakasimuka usiku, ini nevarume vashoma pamwe neni; uye handina kuudza munhu izvo Mwari wangu zvaakaisa mumoyo mangu kuti ndiite paJerusarema; uye paiva pasina mhuka pamwe neni kunze kwemhuka yandaiva ndakatasva.
\v 13 Zvino ndakabuda pausiku nesuwo remupata, ipo pamberi pechitubu chebukanana, nepasuwo remufudze, ndokucherekedza masvingo eJerusarema aiva akoromoka, nemasuwo aro akapedzwa nemoto.
\v 14 Zvino ndakapfuurira kusuwo reTsime, nekudziva ramambo; asi paiva pasina nzvimbo yemhuka kupfuura nepasi pangu.
\v 15 Zvino ndakakwira neparukova pausiku ndichicherekedza rusvingo; ndokutendeuka, ndokupinda nepasuwo remupata, ndokudzoka.
\v 16 Zvino vatongi havana kuziva kwandaiva ndaenda uye kuti ndakaitei, uye kuVaJudha, nekuvapristi, nekuvabati, nekuvatungamiriri nekune vamwe vese vevaiita basa, kusvika nhasi handina ku\add zvi\add*taura.
\p
\v 17 Zvino ndakati kwavari: Munoona dambudziko ratiri mariri, kuti Jerusarema idongo sei, nemasuwo aro akapiswa nemoto, uyai, uye ngativake rusvingo rweJerusarema, kuti tisachivazve chiseko.
\v 18 Zvino ndakavaudza zveruoko rwaMwari wangu rwakanaka pamusoro pangu; uyewo semashoko amambo aakataura kwandiri, zvino vakati: Ngatisimukei tivake. Naizvozvo vakasimbisa maoko avo pane zvakanaka.
\p
\v 19 Asi Sanibharati muHoroni, naTobhiya muranda, muAmoni, naGeshemu, muArabhiya, pavakanzwa, vakatisvabaidza, ndokutizvidza, ndokuti: Chii ichi chamunoita? Munomukira mambo kanhi?
\v 20 Zvino ndakavadzosera shoko, ndokuti kwavari: Mwari wekumatenga achatibudiririsa; nesu varanda vake tichasimuka tivake; asi imwi hamuna mugove nekodzero nechirangaridzo paJerusarema.
\c 8
\s Ezira anovaravira murairo waJehovha
\p
\v 1 Zvino vanhu vese vakaungana semunhu umwe pachivanze chiri pamberi pesuwo remvura; ndokutaura kuna Ezira munyori kuti auye nebhuku remurairo waMozisi, Jehovha waakaraira Israeri Jehovha.
\v 2 Zvino Ezira mupristi wakauya nemurairo pamberi peungano, kubva kumunhurume kusvika kumunhukadzi, newese anonzwisisa kunzwa, nezuva rekutanga remwedzi wechinomwe.
\v 3 Zvino wakaverengamo pamberi pechivanze chaiva pamberi pesuwo remvura, kubva pakuchena \add kwezuva\add* kusvika masikati makuru, pakatarisana nevanhurume nevanhukadzi nevanonzwisisa, nedzeve dzevanhu vese dziva pa pabhuku remurairo.
\v 4 Zvino Ezira munyori wakamira panzvimbo yakakwirira yemapuranga yavaiva vagadzirira izvozvo; uye parutivi rwake paiva pakamira Matitiya, naShema, naAnaya, naUriya, naHirikiya naMaaseya, kurudzi rwake; uye kuruboshwe rwake \add kwakamira\add* Pedhaya, naMishaeri, naMarikiya, naHashumi, naHashibhadhana, Zekariya, Meshurami.
\v 5 Ezira ndokuzarura bhuku pamberi pemeso evanhu vese; nokuti waiva pamusoro pevanhu vese; uye paakazarura vanhu vese vakasimuka.
\v 6 Zvino Ezira wakarumbidza Jehovha Mwari mukuru. Vanhu vese ndokupindura \add vachiti\add*: Ameni, Ameni, nekusimudza maoko avo; ndokukotamira Jehovha zviso zviri pasi.
\v 7 Zvino Jeshuwa, naBhani, naSherebhiya, Jamini, Akubhi, Shabhetai, Hodhia, Maaseya, Kerita, Azariya, Jozabhadhi, Hanani, Peraya, neVaRevhi vakaita kuti vanhu vanzwisise mirairo; vanhu vari panzvimbo dzavo.
\v 8 Saizvozvo vakaverenga mubhuku remurairo waMwari nekududzirwa, vakatsanangura, vakaita kuti \add va\add*nzwisise pakuverenga.
\p
\v 9 Zvino Nehemiya waiva mutongi, naEzira mupristi, munyori, neVaRevhi vaidzidzisa vanhu, vakati kuvanhu vese: Zuva rino idzvene kuna Jehovha Mwari wenyu; musarira kana kuchema; nokuti vanhu vese vakachema pakunzwa kwavo mashoko emurairo.
\v 10 Zvino wakati kwavari: Endai, mudye zvakakora, uye munwe zvinotapira, uye mutumire migove kune avo vasina kugadzirirwa chinhu, nokuti zuva rino idzvene kuna Ishe wedu; uye musashungurudzika, nokuti mufaro waIshe isimba renyu.
\v 11 Zvino VaRevhi vakanyaradza vanhu vese, vachiti: Nyararai, nokuti zuva iri idzvene; uye musashungurudzika.
\v 12 Zvino vanhu vese vakaenda kunodya nekunomwa, nokunotumira migove, nekuita mufaro mukuru; nokuti vaiva vanzwisisa maererano nemashoko avakavazivisa.
\p
\v 13 Zvino pazuva rechipiri vakuru vedzimba dzamadzibaba avanhu vese, navapristi, naVaRevhi, vakaunganira kuna Ezira munyori, kuzoteerera mashoko omurairo.
\v 14 Vakawana pakanyorwa mumurairo, kuti Jehovha akaraira Mozisi, kuti vana vaIsraeri vanofanira kugara pamatumba pamutambo womwedzi wechinomwe;
\v 15 uye kuti vanofanira kuzivisa nokuparidza shoko iro pamaguta avo ese, napaJerusarema, vachiti: Budirai kugomo, mundotora matavi emiorivhi, namatavi emiorivhi yomusango, namatavi emimirite, namatavi emichindwe, namatavi emiti mikobvu, kuti muite matumba sezvakanyorwa.
\v 16 Naizvozvo vanhu vakabuda, vakauya nawo, vakazviitira matumba, umwe neumwe pamusoro pedenga reimba yake, napavazhe dzavo, napavazhe dzeimba yaMwari, napadare resuwo remvura, napadare resuwo raEfuremu.
\v 17 Ungano yese yavakange vakadzoka pakutapwa vakaita matumba, vakagara pamatumba; nokuti kubva pamazuva aJeshuwa mwanakomana waNuni kusvikira pazuva iro, vana vaIsraeri vakange vasina kuita izvozvo. Pakava nomufaro mukuru.
\v 18 Uye zuva rimwe nerimwe, kubva pazuva rokutanga kusvikira pazuva rokupedzisira, akarava pabhuku yomurairo waMwari. Vakaita mutambo mazuva manomwe; pazuva rorusere vakaita ungano yokupedzisira, sezvakange zvatemwa.

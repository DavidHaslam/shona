\c 3
\s Masvingo nemasuwo eJerusarema anovakwazve
\p
\v 1 Zvino Eriashibhi mupristi mukuru wakasimuka pamwe nehama dzake vapristi ndokuvaka suwo remakwai; ndokuriita dzvene, ndokumisa magonhi aro; vakariita dzvene kusvika pashongwe yeMeya vakariita dzvene kusvika kushongwe yeHananeri.
\v 2 Zvino parutivi rwake kwakavaka varume veJeriko. Nekurutivi rwavo kwakavaka Zakuri mwanakomana waImiri.
\v 3 Zvino suwo rehove vakavaka vanakomana vaHasenaya; ivo vakamisa mapuranga aro, ndokumisa magonhi aro, nekiyi dzaro, nemazariro aro.
\v 4 Kurutivi rwavo wakagadzira Meremoti mwanakomana waUriya, mwanakomana waKozi. Zvini kurutivi rwavo wakagadzira Meshurami mwanakomana waBherekiya, mwanakomana waMeshezabheeri. Zvino kurutivi rwavo wakagadzira Zadhoki mwanakomana waBhahana.
\v 5 Zvino kurutivi rwavo VaTekoi vakagadzira; asi vakuru vavo havana kuisa mitsipa yavo pabasa rashe wavo.
\v 6 Zvino suwo rekare wakagadzira Joyadha mwanakomana waPaseya, naMeshurami mwanakomana waBhesodheya; vakaisa mapuranga aro, ndokumisa magonhi aro, nekiyi dzaro, nemazariro aro.
\v 7 Zvino kurutivi rwavo wakagadzira Meratia muGibhiyoni, naJadhoni muMeronoti, varume veGibhiyoni neveMizipa, kusvika kuchigaro cheushe chemutongi wemhiri kwerwizi.
\v 8 Kurutivi rwake wakagadzira Uziyeri mwanakomana waHarihaya wevapfuri vegoridhe. Kurutivi rwake wakagadzirwa Hanania, umwe wevavhenganisi vezvinonhuhwira; zvino vakasiya Jerusarema kusvika parusvingo rwakapamhamha.
\v 9 Kurutivi rwavo kwakagadzirwa naRefaya mwanakomana waHuri, mubati wehafu yenyika yeJerusarema.
\v 10 Kurutivi rwavo kwakagadzirwa naJedhaya mwanakomana waHarumafi, pakatarisana neimba yake. Kurutivi rwake kwakagadzirwa naHatushi mwanakomana waHashabheneya.
\v 11 Marikia mwanakomana waHarimi, naHashubhi mwanakomana waPahati-Moabhi, vakagadzira rumwe rutivi, neshongwe yamavira.
\v 12 Kurutivi rwake kwakagadzirwa naSharumi mwanakomana waHaroheshi, mubati wehafu yenyika yeJerusarema, iye navakunda vake.
\v 13 Suwo romupata rakagadzirwa naHanuni navakange vagere Zanowa; ivo vakarivaka, vakatimika magonhi aro, nekiyi dzaro, namazariro aro, namakubhiti ane chiuru chimwe orusvingo kusvikira pasuwo ramarara.
\v 14 Suwo ramarara rakagadzirwa naMarikiya mwanakomana waRekabhi, mubati wenyika yeBhetihakeremi; iye akarivaka, nokutimika magonhi aro, nekiyi dzaro, namazariro aro.
\v 15 Suwo retsime rakagadzirwa naSharumi mwanakomana waKorihoze, mubati wenyika yeMizipa; iye akarivaka, akariisa denga, akatimika magonhi aro, nekiyi dzaro, namazariro aro, uye rusvingo rwedziva reShera pamunda wamambo, kusvikira pamatanho anoburuka achibva muguta raDhavhidhi.
\v 16 Akamutevera pakugadzira akange ari Nehemiya mwanakomana waAzibhuki, mubati wehafu yenyika yeBheti-Zuri, kusvikira pakatarisana namarinda aDhavhidhi, uye kusvikira padziva rakange ravakwa, nokuimba yemagamba.
\v 17 Vakamutevera pakugadzira vakange vari VaRevhi: Rehumi mwanakomana waBhani, nokurutivi rwake kwakagadzirwa naHashabhia mubati wehafu yenyika yeKeira, panzvimbo yenyika yake.
\v 18 Hama dzavo ndidzo dzakamutevera pakugadzira, Bhavhai mwanakomana waHenadhadhi, mubati wehafu yenyika yeKeira.
\v 19 Kurutivi rwake Ezeri mwanakomana waJeshua, mubati weMizipa, akagadzira umwe mupanda, pakatarisana neimba yenhumbi dzehondo, pakona yorusvingo.
\v 20 Bharuki mwanakomana waZabhai wakamutevera akagadzira nokushingaira umwe mupanda, kubva pakona yorusvingo kusvikira pamukova weimba yaEriashibhi mupristi mukuru.
\v 21 Meremoti mwanakomana waUriya, mwanakomana waHakozi, akamutevera akagadzira umwe mupanda, kubva pamukova weimba yaEriashibhi, kusvikira pakuguma kweimba yaEriashibhi.
\v 22 Vapristi, varume vebani, vakamutevera iye pakugadzira pakapoteredza imba yake.
\v 23 Bhenjamini naHashubhi ndivo vakavatevera pakugadzira pakatarisana neimba yavo. Azariya mwanakomana waMaaseya, mwanakomana waAnania, akavatevera pakugadzira parutivi rweimba yake.
\v 24 Bhinui mwanakomana waHenadhadhi akamutevera pakugadzira umwe mupanda, kubva paimba yaAzariya kusvikira pakona yorusvingo, kundosvikazve pakona.
\v 25 Parari mwanakomana waUzai akagadzira pakatarisana nekona yorusvingo, neshongwe inobuda paimba yokumusoro yamambo, iri paruvazhe rwavarindi. Pedhaya mwanakomana waParoshi akamutevera.
\v 26 Zvino vaNetinimi vaigara Oferi, kusvikira pakatarisana nesuwo remvura kurutivi rwamabvazuva rweshongwe yakabuda kunze.
\v 27 VaTekoi vakamutevera pakugadzira umwe mupanda pakatarisana neshongwe huru yakabuda kunze, kundosvikira parusvingo rweOferi.
\v 28 Vapristi vakagadzira pamusoro pesuwo ramabhiza, umwe neumwe pakatarisana neimba yake.
\v 29 Zadhoki mwanakomana waImeri akavatevera pakugadzira pakatarisana neimba yake. Shemaya mwanakomana waShekania, murindi wesuwo rokumabvazuva, akamutevera pakugadzira.
\v 30 Hanania mwanakomana waSheremia naHanuni mwanakomana wechitanhatu waZarafi ndiye vakamutevera pakugadzira umwe mupanda. Meshurami mwanakomana waBherekia, akamutevera pakugadzira pakatarisana neimba yake.
\v 31 Marikiya umwe wavapfuri vegoridhe, wakamutevera pakugadzira kusvikira kudzimba dzavaNetinimi nedzavatengesi, pakatarisana nesuwo raHamifekadhi, kusvikira pakamuri yokumusoro iri paimba.
\v 32 Pakati peimba yokumusoro pakona nesuwo ramakwai, pakagadzirwa navapfuri vegoridhe navatengesi.

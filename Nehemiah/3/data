\c 3
\s Masvingo nemasuwo eJerusarema anovakwazve
\p
\v 1 Zvino Eriashibhi mupristi mukuru wakasimuka pamwe nehama dzake vapristi ndokuvaka suwo remakwai; ndokuriita dzvene, ndokumisa magonhi aro; vakariita dzvene kusvika pashongwe yeMeya kusvikawo kushongwe yeHananeri.
\v 2 Zvino parutivi rwake kwakavaka varume veJeriko. Nekurutivi rwavo kwakavaka Zakuri mwanakomana waImiri.
\v 3 Zvino suwo rehove vakavaka vanakomana vaHasenaya; ivo vakamisa mapuranga aro, ndokumisa magonhi aro, nekiyi dzaro, nemazariro aro.
\v 4 Kurutivi rwavo wakagadzira Meremoti mwanakomana waUriya, mwanakomana waKozi. Zvino kurutivi rwavo wakagadzira Meshurami mwanakomana waBherekiya, mwanakomana waMeshezabheeri. Zvino kurutivi rwavo wakagadzira Zadhoki mwanakomana waBhahana.
\v 5 Zvino kurutivi rwavo VaTekoi vakagadzira; asi vakuru vavo havana kuisa mitsipa yavo pabasa rashe wavo.
\v 6 Zvino suwo rekare wakagadzira Joyadha mwanakomana waPaseya, naMeshurami mwanakomana waBhesodheya; vakaisa mapuranga aro, ndokumisa magonhi aro, nekiyi dzaro, nemazariro aro.
\v 7 Zvino kurutivi rwavo wakagadzira Meratia muGibhiyoni, naJadhoni muMeronoti, varume veGibhiyoni neveMizipa, kusvika kuchigaro cheushe chemutongi wemhiri kwerwizi.
\v 8 Kurutivi rwake wakagadzira Uziyeri mwanakomana waHarihaya wevapfuri vegoridhe. Kurutivi rwake wakagadzira Hanania, umwe wevavhenganisi vezvinonhuhwira; zvino vakasiya Jerusarema kusvika parusvingo rwakapamhamha.
\v 9 Kurutivi rwavo wakagadzira Refaya mwanakomana waHuri, mubati wehafu yedunhu reJerusarema.
\v 10 Zvino kurutivi rwavo wakagadzira Jedhaya mwanakomana waHarumafi, mhiri pakatarisana neimba yake. Zvino kurutivi rwake wakagadzirwa Hatushi mwanakomana waHashabheneya.
\v 11 Chiyero chechipiri vakagadzira Marikia mwanakomana waHarimi, naHashubhi mwanakomana waPahati-Moabhi, neshongwe yemavira emoto.
\v 12 Zvino kurutivi rwake wakagadzira Sharumi mwanakomana waHaroheshi, mutongi wehafu yedunhu reJerusarema, iye nevakunda vake.
\v 13 Suwo remupata wakagadzira Hanuni nevagari veZanowa; ivo vakarivaka, ndokumisa magonhi aro, nekiyi dzaro, nemazariro aro, uye makubhiti churu erusvingo kusvika pasuwo remufudze.
\v 14 Zvino suwo remufudze wakagadzira Marikiya mwanakomana waRekabhi, mutongi wedunhu reBhetihakeremi; iye wakarivaka, ndokumisa magonhi aro, nekiyi dzaro, nemazariro aro.
\v 15 Zvino suwo retsime wakagadzira Sharumi mwanakomana waKorihoze, mutongi wedunhu reMizipa; iye wakarivaka, ndokuripfurira, ndokumisa magonhi aro, nekiyi dzaro, nemazariro aro, uye rusvingo rwedziva reShera pabindu ramambo, kusvika pamitanho inoburuka kubva muguta raDhavhidhi.
\v 16 Shure kwake kwakagadzira Nehemiya mwanakomana waAzibhuki, mutongi wehafu yedunhu reBheti-Zuri, kusvika mhiri pakatarisana nemarinda aDhavhidhi, nepadziva raiva raitwa, uye kusvika kuimba yemagamba.
\v 17 Shure kwake kwakagadzira VaRevhi: Rehumi mwanakomana waBhani, uye kurutivi rwake wakagadzira Hashabhiya mutongi wehafu yedunhu reKeira, padunhu rake.
\v 18 Shure kwake kwakagadzira hama dzavo, Bhavhai mwanakomana waHenadhadhi, mutongi wehafu yedunhu reKeira.
\v 19 Zvino kurutivi rwake wakagadzira Ezeri mwanakomana waJeshua, mutongi weMizipa, chimwe chiyero, mhiri pakatarisana neimba yenhumbi dzehondo, pakona.
\v 20 Shure kwake kwakagadzira nekushingaira Bharuki mwanakomana waZabhai chimwe chiyero kubva pakona kuenda kumukova weimba yaEriashibhi mupristi mukuru.
\v 21 Shure kwake kwakagadzira chimwe chiyero Meremoti mwanakomana waUriya, mwanakomana waHakozi, kubva pamukova weimba yaEriashibhi kusvika pakuguma kweimba yaEriashibhi.
\v 22 Zvino shure kwake kwakagadzira vapristi varume venzvimbo yakapoteredza.
\v 23 Shure kwake kwakagadzira Bhenjamini naHashubhi pakatarisana neimba yavo. Shure kwake kwakagadzira Azariya mwanakomana waMaaseya, mwanakomana waAnania parutivi rweimba yake.
\v 24 Shure kwake kwakagadzira Bhinui mwanakomana waHenadhadhi umwe mupanda, kubva paimba yaAzariya kusvika pakona, kunosvikazve pakona.
\v 25 Parari mwanakomana waUzayi, pakatarisana nekona, neshongwe inobuda paimba yepamusoro yamambo, iri pachivanze chevarindi. Shure kwake Pedhaya mwanakomana waParoshi.
\v 26 Zvino VaNetinimi vaigara muOferi, kusvika mhiri pakatarisana nesuwo remvura nechekumabvazuva neshongwe yakabudikira.
\v 27 Shure kwake VaTekoi vakagadzira chimwe chiyero mhiri pakatarisana neshongwe huru yakabudikira, kusvikawo parusvingo rweOferi.
\v 28 Kubva pamusoro pesuwo remabhiza kwakagadzira vapristi, umwe neumwe mhiri pakatarisana neimba yake.
\v 29 Shure kwavo kwakagadzira Zadhoki mwanakomana waImeri, pakatarisana neimba yake. Shure kwake kwakagadzira Shemaya mwanakomana waShekaniya, murindi wesuwo rekumabvazuva.
\v 30 Shure kwake kwakagadzira Hananiya mwanakomana waSheremiya, naHanuni mwanakomana wechitanhatu waZarafi chimwe chiyero. Shure kwake kwakagadzira Meshurami mwanakomana waBherekiya pakatarisana neimba yake.
\v 31 Shure kwake kwakagadzira Marikiya umwe wevapfuri vegoridhe, kusvika kuimba yeVaNetinimi neyevatengesi, mhiri pakatarisana nesuwo raMifekadhi, kusvika pakamuri yekumusoro yapakona.
\v 32 Zvino pakati nepakati peimba yekumusoro yepakona nesuwo remakwai, vapfuri vegoridhe navatengesi vakagadzira.

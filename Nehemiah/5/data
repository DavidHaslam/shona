\c 5
\s Nehemiya anobatsira varombo
\p
\v 1 Zvino kwakava nekuchema kukuru kwevanhu nevakadzi vavo kupikisa hama dzavo VaJudha.
\v 2 Nokuti vamwe vakati: \add Isu\add* vanakomana vedu nevanasikana vedu vakawanda, naizvozvo tatora zviyo kuti tidye tigorarama.
\v 3 Uye kwakava nevakati: Takaita minda yedu rubatso, neminda yedu yemizambiringa, nedzimba dzedu kuti titenge zviyo panzara.
\v 4 Uye kwakava nevamwe vakati: Takakwereta mari yemutero wamambo, \add pa\add*minda yedu, neminda yedu yemizambiringa.
\v 5 Zvakadaro ikozvino nyama yedu yakaita senyama yehama dzedu, vana vedu sevana vavo; zvino tarirai tinounza muutapwa vanakomana vedu nevakunda vedu kuva varanda; varipo pavakunda vedu vavakawisirwa pasi, uye ruoko rwedu harwuna simba, nokuti vamwe vane minda yedu neminda yedu yemizambiringa.
\p
\v 6 Ipapo ndakatsamwa kwazvo ndichinzwa kuchema kwavo namashoko iwayo.
\v 7 Zvino ndakarangarira mumoyo mangu, ndikaita nharo navakuru navarairi, ndikati kwavari: Imi munoreva mhindu, umwe neumwe pahama yake. Ipapo ndikakoka ungano huru pamusoro pavo.
\v 8 Ndikati kwavari: Isu takadzikunura hama dzedu vaJudha dzakange dzatengeswa kuvahedheni patakagona napo; zvino imwi moda kutengesa hama dzenyu, moda kuti dzitengeswe kwatiri here? Ipapo vakaramba vanyerere, vakashaiwa neshoko chose.
\v 9 Ndikatiwo: Chinhu chamunoita chakaipa; ko hamufaniri kufamba muchitya Mwari wedu, kuti tirege kushorwa navavengi vedu vahedheni?
\v 10 Neniwo nehama dzangu navaranda vangu, vakavapa chikwereti chemari nezviyo, tichireva mhindu. Haiwa, ngatirege mhindu iyo.
\v 11 Dzoserai henyu kwavari iko nhasi minda yavo, neminda yavo yemizambiringa, neminda yavo yemiorivhi, nedzimba dzavo, uye nomugove wezana wemari, nezviyo, newaini, namafuta, zvamakatora kwavari iri mhindu.
\v 12 Ipapo vakati: Tichazvidzosa, hatingarevi chinhu kwavari; sezvamunotaura, ndizvo zvatichaita. Zvino ndakadana vapristi, ndikavapikisa kuti vachaita izvozvo zvakapikirwa.
\v 13 Ndikazuzawo nguvo dzangu, ndikati: Mwari ngaazuze umwe neumwe asingaiti izvozvo zvakapikirwa abve paimba yake napabasa rake; ngaazuzwe nokudururwa saizvozvo. Ipapo ungano yese yakati, Ameni! Vakarumbidza Jehovha. Vanhu vakaita izvozvo zvakapikirwa.
\p
\v 14 Uyezve, kubva panguva yandakaitwa mubati wavo panyika yaJudha, kubva pagore ramakumi maviri kusvikira pagore ramakumi matatu namaviri ramambo Aritakiserikisi, iwo makore ane gumi namaviri, ini nehama dzangu hatina kudya zvokudya zvomubati.
\v 15 Asi vabati vokutanga, vakanditangira, vairemedza vanhu, vachitora kwavari zvokudya newaini, uyewo mashekeri esirivha ana makumi mana; navaranda vavowo vaibata vanhu nehasha; asi ini handina kuita saizvozvo, nokuti ndakatya Mwari.
\v 16 Uye, ndakarambira pabasa rorusvingo urwu, hatina kutongotenga nyika, navaranda vangu vese vakange vakaunganawo pabasa.
\v 17 Uye patafura yangu pakange pana vaJudha navabati, varume vane zana namakumi mashanu, avo vaiuya kwatiri vachibva kuvahedheni vakange vakatipoteredza vasingaverengwi.
\v 18 Zvino zuva rimwe nerimwe kwaigadzirwa nzombe imwe, namakwai matanhatu akatsaurwa; ndaigadzirirwawo huku, uye kamwe pamazuva ane gumi waini zhinji yamarudzi ese; kunyange zvakadaro handina kukumbira zvokudya zvomubati, nokuti vanhu ava vakange vachiremedzwa kwazvo nouranda.
\v 19 Ndirangarirei, Mwari wangu, mundiitire zvakanaka nokuda kwezvese zvandakaitira rudzi urwu.

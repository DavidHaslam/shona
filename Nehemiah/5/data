\c 5
\s Nehemiya anobatsira varombo
\p
\v 1 Zvino kwakava nekuchema kukuru kwevanhu nevakadzi vavo kupikisa hama dzavo VaJudha.
\v 2 Nokuti kwakava nevakati: \add Isu\add* vanakomana vedu nevanasikana vedu vakawanda, naizvozvo tatora zviyo kuti tidye tigorarama.
\v 3 Uye kwakava nevakati: Takaita minda yedu rubatso, neminda yedu yemizambiringa, nedzimba dzedu kuti titenge zviyo panzara.
\v 4 Uye kwakava nevamwe vakati: Takakwereta mari yemutero wamambo, \add pa\add*minda yedu, neminda yedu yemizambiringa.
\v 5 Zvakadaro ikozvino nyama yedu yakaita senyama yehama dzedu, vana vedu sevana vavo; zvino tarirai tinounza muutapwa vanakomana vedu nevakunda vedu kuva varanda; varipo pavakunda vedu vavakawisirwa pasi, uye ruoko rwedu harwuna simba, nokuti vamwe vane minda yedu neminda yedu yemizambiringa.
\p
\v 6 Zvino ndakatsamwa kwazvo pandakanzwa kuchema kwavo nemashoko awa.
\v 7 Zvino moyo wangu wakafunga mukati mangu, ndokurwisana nevaremekedzwa, nevatongi, ndokuti kwavari: Imwi munombadzurisa, umwe neumwe hama yake. Zvino ndakagadza ungano huru pamusoro pavo;
\v 8 ndokuti kwavari: Isu nesimba riri matiri takadzikunura hama dzedu VaJudha vaiva vatengeswa kuvahedheni, nemwi muchatengesawo hama dzenyu, kana vatengeswe kwatiri here? Zvino vakanyarara, uye havana kuwana mhinduro.
\v 9 Ndikatiwo: Chinhu chamunoita hachina kunaka. Hamufaniri kufamba mukutya Mwari wedu here nekuda kwekushora kwevahedheni vavengi vedu?
\v 10 Neniwo hama dzangu, nevaranda vangu, tanga tichikweretesa mari nezviyo. Ngatirege hedu chimbadzo ichi.
\v 11 Dzoserai henyu kwavari iko nhasi minda yavo, minda yavo yemizambiringa, minda yavo yemiorivhi, nedzimba dzavo, uye chezana chemari nechezviyo, nechewaini itsva, nechemafuta, zvamunovaripisa.
\v 12 Zvino vakati: Tichadzosa, uye hatingarevi chinhu kwavari. Tichaita saizvozvo sezvamunoreva. Zvino ndakadana vapristi, ndokuvapikisa kuti vachaita zvinoenderana neshoko iri.
\v 13 Ndikazunzawo mupendero wangu, ndokuti: SaizvozvomMwari ngaazunze umwe neumwe abve paimba yake nepabasa rake, uyo asingaiti shoko iri, uye saizvozvo ngaazunzwe adururwe. Zvino ungano yese yakati: Ameni! Zvino vakarumbidza Jehovha. Vanhu ndokuita zvinoenderana neshoko iri.
\p
\v 14 Uye kubva panguva yandakagadzwa kuva mutongi panyika yaJudha, kubva pagore remakumi maviri kusvika pagore remakumi matatu nemaviri ramambo Aritakiserikisi, makore gumi nemaviri, ini nehama dzangu hatina kudya chingwa chemutongi.
\v 15 Asi vatongi vekutanga, vakavapo pamberi pangu, vairemedza vanhu, vachitora kwavari chingwa newaini, pamusoro pemashekeri esirivha makumi mana; nevaranda vavo vakatonga zvinorema pamusoro pevanhu; asi ini handina kuita saizvozvo, nekuda kwekutya Mwari.
\v 16 Uyewo pabasa rerusvingo urwu, ndakaita nesimba, kunyange munda hatina kutenga, nevaranda vangu vese vakaunganira basa pano.
\v 17 Uye varume zana nemakumi mashanu kuvatongi, nevakauya kwatiri vachibva kuvahedheni vakatipoteredza, vaiva patafura yangu.
\v 18 Zvino zvakagadzirirwa zuva rimwe zvaiva nzombe imwe, makwai matanhatu akasarudzwa; uye huku dzakagadzirirwa ini, uye kamwe pamazuva gumi waini zhinji yemarudzi ese; uye neizvi handina kutongotsvaga chingwa chemutongi, nokuti utapwa hwairema pamusoro pevanhu ava.
\v 19 Ndirangarirei, Mwari wangu, pane zvakanaka, \add pane\add* zvese zvandakaitira rudzi urwu.

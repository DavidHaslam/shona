\c 1
\s NEHEMIYA
\s Munyemgetero waNehemiya
\p
\v 1 Mashoko aNehemiya mwanakomana waHakaria. Zvino zvakaitika mumwedzi weKisirevhi, mugore remakumi maviri, ini pandaiva ndiri paShushani muzinda,
\v 2 kuti Hanani, umwe wehama dzangu, wakasvika iye nevarume vaibva kwaJudha; zvino ndakavabvunza maererano veVaJudha vaiva vapukunyuka vakasara pautapwa, uye maererano neJerusarema.
\v 3 Zvino vakati kwandiri: Vasiiwa, vakasarapa pakutapwa padunhu, vari pakutambudzika kukuru nepakushorwa; uye rusvingo rweJerusaremawo rwakoromoka, nemasuwo aro apiswa nemoto.
\p
\v 4 Zvino zvakaitika pandanzwa mashoko awa, kuti ndakagara pasi ndokuchema, ndokurira \add kwe\add*mazuva; uye ndakakatsanya, ndokunyengetera pamberi paMwari wekumatenga.
\v 5 Zvino ndakati: Haiwa Jehovha Mwari wekumatenga, Mwari mukuru uye anotyisa, anochengetedza sungano netsitsi kuna vanomuda uye vachichengeta mirairo yake;
\v 6 nzeve yenyu ikozvino ngaiteerere, nemeso enyu asvinure, kuti munzwe munyengetero wemuranda wenyu, wandinonyengetera pamberi penyu ikozvino, masikati neusiku pamusoro pevana vaIsraeri varanda venyu, uye ndichireurura nekuda kwezvivi zvevana vaIsraeri zvatakakutadzirai. Hongu, ini neveimba yababa vangu takatadza.
\v 7 Takakuitirai zvakaipa, uye hatina kuchengeta mirairo, nemitemo, nemitongo, zvamakaraira muranda wenyu Mozisi.
\v 8 Rangarira henyu shoko ramakaraira muranda wenyu Mozisi muchiti: \add Kana\add* imwi mukadarika, ini ndichakuparadzirai pakati pemarudzi;
\v 9 kana mukadzokera kwandiri, mukachengeta mirairo yangu nekuiita, kana vakarashwa venyu vari kumacheto ekumatenga, ndichavaunganidza kubva ipapo, uye ndichavaunza panzvimbo yandakasarudza kugarisa zita rangupo.
\v 10 Zvino ava ndivaranda venyu navana venyu, vamakadzikunura nesimba renyu guru, noruoko rwenyu rune simba.
\v 11 Haiwa, Jehovha, ndinokumbira kuti nzeve yenyu iteerere kunyengetera komuranda wenyu nokunyengetera kwavaranda venyu vanofarira kutya zita renyu; fambisai henyu muranda wenyu zvakanaka nhasi, mumuwanise tsitsi pamberi pomunhu uyu.
\p Zvino ini ndakange ndiri mudiri wamambo.

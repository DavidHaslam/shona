\c 6
\s Vavengi vanoedza kuvadzivisa, asi basa rinopera
\p
\v 1 Zvino zvakaitika pazvakanzwikwa naSanibharati naTobhiya naGeshemu muArabhiya, nevamwe vevavengi vedu kuti ndavaka rusvingo, uye hapana kusara buri marwuri, kunyange kusvika panguva iyo ndaiva ndisati ndamisa magonhi pamasuwo;
\v 2 kuti Sanibharati naGeshemu vakatuma kwandiri, vachiti: Uyai, ngatisangane pane umwe wemisha pabani reOno. Asi vaifunga kundiitira chakaipa.
\v 3 Zvino ndakatuma nhume kwavari ndichiti: Ndinoita basa guru, uye handigoni kuburuka; basa ringamirirei ndangarisiya ndikaburukira kwamuri?
\v 4 Zvino vakatuma kwandiri seshoko iri, ini ndokuvapindura nenzira iyoyo.
\v 5 Zvino Sanibharati wakatuma kwandiri muranda wake seshoko iri rwechishanu netsamba yakazaruka muruoko rwake.
\v 6 Mairi maiva makanyorwa \add kuti\add*: Zvakanzwikwa pakati pendudzi, naGeshemu anoti: Iwe nevaJudha munofunga kupanduka, naizvozvo unovaka rusvingo, kuti iwe uve mambo kwavari, semashoko awa.
\v 7 Uye wakagadza vaporofita kuparidza nezvako paJerusarema vachiti: Kuna mambo kwaJudha. Zvino ikozvino zvanzwikwa kuna mambo semashoko awa. Naizvozvo, huya, tirangane.
\v 8 Zvino ndakatuma kwaari ndichiti: Hakuna zvinhu zvakadaro zvinoitwa sezvaunotaura, asi wazviumba kubva mumoyo mako.
\v 9 Nokuti vese vanotityisa vachiti: Maoko avo achashaiswa simba pabasa kuti risaitwa. Naizvozvo zvino simbisai maoko angu.
\p
\v 10 Zvino ndapinda muimba yaShemaya mwanakomana waDheraya mwanakomana waMehetabheri waiva azvipfigira, iye ndokuti: Ngatisangane muimba yaMwari, mukati metembere, zvino tipfige mikova yetembere; nokuti vanouya kukuuraya; vanouya usiku kuzokuuraya.
\v 11 Zvino ini ndakati: Munhu wakaita seni angatiza here? Uye ndiani wakaita seni angapinda mutembere kuti ararame? Handingapindi.
\v 12 Zvino tarira, ndakaziva; Mwari haana kumutuma, asi wakataura chiporofita ichi kurwisana neni nokuti Tobhiya naSanibharati vaiva vamuhaya.
\v 13 Naizvozvo wakahaiwa kuti nditye ndigoita saizvozvo ndigotadza, kuti vave nezita rakaipa \add nezvangu\add*, kuti vandishore.
\v 14 Rangarirai, Mwari wangu, zvaTobhiya nezvaSanibharati zvichienderana nebasa rake iri, uye nezvaNowadhiya muporofitakadzi, nevamwe vevaporofita, vakaidza kundityityidzira.
\p
\v 15 Zvino rusvingo rwakapera neremakumi maviri nemashanu re\add mwedzi\add* weEruri, mumazuva makumi mashanu nemaviri.
\v 16 Zvino zvakaitika, kuti vavengi vedu vese pavakanzwa, nevahedheni vese vakapotoredza vachiona, vakawa zvikuru pameso avo, nokuti vakaziva kuti basa iri rakaitwa naMwari wedu.
\p
\v 17 Uye mumazuva awa varemekedzwa vaJudha vakawanza tsamba dzavo dzinoenda kuna Tobhiya, uye dzaTobhiya dzakauya kwavari.
\v 18 Nokuti vazhinji kwaJudha vaiva vapika kwaari, nokuti iye waiva mukwasha waShekaniya mwanakomana waAra; uye mwanakomana wake Jehohanani waiva awana mukunda waMeshurami mwanakomana waBherekiya.
\v 19 Uye vakataura zviito zvake zvakanaka pamberi pangu, uye mashoko angu vakaabudisira kwaari. Tobhiya akatuma tsamba dzekundityityidzira.

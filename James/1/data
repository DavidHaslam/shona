\c 1
\s Kwaziso
\p
\v 1 Jakobho, muranda waMwari newaIshe Jesu Kristu, kumarudzi gumi nemaviri ari mukupararira: Kwaziwai.
\s Kutambudzika nemiidzo
\p
\v 2 Zvitorei \add se\add*mufaro bedzi, hama dzangu, kana muchiwira mumiidzo yakasiyana-siyana,
\v 3 muchiziva kuti kuidzwa kwerutendo rwenyu kunobudisa kutsungirira;
\v 4 asi kutsungirira ngakuve nebasa rakapedzeredzwa, kuti muve vakapedzeredzwa nekukwana, musingatairi pachinhu.
\v 5 Uye kana umwe wenyu achishaiwa uchenjeri, ngaakumbire kuna Mwari, unopavhurira vese, uye asingatuki, zvino uchadzipiwa.
\v 6 Asi ngaakumbire murutendo, asingakahadziki chinhu; nokuti usina chokwadi wakaita sefungu regungwa rinosundwa nemhepo richidzungaidzwa.
\v 7 Nokuti munhu uyu ngaarege kufunga kuti uchagamuchira chinhu kuna Ishe.
\v 8 Murume une moyo miviri unoshanduka-shanduka panzira dzake dzose.
\v 9 Asi hama yakaderera ngaizvikudze pakukudzwa kwake;
\v 10 nemufumi pakuderedzwa kwake; nokuti seruva reuswa uchapfuura.
\v 11 Nokuti zuva rinobuda pamwe nekupisa, ndokuwomesa uswa, neruva rahwo rinowira pasi, nekunaka kwechimiro chahwo kwakaparara; saizvozvowo mufumi uchabvuruvara panzira dzake.
\v 12 Wakaropafadzwa munhu unotsungirira \add pa\add*muidzo; nokuti kana atendwa, uchagamuchira korona yeupenyu, Ishe yaakavimbisa kune vanomuda.
\v 13 Kusava nemunhu unoti achiidzwa ati: Ndinoidzwa naMwari; nokuti Mwari haagoni kuidzwa nechakaipa, naiye amene haaidzi munhu.
\v 14 Asi umwe neumwe unoidzwa, kana achikwehwa nekuchiva kwake pachake, nekukwezwa.
\v 15 Ipapo kuchiva kana kwarema kunozvara chivi; nechivi kana chaperedzerwa, chinobereka rufu.
\v 16 Musanyengerwa, hama dzangu dzinodikanwa.
\v 17 Chipo chose chakanaka nechipiwa chose chakaperedzerwa chinobva kumusoro, chichiburuka kubva kuna Baba vezviedza, navo pasina kupinduka, kana mumvuri wekushanduka.
\v 18 Nekuda kwake wakabereka isu neshoko rechokwadi, kuti isu tive sechibereko chekutanga chezvisikwa zvake.
\s Ivai vaiti veshoko
\p
\v 19 Naizvozvo, hama dzangu dzinodiwa, munhu umwe neumwe ngaave unokurumidza pakunzwa, unononoka pakutaura, unononoka pakutsamwa;
\v 20 Nokuti kutsamwa kwemunhu hakuiti kururama kwaMwari.
\v 21 Naizvozvo mabvisai zvinyangadzo zvese nekuwandisa kwekuipa, mugamuchire nemoyo munyoro shoko rakabatanidzwa pa\add muri\add*, rinogona kuponesa mweya yenyu.
\v 22 Asi ivai vaiti veshoko, uye kwete vanzwi chete, muchizvinyengera pachenyu.
\v 23 Nokuti kana umwe ari munzwi weshoko uye asiri muiti, iye wakafanana nemunhu unoona chiso chake chechisikigo muchionioni;
\v 24 nokuti unozviona pachake, ndokuenda, ndokukanganwa pakarepo kuti wanga akadini.
\v 25 Asi uyo unotarisisa mumurairo wakaperedzerwa werusununguko ndokurambirirapo, uyo asati ari munzwi unokanganwa asi muiti webasa, uyu ucharopafadzwa pakuita kwake.
\v 26 Kana umwe pakati penyu achiti unotenda, kana asingadzori rurimi rwake, asi achinyengera moyo wake, chitendero cheuyu hachina maturo.
\v 27 Chitendero chakachena chisina kusvibiswa pamberi paMwari naBaba ndechichi: Kufambira nherera nechirikadzi pakutambudzika kwavo, azvichengete asina gwapa kubva kunyika.

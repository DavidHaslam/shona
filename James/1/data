\c 1
\s Kwaziso
\p
\v 1 Jakobho, muranda waMwari newaIshe Jesu Kristu, kumarudzi gumi nemaviri ari mukupararira, Kwaziwai.
\s Kutambudzika nemiidzo
\p
\v 2 Zvitorei zvese \add se\add*mufaro, Hama dzangu, kana muchiwira mumiidzo yakasiyanasiyana,
\v 3 muchiziva kuti kuidzwa kwerutendo rwenyu kunobudisa kutsungirira;
\v 4 asi kutsungirira ngakuve nebasa rakapedzeredzwa, kuti muve vakapedzeredzwa nekukwana, musingashaiwi chinhu.
\v 5 Uye kana umwe wenyu achishaiwa uchenjeri, ngaakumbire kuna Mwari, unopavhurira vose, uye asingagunun'uni, zvino uchapiwa.
\v 6 Asi ngaakumbire murutendo, asingakahadziki chinhu; nekuti unokahadzika wakaita sefungu regungwa rinosundwa nemhepo richidzungaidzwa.
\v 7 Nekuti munhu uyu ngaarege kufunga kuti uchagamuchira chinhu kuna Ishe.
\v 8 Murume une moyo miviri unoshanduka-shanduka panzira dzake dzose.
\v 9 Asi hama yakaderera ngaifare pakukudzwa kwake;
\v 10 nemufumi pakuderedzwa kwake; nekuti seruva reuswa uchapfuura.
\v 11 Nekuti zuva rinobuda pamwe nekupisa, ndokuwomesa uswa, neruva rahwo rinowira pasi, nekunaka kwechimiro chahwo kwakaparara; saizvozvowo mufumi uchabvuruvara panzira dzake.
\v 12 Wakaropafadzwa munhu unotsungirira \add pa\add*muidzo; nekuti kana anzverwa, uchagamuchira korona yeupenyu, Ishe yaakavimbisa kune vanomuda.
\v 13 Kusava nemunhu unoti achiidzwa ati: Ndinoidzwa naMwari; nekuti Mwari haagoni kuidza nechakaipa, naiye amene haaidzi munhu.
\v 14 Asi munhu umwe neumwe unoidzwa, kana achikwehwa nekuchiva kwake, nekukwezwa.
\v 15 Zvino kuchiva kana kwakurirwa kunozvara chivi; nechivi kana chaperedzerwa, chinobereka rufu.
\v 16 Musanyengerwa, hama dzangu dzinodikanwa.
\v 17 chipo chose chakanaka nechipiwa chose chakaperedzerwa chinobva kumusoro, chichiburuka kubva kuna Baba vezviedza, uyo usina kupinduka, kana mumvuri wekushanduka.
\v 18 Nekuda kwake wakabereka isu neshoko rechokwadi, kuti isu tive sechibereko chekutanga chezvisikwa zvake.
\s Ivai vaiti veshoko
\p
\v 19 Naizvozvo, hama dzangu dzinodiwa, munhu umwe neumwe ngaave unokurumidza pakunzwa, unononoka pakutaura, unononoka pakutsamwa;
\v 20 nekuti kutsamwa kwemunhu hakuiti kururama kwaMwari.
\v 21 Naizvozvo mabvisai zvinyangadzo zvese nekuwandisa kwekuipa, mugamuchire nemoyo munyoro shoko rakabatanidzwa \add pamuri\add*, rinogona kuponesa mweya yenyu.
\v 22 Asi ivai vaiti veshoko, uye kwete vanzwi chete, muchizvinyengera pachenyu.
\v 23 Nekuti kana umwe ari munzwi weshoko uye asiri muiti, iye wakafanana nemunhu unoona chiso chake chechisikigo muchionioni;
\v 24 nekuti unozviona pachake, ndokuenda, ndokukanganwa pakarepo kuti wanga akadini.
\v 25 Asi uyo unotarisisa mumurairo wakaperedzerwa werusununguko ndokurambirirapo, asati ari munzwi unokanganwa asi muiti webasa, uyu ucharopafadzwa pakuita kwake.
\v 26 Kana umwe pakati penyu achiti unotenda, kana asingadzori rurimi rwake, asi achinyengera moyo wake, chitendero chemunhu uyu hachina maturo.
\v 27 Chitendero chakachena, chisina kusvibiswa pamberi paMwari naBaba ndechichi, kufambira nherera nechirikadzi pakutambudzika kwavo, kuti azvichengete asina gwapa kubva kunyika.

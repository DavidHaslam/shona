\c 1
\s Kwaziso
\p
\v 1 Jakobho, muranda waMwari nowaShe Jesu Kristu, kumarudzi gumi namaviri akapararira: Hekanhi!
\s Kutambudzika nemiidzo
\p
\v 2 Hama dzangu, zvitorei zvose \add so\add*mufaro kana muchiwira mumiidzo yakasiyana siyana;
\v 3 muchiziva kuti kuidzwa kokutenda kwenyu kunobereka kutsungirira.
\v 4 Asi kutsungirira ngakuve nebasa rakapedzeredzwa, kuti muve vakaperera nokukwana musingashaiwi chinhu.
\v 5 Zvino kana mumwe wenyu achishaiwa uchenjeri ngaakumbire kuna Mwari, unopavhurira vose asingagunun'uni; uchapiwa hake.
\v 6 Asi ngaakumbire mukutenda, asingakahadziki chinhu; nekuti munhu unokahadzika wakaita sefungu regungwa rinosundwa nemhepo richidzungaidzwa.
\v 7 Nekuti munhu uyu ngaarege kufunga kuti uchazogamuchira chinhu kubva kuna Ishe;
\v 8 munhu une moyo miviri, usina kwake panzira dzake dzose.
\v 9 Asi hama yakaderera ngaifare pakukudzwa kwake;
\v 10 nomufumi pakuderedzwa kwake, nekuti seruva reuswa uchapfuura.
\v 11 Nekuti zuva rinobuda pamwe nekupisa kunopfutidza ndokuwomesa uswa; ruva rahwo rinowira pasi, nokunaka kwechimiro chahwo kwakaparara; saizvozvowo mufumi uchabvuruvara panzira dzake.
\v 12 Wakaropafadzwa munhu uyo unotsungirira \add pa\add*miidzo; nekuti kana anzverwa, uchagamuchira korona yeupenyu Ishe yaakavimbisa avo vanomuda.
\v 13 Kana munhu achiidzwa ngaarege kuti: Ndinoidzwa naMwari; nekuti Mwari haangaidzi nezvakaipa, naiye amene haangaidzi munhu.
\v 14 Asi munhu mumwe nomumwe unoidzwa kana achikwehwa nokuchiva kwake achinyengerwa.
\v 15 Zvino kuchiva kana kwakurirwa kunozvara chivi; nechivi kana chaperera, chinobereka rufu.
\v 16 Musanyengerwa, hama dzangu dzinodikamwa.
\v 17 chipo chose chakanaka nechipo chose chakaperera chinobva kumusoro, chichiburuka kubva kuna Baba vezviedza, uyo usina kupinduka kana mumvuri wokushanduka.
\v 18 Nekuda kokuda kwake wakatibereka neshoko rechokwadi, kuti isu tiite sechibereko chekutanga chezvisikwa zvake.
\s Ivai vaiti veshoko
\p
\v 19 Naizvozvo, hama dzangu dzinodiwa, munhu mumwe nomumwe ngaave unokurumidza kunzwa, unononoka kutaura, unononoka kutsamwa;
\v 20 Nekuti kutsamwa komunhu hakuiti kururama kwaMwari.
\v 21 Saka bvisai zvinyangadzo zvose neunhubu hwakawandisisa, mugamuchire nomoyo munyoro shoko rakabatanidzwa \add pamuri\add*, rinogona kuponesa mweya yenyu.
\v 22 Asi ivai vaiti veshoko, uye kwete vanzwi voga, muchizvinyengera.
\v 23 Nekuti ani nani ari munzwi weshoko, asiri muiti waro wakafanana nomunhu unoona chiso chake chaakaberekwa nacho muchionioni.
\v 24 Nekuti unozviona, ndokuenda, ndokukangamwa pakarepo kuti wakadini iye.
\v 25 Asi uyo unocherekedza murairo wakaperera wokusunungurwa, akaramba achidaro asati ari munzwi unokangamwa, asi muiti webasa, munhu uyu ucharopafadzwa pakuita kwake.
\v 26 Kana munhu pakati penyu achiti ndinotenda, asingadzori rurimi rwake, asi achinyengera moyo wake, kutenda kwaiyeyu munhu hakuna maturo.
\v 27 Kutenda kwakarurama, kusina kusvibiswa pamberi paMwari naBaba ndikoku, kufambira nherera nechirikadzi pakutambudzika kwavo, kuti azvichengete asina gwapa kubva kunyika.

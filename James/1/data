\c 1
\s Kwaziso
\p
\v 1 Jakobho, muranda waMwari newaIshe Jesu Kristu, kumarudzi gumi nemaviri akapararira: Kwaziwai!
\s Kutambudzika nemiidzo
\p
\v 2 Hama dzangu, zvitorei zvose \add se\add*mufaro kana muchiwira mumiidzo yakasiyana siyana;
\v 3 muchiziva kuti kuidzwa kwerutendo rwenyu kunobereka kutsungirira.
\v 4 Asi kutsungirira ngakuve nebasa rakapedzeredzwa, kuti muve vakaperedzera nekukwana musingashaiwi chinhu.
\v 5 Uye kana umwe wenyu achishaiwa uchenjeri ngaakumbire kuna Mwari, unopavhurira vose asingagunun'uni; uchapiwa hake.
\v 6 Asi ngaakumbire murutendo, asingakahadziki chinhu; nekuti munhu unokahadzika wakaita sefungu regungwa rinosundwa nemhepo richidzungaidzwa.
\v 7 Nekuti munhu uyu ngaarege kufunga kuti uchazogamuchira chinhu kubva kuna Ishe;
\v 8 munhu une moyo miviri, usina kwake panzira dzake dzose.
\v 9 Asi hama yakaderera ngaifare pakukudzwa kwake;
\v 10 nemufumi pakuderedzwa kwake, nekuti seruva reuswa uchapfuura.
\v 11 Nekuti zuva rinobuda pamwe nekupisa kunopfutidza ndokuwomesa uswa; ruva rahwo rinowira pasi, nokunaka kwechimiro chahwo kwakaparara; saizvozvowo mufumi uchabvuruvara panzira dzake.
\v 12 Wakaropafadzwa munhu unotsungirira \add pa\add*miidzo; nekuti kana anzverwa, uchagamuchira korona yeupenyu Ishe yaakavimbisa avo vanomuda.
\v 13 Kusava nemunhu unoti achiidzwa ati: Ndinoidzwa naMwari; nekuti Mwari haangaidzi nezvakaipa, naiye amene haangaidzi munhu.
\v 14 Asi munhu umwe neumwe unoidzwa kana achikwehwa nekukwezwa nekuchiva kwake.
\v 15 Zvino kuchiva kana kwakurirwa kunozvara chivi; nechivi kana chaperedzerwa, chinobereka rufu.
\v 16 Musanyengerwa, hama dzangu dzinodikamwa.
\v 17 chipo chose chakanaka nechipo chose chakaperedzerwa chinobva kumusoro, chichiburuka kubva kuna Baba vezviedza, uyo usina kupinduka kana mumvuri wekushanduka.
\v 18 Nekuda kwekuda kwake wakatibereka neshoko rechokwadi, kuti isu tiite sechibereko chekutanga chezvisikwa zvake.
\s Ivai vaiti veshoko
\p
\v 19 Naizvozvo, hama dzangu dzinodiwa, munhu umwe neumwe ngaave unokurumidza kunzwa, unononoka kutaura, unononoka kutsamwa;
\v 20 Nekuti kutsamwa kwemunhu hakuiti kururama kwaMwari.
\v 21 Saka bvisai zvinyangadzo zvose nekuwanda kweunhubu, mugamuchire nemoyo munyoro shoko rakabatanidzwa \add pamuri\add*, rinogona kuponesa mweya yenyu.
\v 22 Asi ivai vaiti veshoko, uye kwete vanzwi voga, muchizvinyengera.
\v 23 Nekuti kana ani nani ari munzwi weshoko, asiri muiti waro wakafanana nomunhu unoona chiso chake chechisikigo muchionioni.
\v 24 Nekuti unozviona, ndokuenda, ndokukangamwa pakarepo kuti wanga akadini.
\v 25 Asi uyo unocherekedza murairo wakaperedzerwa wekusunungurwa, akaramba achidaro asati ari munzwi unokangamwa, asi muiti webasa, munhu uyu ucharopafadzwa pakuita kwake.
\v 26 Kana munhu pakati penyu achiti unotenda, asingadzori rurimi rwake, asi achinyengera moyo wake, rutendo rwemunhu uyu harwuna maturo.
\v 27 Rutendo rwakarurama, rwusina kusvibiswa pamberi paMwari naBaba ndirworwu, kufambira nherera nechirikadzi pakutambudzika kwavo, kuti azvichengete asina gwapa kubva kunyika.

\c 4
\s Musafarira zvenyika
\p
\v 1 Dzinobvepi hondo nekurwa pakati penyu? Hazvibvi apa here, pakuchiva kwenyu kunorwa pamitezo yenyu?
\v 2 Munoshuva, asi hamuna \add chinhu\add*; munouraya uye munoshumba, asi hamugoni kuwana \add chinhu;\add* munorwa muchiita hondo, asi hamuna \add chinhu,\add* nekuti hamukumbiri.
\v 3 Munokumbira, asi hamugamuchiri, nekuti munokumbira zvakaipa, kuti muparadze pakuchiva kwenyu.
\v 4 Imwi mhombwe nemhombwekadzi, hamuzivi here kuti ushamwari hwenyika ruvengo kuna Mwari? Naizvozvo umwe neumwe unoda kuva shamwari yenyika, unova muvengi waMwari.
\v 5 Kana munofunga kuti rugwaro runotaura pasina maturo here \add kuti\add*: Mweya wakagara mukati medu unochivira godo?
\v 6 Asi unopa nyasha huru; saka unoti: Mwari unopikisa vanozvikudza, asi unopa nyasha vanozvininipisa.
\v 7 Naizvozvo muzviise pasi kuna Mwari; pikisai dhiabhorosi, zvino uchakutizai.
\v 8 Swederai kuna Mwari, na\add iye\add* achaswedera kwamuri; shambai maoko, vatadzi, uye munatse moyo, imwi vemoyo miviri.
\v 9 Tambudzikai uye chemai uye rirai; kuseka kwenyu ngakushandurwe kuve kuchema, nemufaro uve kusuruvara.
\v 10 Zvininipisei pamberi paIshe, uye uchakusimudzai.
\s Musatongana nekutonga vamwe
\p
\v 11 Musareverana zvakaipa, hama. Unorevera hama zvakaipa uye kutonga hama yake, unorevera murairo zvakaipa, nekutonga murairo; zvino kana uchitonga murairo, hausi muiti wemurairo, asi mutongi.
\v 12 Umwe chete ndiye mutemi wemurairo, unogona kuponesa nekuparadza; iwe ndiwe ani unotonga umwe?
\s Zvamangwana hazvizikanwi
\p
\v 13 Uyai ikozvino imwi munoti: Nhasi kana mangwana tichaenda kuguta rekuti, tigogarako gore rimwe, tigotengeserana, tigowana mubairo;
\v 14 imwi musingazivi zvamangwana. Nekuti upenyu hwenyu chii? Nekuti imhute inoonekwa nguva duku, ipapo ndokunyangarika.
\v 15 Pakuti muti: Kana Ishe achida, tichararamawo, tigoita ichi kana icho.
\v 16 Asi ikozvino munozvirumbidza pakuzvikudza kwenyu; kuzvirumbidza kose kwakadai kwakaipa.
\v 17 Naizvozvo unoziva kuita zvakanaka asinga\add zvi\add*iti, chivi kwaari.

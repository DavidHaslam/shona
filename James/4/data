\c 4
\s Musafarira zvenyika
\p
\v 1 Dzinobvepiko hondo nekurwa pakati penyu? Hazvibvi pakuchiva kwenyu kunorwa pamitezo yenyu here?
\v 2 Munoshuva, asi hamuna chinhu; munouraya muchishumba, asi hamungawani \add chinhu,\add* munorwa muchiita hondo; zvakadaro hamuna \add chinhu\add* nekuti hamukumbiri.
\v 3 Munokumbira musingagamuchiri, nekuti munokumbira zvakaipa, kuti mu\add zvi\add*paradze pakuchiva kwenyu.
\v 4 Imwi mhombwe nezvifeve, hamuzivi here kuti ushamwari hwenyika hwunovengana naMwari? Naizvozvo mumwe nomumwe unoda kuva shamwari yenyika, unoitwa muvengi waMwari.
\v 5 Munofunga kuti rugwaro runotaura pasina here \add ruchiti\add*: Mweya, wakagara mukati medu unoshuva negodo?
\v 6 Asi unopa nyasha huru, saka unoti: Mwari unopikisa vanozvikudza, asi unopa nyasha vanozvininipisa.
\v 7 Naizvozvo muzviise pasi paMwari, pikisai dhiabhorosi agokutizai.
\v 8 Swederai kuna Mwari, iye agoswedera kwamuri; shambai maoko, vatadzi; mugonatsa moyo, imwi mune moyo miviri.
\v 9 Suwai, mucheme, murire; kuseka kwenyu ngakushandurwe kuve kuchema, nemufaro uve shungu.
\v 10 Zvininipisei pamberi paShe, agokukwiridzirai.
\s Musatongana nokutonga vamwe
\p
\v 11 Musareverana zvakaipa, hama. Unorevera hama yake zvakaipa kana kutonga hama \add yake\add* unorevera murairo zvakaipa nokutonga murairo; zvino kana uchitonga murairo, hauzi muiti womurairo, asi mutongi.
\v 12 Mumwe chete ndiye mutemi womurairo, iye unogona kuponesa nokuparadza; iwe ndiwe aniko unotonga umwe?
\s Zvamangwana hazvizikamwi
\p
\v 13 Nhai imwi munoti: Nhasi kana mangwana tichaenda kuguta rokuti, tigogarako gore, tichitengeserana, tiwane mubairo;
\v 14 imwi musingazivi zvamangwana. Nekuti upenyu hwenyu chinyi? Nekuti hwunongova mhute, inoonekwa nguva duku, ndokunyangarika.
\v 15 Pakudai muchiti: Kana Ishe achida, tichararama tiite zvokuti nezvokuti.
\v 16 Asi zvino munozvirumbidza pakuzvikudza kwenyu; kuzvirumbidza kose kwakadai kwakaipa.
\v 17 Naizvozvo uyo unoziva kuita zvakanaka akasa\add zvi\add*ita chivi kwaari.

\c 4
\s Musafarira zvenyika
\p
\v 1 Dzinobvepi hondo nekurwa pakati penyu? Hazvibvi pakuchiva kwenyu kunorwa pamitezo yenyu here?
\v 2 Munoshuva, asi hamuna chinhu; munouraya muchishumba, asi hamungawani \add chinhu,\add* munorwa muchiita hondo; zvakadaro hamuna \add chinhu\add* nekuti hamukumbiri.
\v 3 Munokumbira asi hamugamuchiri, nekuti munokumbira zvakaipa, kuti mu\add zvi\add*paradze pakuchiva kwenyu.
\v 4 Imwi mhombwe nezvifeve, hamuzivi here kuti ushamwari hwenyika hwunovengana naMwari? Naizvozvo umwe neumwe unoda kuva shamwari yenyika, unoitwa muvengi waMwari.
\v 5 Munofunga kuti rugwaro runotaura pasina maturo here \add ruchiti\add*: Mweya, wakagara mukati medu unochiva negodo?
\v 6 Asi unopa nyasha huru; saka unoti: Mwari unopikisa vanozvikudza, asi unopa nyasha vanozvininipisa.
\v 7 Naizvozvo muzviise pasi paMwari, pikisai dhiabhorosi agokutizai.
\v 8 Swederai kuna Mwari, iye agoswedera kwamuri; shambai maoko, vatadzi, mugonatsa moyo, imwi mune moyo miviri.
\v 9 Suwai, mucheme, murire; kuseka kwenyu ngakushandurwe kuve kuchema, nemufaro uve kufundumwara.
\v 10 Zvininipisei pamberi paIshe, agokukwiridzirai.
\s Musatongana nokutonga vamwe
\p
\v 11 Musareverana zvakaipa, hama. Unorevera hama yake zvakaipa uye kutonga hama \add yake\add* unorevera murairo zvakaipa nekutonga murairo; zvino kana uchitonga murairo, hausi muiti wemurairo, asi mutongi.
\v 12 Mumwe chete ndiye mutemi wemurairo, iye unogona kuponesa nekuparadza; iwe ndiwe ani unotonga umwe?
\s Zvamangwana hazvizikamwi
\p
\v 13 Chinzwai imwi munoti: Nhasi kana mangwana tichaenda kuguta rekuti, tigogarako gore, tichitengeserana, tiwane mubairo;
\v 14 imwi musingazivi zvamangwana. Nekuti upenyu hwenyu chii? Nekuti hwunongova mhute, inoonekwa nguva duku, ndokunyangarika;
\v 15 pakudai muchiti: Kana Ishe achida, tichararama tigoita zvekuti nezvekuti.
\v 16 Asi zvino munozvirumbidza pakuzvikudza kwenyu; kuzvirumbidza kose kwakadai kwakaipa.
\v 17 Naizvozvo uyo unoziva kuita zvakanaka akasa\add zvi\add*ita chivi kwaari.

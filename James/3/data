\c 3
\s Rurimi runofanira kudzorwa
\p
\v 1 Hama dzangu, musava vadzidzisi vazhinji, zvamunoziva kuti tichatongwa nokupfuvurisa.
\v 2 Nokuti tinogumburwa tose pazvinhu zvizhinji. Kana munhu asingagumburwi pakutaura, iye munhu wakakwana, unogona kudzora muviri wosevo.
\v 3 Zvino kana tichiisa matare amabhiza mumiromo yawo, kuti atiteerere, tinodzoravo muviri wawo wose.
\v 4 Tarirai magwa makuru, kunyange ari makuru akadai, achidzingwa nemhepo dzinesimba guru, anodzorwa nechidzoreso chiduku duku kose-kose nokuda komoyo womufambisi wawo.
\v 5 Saizvozvovo rurimi mutezo muduku, runozvirumbidza zvikuru. Tarirai, moto muduku unotungidza huni zhinji sei!
\v 6 Rurimi moto, rwakaita senyika izere nezvisakarurama; ndizvo zvakaita rurimi pakati pemitezo yedu, runosvibisa muviri wose, runotungidza nzira yose yovupenyu, runotungidzwa irwo neGehena.
\v 7 Nokuti marudzi ose emhuka, neshiri, nezvinokambaira, nezviri mugungwa angapingudzwa, vuye akambopingudzwa navanhu;
\v 8 asi hakunomunhu ungapingudza rurimi; ndicho chinhu chakaipa chinoshanduka-shanduka, chizere nomuti unovuraya.
\v 9 Narwo tinorumbidza Ishe Baba; narwo tinotuka vanhu, vakaitwa nomufananidzo waMwari;
\v 10 mumuromo mumwe munobva kurumbidza nokutuka. Hama dzangu, hatifaniri kudaro.
\v 11 Tsime rinobudisa pachitubu chimwe mvura inonaka neinovava here?
\v 12 Hama dzangu, muvonde ungabereka maorivhi, kana muzambiringa mavonde here? Kunyange nemvura inovava haingabudisi inonaka.
\s Kuchenjera kunobva kumusoro
\p
\v 13 Ndiani pakati penyu wakachenjera, wakangwara? Ngaaratidze nomufambire wake wakanaka mabasa ake novunyoro bwovuchenjeri.
\v 14 Asi kana munegodo rinovava norukave mumoyo menyu, musazvirumbidza nokurevera zvokwadi nhema.
\v 15 Kuchenjera uku hakuburuki kuchibva kumusoro, asi ndokwenyika, kwatakamuka nako, komweya wakaipa.
\v 16 Nokuti panegodo norukave, ndipo panenyonganiso namabasa ose akaipa.
\v 17 Asi kuchenjera, kunobva kumusoro, zvikuru kwakachena, vuye kunorugare, kunyoro, kunoteerera, kuzere nengoni nezvibereko zvakanaka, kusingatsauri kusinganyengeri.
\v 18 Chibereko chokururama chinodzwarwa parugare navanoita rugare.

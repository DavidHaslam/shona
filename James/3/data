\c 3
\s Rurimi runofanira kudzorwa
\p
\v 1 Musava vadzidzisi vazhinji, hama dzangu, zvamunoziva kuti tichagamuchira kutongwa kwakakura kupfuvurisa.
\v 2 Nekuti tinokanganisa tose pazvinhu zvizhinji. Kana munhu asingakanganisi pashoko, ndiye munhu wakaperera, unogonawo kudzora muviri wosewo.
\v 3 Tarira, tinoisa matomu mumiromo yemabhiza kuti atiteerere, tichitenderedza muviri wawo wose.
\v 4 Tariraiwo zvikepe, kunyange zviri zvikuru zvakadai zvichitinhwa nemhepo dzinotyisa, zvinodzorwa nechidzoreso chiduku duku kose-kose nekuda komoyo womufambisi wazvo.
\v 5 Kunyange rurimi mutezo muduku wakadaro, runozvirumbidza zvikuru. Tarirai moto muduku unotungidza huni zhinji sei!
\v 6 Nerurimi moto, nyika izere nekudarika; ndizvo zvakaita rurimi pakati pemitezo yedu, kuti runosvibisa muviri wose, nokutungidza nzira yose yeupenyu, uye rwunotungidzwa negehena.
\v 7 Nekuti marudzi ose emhuka, neeshiri, neezvose zvinokambaira, neezvinhu zviri mugungwa angapingudzwa, uye akambopingudzwa nechimiro chavanhu;
\v 8 asi hakuna munhu ungapingudza rurimi; ndicho chinhu chakaipa chinoshanduka-shanduka, chizere nechepfu inouraya.
\v 9 Narwo tinorumbidza Mwari ivo Baba, narwo tinotuka vanhu, ivo vakaitwa nomufananidzo waMwari;
\v 10 mumuromo mumwewo munobva kurumbidza nokutuka. Hama dzangu, ngazviitike saizvozvo.
\v 11 Tsime rinobudisa pachitubu chimwe \add mvura\add* inonaka neinovava here?
\v 12 muvonde hama dzangu ungabereka maorivhi here, kana muzambiringa maonde? Saizvozvo tsime haribudisi mvura inovava neinonaka.
\s Kuchenjera kunobva kumusoro
\p
\v 13 Ndiani wakachenjera nowakangwara pakati penyu? Ngaaratidze nomufambiro wakanaka mabasa ake nounyoro hweuchenjeri.
\v 14 Asi kana mune godo rinovava norukave mumoyo menyu, musazvirumbidza nokurevera chokwadi nhema.
\v 15 Kuchenjera uku hakuburuki kuchibva kumusoro, asi \add ndo\add*kwenyika, kwechisikirwo, kwedhimoni.
\v 16 Nekuti pane godo norukave, ndipo pane nyongano nebasa rose rakaipa.
\v 17 Asi uchenjeri hwunobva kumusoro pakutanga hwakachena, kozouya kuva nerugare, kunyorova, kuteerera, kuzara nengoni nezvibereko zvakanaka, hwusina kutsaura, hwusina kunyengera.
\v 18 Uye chibereko chekururama chinodzwarwa murugare naivo vanoita rugare.

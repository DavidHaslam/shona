\c 2
\s Regai kusarura vanhu
\p
\v 1 Hama dzangu, kwete nerusarura muve nerutendo rwaIshe wedu Jesu Kristu wekubwinya.
\v 2 Nekuti kana muungano yenyu mukapinda murume ane mhete yendarama nenguvo inopenya, mukapindawo murombo ane nguwo yakasviba,
\v 3 imwi ndokutarira uyo wakapfeka nguwo inopenya; ndokuti kwaari: Iwe gara pano zvakanaka, ndokuti kumurombo: Iwe mira ipapo; kana: Gara pano pasi pechitsiko chetsoka dzangu;
\v 4 hamunawo kusarura mukati menyu pachenyu mukavawo vatongi vendangariro dzakaipa here?
\v 5 Inzwai, hama dzangu dzinodikanwa. Mwari haana here kusarudza varombo venyika ino, vakafuma parutendo, nevadyi venhaka yeushe hwaakavimbisa kune vanomuda?
\v 6 Asi imwi makazvidza murombo. Vafumi havakutsikiririi here, uye ndivo vanokukweverai kumatare?
\v 7 Ivo havanyombi zita rakanaka rakadanwa pamuri here?
\v 8 Kana zvirokwazvo muchizadzisa murairo weushe, zvinoenderana nerugwaro \add runoti\add*: Ida wekwako sezvaunozvi\add da\add* \add iwe\add*, munoita zvakanaka;
\v 9 asi kana mune rusarura, munoita chivi, munopwiswa nemurairo sevadariki.
\v 10 Nekuti ani nani unochengeta murairo wose, asi akagumburwa pane umwe, unova nemhosva kune yose.
\v 11 Nekuti iye wakati: Usaita upombwe; wakatiwo: Usauraya; zvino kana usingaiti upombwe, asi uchiuraya, wava mudariki wemurairo.
\v 12 Taurai saizvozvo uye itai saizvozvo, sevachazotongwa nemurairo werusununguko.
\v 13 Nekuti kutonga kusina tsitsi ndekwe usina kuita tsitsi; uye tsitsi dzinozvirumbidza pakukutonga.
\s Rutendo rwusina mabasa rwakafa
\p
\v 14 Zvinobatsirei, hama dzangu, kana munhu achiti ane rutendo, asi asina mabasa? Rutendo urwu rwunogona kumuponesa here?
\v 15 Zvino kana hamarume kana hamakadzi yakashama uye achishaiwa kudya kwezuva rimwe nerimwe,
\v 16 umwe wenyu ndokuti kwavari: Ibvai murugare, mudziyirwe uye mugute; asi musingavapi zvinhu zvinodikanwa nemuviri, izvo zvinobatsirei?
\v 17 Saizvozvowo rutendo, kana rwusina mabasa, rwakafa pacharwo.
\v 18 Asi umwe uchati: Iwe une rutendo, neni ndine mabasa; ndiratidze rutendo rwako kunze kwemabasa, neni pamabasa angu ndichakuratidza rutendo rwangu.
\v 19 Iwe unotenda kuti kuna Mwari umwe; unoita zvakanaka; nemadhimoni anotenda uye anodedera.
\v 20 Asi unoda kuziva here, haiwa dununu, kuti rutendo rwusina mabasa rwakafa?
\v 21 Abhurahamu baba vedu havana kunzi vakarurama kubva pamabasa here, vabaira mwanakomana wavo Isaka pamusoro pearitari?
\v 22 Unoona kuti rutendo rwakabata pamwe nemabasa ake, uye kubva pamabasa rutendo rwakaperedzerwa here?
\v 23 Nerugwaro rukazadzisika rwunoti: NaAbhurahamu wakatenda kuna Mwari, zvikaverengerwawo kwaari kuti ndiko kururama, akanziwo shamwari yaMwari.
\v 24 Naizvozvo munoona kuti munhu unonzi wakarurama kubva pamabasa, uye kwete kubva parutendo chete.
\v 25 Saizvozvowo naRakabhi chifeve haana kunzi wakarurama kubva pamabasa here, agamuchira vatumwa, nekuvabudisa neimwe nzira?
\v 26 Nekuti semuviri pasina mweya wakafa, saizvozvowo rutendo rwusina mabasa rwakafa.

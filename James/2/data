\c 2
\s Regai kutsaura vanhu
\p
\v 1 Hama dzangu, kwete nerusarura muve nerutendo rwaIshe wedu Jesu Kristu wekubwinya.
\v 2 Nekuti kana muungano yenyu mukapinda murume ane mhete yendarama nenguvo yakajeka, mukapindawo murombo ane nguvo yakasviba,
\v 3 \add imwi\add* ndokutarira uyo wakapfeka nguvo inobwinya, ndokuti kwaari: Gara pano zvakanaka, ndokuti kumurombo: Iwe mira ipapo, kana: Gara pano pasi pechitsiko chetsoka dzangu;
\v 4 hamunawo kusarura mukati menyu pachenyu mukavawo vatongi vendangariro dzakaipa here?
\v 5 Inzwai, hama dzangu dzinodikanwa. Mwari haana kusarudza varombo venyika ino, vakafuma parutendo here, nevadyi venhaka yeushe hwaakavimbisa kune vanomuda?
\v 6 Asi imwi makazvidza murombo. Vafumi havakutsikiririyi here, vachikukweveraiwo kuzvigaro zvekutonga?
\v 7 Ivo havanyombi zita rakanaka ramunodaidzwa naro here?
\v 8 Kana muchiri kuzadzisa murairo weushe, zvinoenderana nerugwaro \add runoti\add*: Ida wekwako sezvaunozvi\add da\add* \add iwe\add*, munoita zvakanaka;
\v 9 asi kana mune rusarura, munoita chivi, munopwiswa nemurairo sevadariki.
\v 10 Nekuti ani nani unochengeta murairo wose, asi akagumburwa pane umwe, unova nemhosva kune yose.
\v 11 Nekuti iye wakati: Usaita upombwe, wakatiwo: Usauraya. Zvino kana usingaiti upobwe, asi uchiuraya, wava mudariki wemurairo.
\v 12 Taurai saizvozvo, uye itai seizvozvo sevanozotongwa nemurairo werusununguko.
\v 13 Nekuti kutonga kusina tsitsi ndekweuyo usina kuitira \add vamwe\add* tsitsi; uye tsitsi dzinozvirumbidza dzichikunda kutonga.
\s Rutendo rwusina mabasa rwakafa
\p
\v 14 Zvinobatsirei, hama dzangu, kana munhu achiti ane rutendo asi asina mabasa? Rutendo urwu rwungamuponesa here?
\v 15 Kana mukoma kana hanzvadzi yakashama, uye achishaiwa kudya kwezuva rimwe nerimwe,
\v 16 umwe wenyu akati kwavari: Endai murugare, mudziyirwe, mugute, musingavapi zvinhu izvo zvinodikanwa nemuviri, zvinogobatsirei?
\v 17 Saizvozvowo rutendo kana rwusina mabasa, rwakafa pacharwo.
\v 18 Asi umwe uchati: Iwe une rutendo, neni ndine mabasa: Ndiratidze rutendo rwako rwusina mabasa, neni ndigokuratidza rutendo rwangu nemabasa angu.
\v 19 Iwe unotenda kuti kuna Mwari mumwe; unoita zvakanaka; madhimoni anotendawo \add izvozvo\add* achidedera.
\v 20 Asi unoda kuziva here iwe munhu dununu, kuti rutendo rwusina mabasa rwakafa?
\v 21 Abhurahamu baba vedu haana kunzi wakarurama nemabasa here abaira mwanakomana wake Isaka pamusoro pearitari?
\v 22 Unoona kuti rutendo rwakabata pamwe nemabasa ake, uye nemabsa rutendo rwakaperedzerwa;
\v 23 nerugwaro rukazadzisika rwunoti: Abhurahamu wakatenda Mwari, zvikaverengerwa kwaari kuti ndiko kururama; akanzi shamwari yaMwari.
\v 24 Naizvozvo munoona kuti munhu unonzi wakarurama nemabasa, uye kwete nerutendo chete.
\v 25 Saizvozvowo Rakabhi chifeve, haana kunzi wakarurama nemabasa here agamuchira nhume, nekudziendesa neimwe nzira?
\v 26 Nekuti semuviri usina mweya wakafa, saizvozvo rutendo rwusina mabasa rwakafawo.

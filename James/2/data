\c 2
\s Regai kutsaura vanhu
\p
\v 1 Hama dzangu, musabatisisa zvimiro zvinoonekwa zvevanhu pakutenda kwenyu kuna Ishe wedu Jesu Kristu wokubwinya.
\v 2 Nokuti kana musinagoge renyu mukapinda munhu une mhete yendarama, akapfeka nguvo dzakanaka, mukapindawo murombo wakapfeka nguvo dzakasviba;
\v 3 mukatarira uyo wakapfeka nguvo dzinobwinya, mukati kwaari: Gara pano zvakanaka; mukati kumurombo: Iwe mira ipapo, kana: Gara pano pasi pachitsiko chetsoka dzangu;
\v 4 ko hamuna kutsaura mukati menyu mukava vatongi vendangariro dzakaipa here?
\v 5 Inzwai, hama dzangu dzinodikamwa. Ko Mwari haana kusarudza varombo venyika vakafuma pakutenda here, navadyi venhaka youshe hwaakavimbisa kuna ivo vanomuda?
\v 6 Asi imwi makazvidza murombo. Ko vafumi havakutsikiririyi vachikukwirirai kuzvigaro zvokutonga here?
\v 7 Ko havamhuri zita rakanaka ramunodaidzwa naro here?
\v 8 Kana muchizadzisa murairo woushe, sezvinoreva rugwaro \add ruchiti\add*: Ida wokwako se\add zvaunozvida\add* iwe, munoita zvakanaka.
\v 9 Asi kana muchitenda zvinoonekwa zvomunhu, munoita chivi, munopwiswa nomurairo savadariki.
\v 10 Nokuti ani nani unochengeta murairo wose, akagumburwa kune umwe chete, wava nemhosva kune yose.
\v 11 Nokuti iye wakati: usaita upombwe, wakatiwo: Usauraya. Zvino kana usingaiti upobwe, asi uchiuraya, wava mudariki womurairo.
\v 12 Taurai saizvozvo, uye itai saizvozvo savanozotongwa nomurairo werusununguko.
\v 13 Nokuti kutonga kusina ngoni ndokweuyo usina kuitira \add vamwe\add* ngoni; uye ngoni dzinozvirumbidza dzichikunda kutonga.
\s Kutenda kusina mabasa kwakafa
\p
\v 14 Zvinobatsirei hama dzangu, kana munhu achiti ane kutenda asi asina mabasa? Ko kutenda \add uku\add* kungamuponesa here?
\v 15 Kana hamarume kana hamakadzi yakashama, uye achishaiwa zvokudya zvezuva rimwe nerimwe,
\v 16 mumwe wenyu akati kwavari: Endai murugare, mudziyirwe, mugute, musingavapi zvinhu izvo zvinodikamwa nomuviri, zvinogobatsireiko?
\v 17 Saizvozvowo kutenda kana kusina mabasa kwakafa pachako.
\v 18 Asi mumwe uchati: Iwe une kutenda, neni ndine mabasa; ndiratidze kutenda kwako kusina mabasa, neni ndigokuratidza kutenda kwangu namabasa angu.
\v 19 Iwe unotenda kuti kuna Mwari mumwe; unoita zvakanaka; mweya yakaipa inotendawo \add izvozvo\add* ichidedera.
\v 20 Asi unoda kuziva here iwe munhu dununu, kuti kutenda kusina mabasa kwakafa?
\v 21 Ko Abhurahamu baba vedu haana kunzi wakarurama namabasa here abayira mwanakomana wake Isaka paaritari?
\v 22 Unoona kuti kutenda kwakabata pamwe namabasa ake, uye namabsa kutenda kwake kwakaperedzerwa;
\v 23 norugwaro rukazadzisika rwunoti: Abhurahamu wakatenda Mwari, zvikaverengerwa kwaari kuti ndiko kururama; akanzi shamwari yaMwari.
\v 24 Naizvozvo munoona kuti munhu unonzi wakarurama namabasa, uye kwete nokutenda chete.
\v 25 Saizvozvowo Rakabhi chifeve, haana kunzi wakarurama namabasa here paakachingamidza nhume, nokudziendesa neimwe nzira?
\v 26 Nokuti somuviri usina mweya wakafa, saizvozvo kutenda kusina mabasa kwakafawo.

\c 1
\s Vupenyu bwuri munaJesu Kristu
\p
\v 1 Izvo zvakanga zviripo kubva pakutanga, zvatakanzwa, zvatakavona nemeso edu, zvatakatarira, nezvatakabata namavoko edu, zveShoko rovupenyu
\v 2 (vupenyu bwakaratidzwa, tikabwuvona, tinopupura nokukuparidzirai vupenyu bwusingaperi, bwakanga bwuri kunaBaba, bwukaratidzwa kwatiri);
\v 3 Izvo zvatakavona, nezvatakanzwa, ndizvo zvatinokuparidziraivo, kuti nemivo muyanane nesu; kuyanana kwedu tinako naBaba, noMwanakomana wake Jesu Kristu.
\v 4 Zvinhu izvi tinokunyorerai, kuti mufaro wenyu uzadziswe.
\s Fambai muchiedza, murevurure zvivi zvenyu
\p
\v 5 Heyi mharidzo yatakanzwa kwaari, yatinokuparidzirai vo, kuti Mwari chiedza, hamunerima maari.
\v 6 Kana tichiti, tinoyanana naye, tichifamba murima tinoreva nhema, hatiiti zvokwadi;
\v 7 asi kana tichifamba muchiedza, saiye ari pachiedza, tinoyanana isu; neropa raJesu Kristu, Mwanakomana wake, rinotinatsa pazvivi zvose.
\v 8 Kana tichiti, hatinezvivi, tinozvinyengera, zvokwadi haizi matiri.
\v 9 Kana tichizvirevurura zvivi zvedu, iye wakatendeka wakarurama, nokudaro kuti unotikanganwira zvivi zvedu, nokutinatsa pakusarurama kose.
\v 10 Kana tichiti, hatina kutadza, tinomuita murevi wenhema, neshoko rake harizi matiri.

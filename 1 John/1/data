\c 1
\s Upenyu hwuri muna Jesu Kristu
\p
\v 1 Izvo zvakanga zviripo kubva pakutanga, izvo zvatakanzwa, izvo zvatakaona nemeso edu, izvo zvatakatarira, uye namaoko edu akazvibata, zveShoko roupenyu,
\v 2 uye upenyu hwakaratidzwa, tika\add hwu\add*ona, tinopupura nokukuparidzirai upenyu hwusingaperi uhwo hwakanga hwuna Baba, hwukaratidzwa kwatiri;
\v 3 Izvo zvatakaona nekunzwa, tinokuparidziraiwo izvozvo, kuti nemwiwo mudyidzane nesu; uye zvirokwazvo kudyidzana kwedu \add tinako\add* naBaba, uye noMwanakomana wake Jesu Kristu.
\v 4 Uye zvinhu izvi tinonyora kwamuri, kuti mufaro wenyu uzadziswe.
\s Fambai muchiedza muchipupura zvivi zvenyu
\p
\v 5 Iri ndiro shoko ratakanzwa kwaari, ratinoparidza kwamuri, kuti Mwari chiedza, uye maari hamuna rima zvachose.
\v 6 Kana tichiti tine kudyidzana naye asi tichifamba murima, tinoreva nhema, uye hatiiti chokwadi;
\v 7 asi kana tichifamba muchiedza, saiye ari muchiedza, tine kudyidzana umwe neumwe; neropa raJesu Kristu Mwanakomana wake rinotinatsa pachivi chose.
\v 8 Kana tichiti hatina chivi, tinozvinyengera, nechokwadi hachisi matiri.
\v 9 Kana tichibvuma zvivi zvedu, iye wakatendeka uye wakarurama kuti atikangamwire zvivi, nokutinatsa pakusarurama kose.
\v 10 Kana tichiti hatina kutadza, tinomuita murevi wenhema, neshoko rake harisi matiri.

\c 2
\s Kristu Jesu Murevereri
\p
\v 1 Vana vangu vaduku, zvinhu izvi ndinokunyorerai, kuti musatadza. Uye kana umwe achitadza, tine Murevereri kuna Baba, Jesu Kristu wakarurama;
\v 2 uye iye chibairo chekuyananisa chezvivi zvedu; kwete chezvedu chetewo, asiwo chezvenyika yose.
\v 3 uye mune izvi tinoziva kuti tinomuziva, kana tichichengeta mirairo yake.
\v 4 Uyo unoti: Ndinomuziva, asi asingachengeti mirairo yake, murevi wenhema, nemaari chokwadi hachimo;
\v 5 asi ani nani unochengeta shoko rake, zvirokwazvo rudo rwaMwari rwakaperedzerwa maari. naizvozvi tinoziva kuti tiri maari;
\v 6 uyo unoti unogara maari unofanirawo kufamba saizvozvo sezvaakafamba iyewo.
\s Murairo worudo
\p
\v 7 Hama, handinyori murairo mutsva kwamuri, asi murairo mutsaru, wamakange munawo kubva pakutanga; murairo mutsaru ishoko ramakanzwa kubva pakutanga.
\v 8 Ndinopamhazve kukunyorerai murairo mutsva, chiri chinhu chechokwadi maari nemamuri; nekuti rima rinopfuura, zvino chiedza chechokwadi chadovhenekera.
\v 9 Uyo unoti uri muchiedza, achivengawo hama yake, uchiri murima kusvikira zvino.
\v 10 Uyo unoda hama yake unogara muchiedza, uye hapana chigumbuso maari.
\v 11 Asi uyo unovenga hama yake uri murima, uye unofamba murima, haaziviwo kwaanoenda, nekuti rima rakapofumadza meso ake.
\s Musada nyika
\p
\v 12 Ndinonyorera imwi, vana vaduku, nekuti zvivi makazvikanganwirwa nekuda kwezita rake.
\v 13 Ndinonyorera imwi, madzibaba, nekuti makamuziva u\add ripo\add* kubva pakutanga. Ndinonyorera imwi, vaduku, nekuti makakunda wakaipa. Ndinonyorera imwi, vanana, nekuti makaziva Baba.
\v 14 Ndanyorera imwi, madzibaba, nekuti makamuziva iye \add wakange aripo\add* kubva pakutanga. Ndanyora kwamuri, vaduku, nekuti makasimba, uye Shoko raMwari rinogara mamuri uye makakunda wakaipa.
\v 15 Musada nyika, kana zvinhu zviri munyika. Kana umwe achida nyika, rudo rwaBaba harusi maari.
\v 16 Nekuti zvese zviri munyika, kuchiva kwenyama, nekuchiva kwameso, nekuzvikudza kweupenyu, hazvibvi kuna Baba, asi zvinobva panyika.
\v 17 Uye nyika inopfuura, nekuchiva kwayo; asi unoita kuda kwaMwari unogara kusvika rinhi narinhi.
\s Antikristu nokuuya kwaIshe
\p
\v 18 Vana vaduku, inguva yekupedzisira; uye sezvamakanzwa kuti mupikisi waKristu unouya, naikozvino kwava nevapikisi waKristu vazhinji; ndizvo zvinotizivisa kuti yava nguva yekupedzisira.
\v 19 Vakabuda kwatiri, asi vakange vasiri vanobva kwedu, nekuti dai vaibva kwedu, vangadai vaigara nesu; asi \add vakabuda\add* kuti varatidzwe kuti vose havasi vanobva kwedu.
\v 20 Asi imwi mune kuzodzwa kunobva kune Mutsvene, uye munoziva zvinhu zvose.
\v 21 Handina kukunyorerai nekuti hamuzivi chokwadi, asi nekuti munochiziva, uye nekuti hakutongorina nhema dzingabva pachokwadi.
\v 22 Ndiani murevi wenhema, kunze kwaiye unoramba kuti Jesu ndiKristu? Iye mupikisi waKristu, unoramba Baba neMwanakomana.
\v 23 Ani nani unoramba Mwanakomana ndiye usina Baba, \add asi\add* unobvuma Mwanakomana una Babawo.
\v 24 Zvino imwi zvamakanzwa kubva pakutanga ngazvigare mamuri, kana zvamakanzwa kubbva pakutanga zvichigara mamuri, imwiwo muchagara muMwanakomana nemuna Baba.
\v 25 Uye ichi ndicho chivimbiso chaakativimbisa iye, upenyu hwusingaperi.
\v 26 Zvinhu izvi ndakakunyorerai pamusoro pavanokutsausai.
\v 27 Asi imwi kuzodzwa kwamakagamuchira kwaari kunogara mamuri, uye hamutsvaki kuti mudzidziswe nomunhu; asi kuzodzwa ikoku sezvakunokudzidzisai pamusoro pezvinhu zvose, uye kuri chokwadi, dzisati dziri nhema, uye kunyange sezvakwakakudzidzisai, muchagara maari.
\v 28 Uye ikozvino, vana vaduku, garai maari, kuti kana achizoonekwa, tive nechivimbo, tiregewo kunyara pamberi pake pakuuya kwake.
\v 29 Kana muchiziva kuti wakarurama, zivai kuti umwe neumwe unoita zvakarurama wakaberekwa naye.

\c 2
\s Kristu Jesu Murevereri
\p
\v 1 Vana vangu vadiki, zvinhu izvi ndinokunyorerai, kuti musatadza. Uye kana umwe achitadza, tine Murevereri kuna Baba, Jesu Kristu wakarurama;
\v 2 uye iye chibairo chekuyananisa chezvivi zvedu; kwete chezvedu chetewo, asiwo chezvenyika yese.
\v 3 Uye mune izvi tinoziva kuti tinomuziva, kana tichichengeta mirairo yake.
\v 4 Uyo unoti: Ndinomuziva, asi asingachengeti mirairo yake, murevi wenhema, nemaari chokwadi hachimo;
\v 5 asi ani nani unochengeta shoko rake, zvirokwazvo rudo rwaMwari rwakaperedzerwa maari. Naizvozvi tinoziva kuti tiri maari.
\v 6 Uyo unoti unogara maari iye unofanirawo kufamba saizvozvo sezvaakafamba iyewo.
\s Murairo werudo
\p
\v 7 Hama, handinyori murairo mutsva kwamuri, asi murairo mutsaru, wamakange munawo kubva pakutanga; murairo mutsaru ishoko ramakanzwa kubva pakutanga.
\v 8 Ndinopamha kukunyorerai murairo mutsva, chiri chinhu chechokwadi maari nemamuri; nokuti rima rinopfuura, zvino chiedza chechokwadi chadovhenekera.
\v 9 Uyo unoti uri muchiedza, achivengawo hama yake, uri murima kusvikira zvino.
\v 10 Uyo unoda hama yake unogara muchiedza, uye hapana chigumbuso maari.
\v 11 Asi uyo unovenga hama yake uri murima, uye unofamba murima, haaziviwo kwaanoenda, nokuti rima rakapofumadza meso ake.
\s Musada nyika
\p
\v 12 Ndinonyorera imwi, vana vadiki, nokuti zvivi makazvikanganwirwa nekuda kwezita rake.
\v 13 Ndinonyorera imwi, madzibaba, nokuti makamuziva u\add ripo\add* kubva pakutanga. Ndinonyorera imwi, vadiki, nokuti makakunda wakaipa. Ndinonyorera imwi, vanana, nokuti makaziva Baba.
\v 14 Ndanyorera imwi, madzibaba, nokuti makamuziva iye \add wakange aripo\add* kubva pakutanga. Ndanyora kwamuri, vadiki, nokuti makasimba, uye Shoko raMwari rinogara mamuri uye makakunda wakaipa.
\v 15 Musada nyika, kana zvinhu zviri munyika. Kana umwe achida nyika, rudo rwaBaba harwusi maari.
\v 16 Nokuti zvese zviri munyika, kuchiva kwenyama, nekuchiva kwameso, nekuzvikudza kweupenyu, hazvibvi kuna Baba, asi zvinobva panyika.
\v 17 Uye nyika inopfuura, nekuchiva kwayo; asi unoita kuda kwaMwari unogara kusvika rinhi narinhi.
\s Mupikisi waKristu nekuuya kwaIshe
\p
\v 18 Vana vadiki, inguva yekupedzisira; uye sezvamakanzwa kuti mupikisi waKristu unouya, naikozvino vazhinji vava vapikisi vaKristu; ndizvo zvinotizivisa kuti yava nguva yekupedzisira.
\v 19 Vakabuda kwatiri, asi vakange vasiri vanobva kwedu, nokuti dai vaibva kwedu, vangadai vaigara nesu; asi \add vakabuda\add* kuti varatidzwe kuti havasi vese vanobva kwedu.
\v 20 Asi imwi mune kuzodzwa kunobva kune Mutsvene, uye munoziva zvinhu zvese.
\v 21 Handina kukunyorerai nokuti hamuzivi chokwadi, asi nokuti munochiziva, uye nokuti hakutongorina nhema dzingabva pachokwadi.
\v 22 Ndiani murevi wenhema, kunze kwaiye unoramba kuti Jesu ndiKristu? Iye mupikisi waKristu, unoramba Baba neMwanakomana.
\v 23 Ani nani unoramba Mwanakomana haanawo Baba; unobvuma Mwanakomana una Babawo.
\v 24 Zvino imwi zvamakanzwa kubva pakutanga ngazvigare mamuri. Kana zvamakanzwa kubva pakutanga zvichigara mamuri, imwiwo muchagara muMwanakomana nemuna Baba.
\v 25 Uye ichi ndicho chivimbiso chaakativimbisa iye, upenyu husingaperi.
\v 26 Zvinhu izvi ndakakunyorerai pamusoro pevanokutsausai.
\v 27 Asi imwi kuzodzwa kwamakagamuchira kwaari kunogara mamuri, uye hamutsvaki kuti umwe akudzidzisei; asi kuzodzwa ikoku sezvakunokudzidzisai pamusoro pezvinhu zvese, uye kuri chokwadi, dzisati dziri nhema, uye sezvakwakakudzidzisai, muchagara maari.
\v 28 Uye ikozvino, vana vadiki, garai maari, kuti kana achizoonekwa, tive nechivimbo, tiregewo kunyadziswa naye pakuuya kwake.
\v 29 Kana muchiziva kuti wakarurama, munoziva kuti umwe neumwe unoita zvakarurama wakaberekwa naye.

\c 5
\s Unotenda kuna Jesu Kristu ndiye unokunda nyika
\p
\v 1 Umwe noumwe unotenda kuti Jesu ndiye Kristu, wakaberekwa naMwari; mumwe nomumwe, unoda iye wakabereka unodawo wakaberekwa naye.
\v 2 Ndizvo zvatinoziva nazvo kuti tinoda vana vaMwari, kana tichida Mwari, zvekare tichichengeta mirairo yake.
\v 3 Nekuti urwu rudo rwaMwari, kuti tichengete mirairo yake; zvakare mirairo yake hairemi.
\v 4 Nekuti chipi nechipi chinoberekwa naMwari chinokunda nyika; uku ndiko kukunda kunokunda nyika, \add iko\add* rutendo rwedu.
\v 5 Ndianiko unokunda nyika, kunze kwaiye unotenda kuti Jesu Kristu ndiye mwanakomana waMwari?
\v 6 ndiye wakavuya nemvura neropa, \add iye\add* Jesu Kristu; kwete nemvura yoga, asi nemvura neropa. Zvakare Mweya ndiye unopupura nekuti Mweya ichokwadi
\v 7 Nekuti kune vatatu vanopupura kudenga, Baba, Shoko naMweya Mutsvene, ava vatatu ndimumwe.
\v 8 Uye kune vatatu vanopupura panyika, Mweya, mvura neropa ava vatatu vanotenderana \add pachinhu\add* chimwe.
\v 9 Kana tichigamuchira uchapupu hwevanhu, uchapupu hwaMwari ukuru; nekuti uhwu ndihwo uchapupu hwaMwari ndihwo hwaakapupura pamusoro poMwanakomana wake.
\v 10 Uyo unotenda kuMwanakomana waMwari une uchapupu maari; usingatendi Mwari wakamuita murevi wenhema; nekuti haana kutenda uchapupu Mwari hwaakapupurira Mwanakomana wake.
\v 11 Uhwu ndihwo uchapupu, kuti Mwari wakatipa upenyu hwusingaperi; zvino upenyu uhwu hwuri muMwanakomana wake.
\v 12 Uyo une Mwanakomana une upenyu; usina Mwanakomana waMwari haana upenyu.
\s Zvatinoziva
\p
\v 13 Zvinhu izvi ndazvinyora kwamuri imwi munotenda kuzita roMwanakomanai waMwari kuti mugoziva kuti mune upenyu hwusingaperi uye kuti utende kuzita roMwanakomana waMwari.
\v 14 Uhwu ndihwo ushingi hwatinahwo maari, kuti kana tichikumbira chinhu nekuda kwake, unotinzwa;
\v 15 zvino kana tichiziva kuti unotinzwa \add pa\add*zvose zvatinokumbira, tinoziva kuti tapiwa zvichemo zvatakakumbira kwaari.
\v 16 Kana munhu achiona hama yake ichitadza chivi chisati chiri cherufu, uchakumbira, iye agomupa upenyu hwunopiwa vasingaiti chivi cherufu. Chiripo chivi cherufu; handiti akumbire pamusoro pechichi.
\v 17 Kusarurama kose chivi; zvekare chivi chiripo chisati chiri cherufu.
\v 18 Tinoziva kuti mumwe nomumwe wakaberekwa naMwari haatadzi; asi uyo wakaberekwa naMwari unozvichengeta, wakaipa uyo haangamubati.
\v 19 Tinoziva kuti tiri vaMwari, nenyika yose ivete muzvakaipa.
\v 20 Uye tinoziva kuti mwanakomana waMwari wakauya akatipa kunzwisisa, kuti tizive iye wechokwadi; nesu tiri munaiye wechokwadi mumwanakomana wake Jesu Kristu. Uyu ndiye Mwari wechokwadi, neupenyu hwusingaperi.
\v 21 Vana vaduku, zvichengetedzei pazvifananidzo. Ameni.

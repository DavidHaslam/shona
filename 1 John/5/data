\c 5
\s Unotenda kuna Jesu Kristu ndiye unokunda nyika
\p
\v 1 Ani nani unotenda kuti Jesu ndiye Kristu, wakaberekwa kubva kuna Mwari; uye ani nani unoda uyo wakabereka unodawo wakaberekwa kubva kwaari.
\v 2 Pane izvi tinoziva kuti tinoda vana vaMwari, kana tichida Mwari, uye tichichengeta mirairo yake.
\v 3 Nokuti urwu rudo rwaMwari, kuti tichengete mirairo yake; uye mirairo yake hairemi.
\v 4 Nokuti chipi nechipi chakaberekwa kubva kuna Mwari chinokunda nyika; uye uku ndiko kukunda kunokunda nyika, \add irwo\add* rutendo rwedu.
\v 5 Ndiani unokunda nyika, kana asiri iye unotenda kuti Jesu Mwanakomana waMwari?
\v 6 Uyu ndiye wakauya nemvura neropa, \add iye\add* Jesu Kristu; kwete nemvura yega, asi nemvura neropa. Zvino Mweya ndiye unopupura, nokuti Mweya ichokwadi.
\v 7 Nokuti kune vatatu vanopupura kudenga, Baba, Shoko, naMweya Mutsvene; uye ava vatatu ndimumwe.
\v 8 Uye kune vatatu vanopupura panyika, Mweya, nemvura, neropa, uye ava vatatu vanonova chimwe.
\v 9 Kana tichigamuchira uchapupu hwevanhu, uchapupu hwaMwari hakapfuura kukura; nokuti uhwu uchapupu hwaMwari, hwaakapupura pamusoro peMwanakomana wake.
\v 10 Uyo unotenda kuMwanakomana waMwari une uchapupu maari pachake; usingatendi Mwari wakamuita murevi wenhema, nokuti haana kutenda uchapupu Mwari hwaakapupura maererano neMwanakomana wake.
\v 11 Uye uhwu ndihwo uchapupu, kuti Mwari wakatipa upenyu hwusingaperi; zvino upenyu uhwu hwuri muMwanakomana wake.
\v 12 Uyo une Mwanakomana une upenyu; uyo usina Mwanakomana waMwari haana upenyu.
\s Mashoko ekupedzisira
\p
\v 13 Zvinhu izvi ndazvinyora kwamuri imwi munotenda kuzita reMwanakomana waMwari, kuti muzive kuti mune upenyu hwusingaperi, uye kuti mutende kuzita reMwanakomana waMwari.
\v 14 Uye uhwu ndihwo ushingi hwatinahwo maari, kuti kana tichikumbira chinhu zvinoenderana nekuda kwake, unotinzwa;
\v 15 zvino kana tichiziva kuti unotinzwa, zvese zvatinokumbira, tinoziva kuti tine zvichemo zvatakakumbira kwaari.
\v 16 Kana umwe achiona hama yake ichitadza chivi chisiri cherufu, uchakumbira, uye achamupa upenyu kune vasingatadzi chivi cherufu. Chiripo chivi cherufu; handisi kuti akumbire pamusoro pechichi.
\v 17 Kusarurama kwese chivi; uye chivi chiripo chisiri cherufu.
\v 18 Tinoziva kuti ani nani wakaberekwa kubva kuna Mwari haatadzi; asi uyo wakaberekwa kubva kuna Mwari unozvichengeta, uye wakaipa haamubati.
\v 19 Tinoziva kuti tiri vanobva kuna Mwari, nenyika yose irere muzvakaipa.
\v 20 Uye tinoziva kuti Mwanakomana waMwari wakauya, akatipa kunzwisisa kuti tizive iye wechokwadi; nesu tiri mune wechokwadi, muMwanakomana wake Jesu Kristu. Uyu ndiye Mwari wechokwadi, neupenyu hwusingaperi.
\v 21 Vana vadiki, zvichengetedzei pazvifananidzo. Ameni.

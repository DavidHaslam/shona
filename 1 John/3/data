\c 3
\s Vana vaMwari
\p
\v 1 Tarirai makuriro erudo rwatakapiwa naBaba, kuti tinzi vanakomana vaMwari; nokuda kwaizvozvi nyika haitizivi, nokuti haina kumuziva iye.
\v 2 Vadiwa, ikozvino tiri vana vaMwari, uye zvichigere kuratidzwa kuti tichazovei. Asi tinoziva kuti kana achizoonekwa, isu tichafanana naye; nokuti tichamuona sezvaakaita.
\v 3 Uye umwe neumwe une tariro iyi maari, unozvichenesa sezvaakachena iye.
\v 4 Uumwe nomumwe unoita chivi unodarika nomurairowo; nokuti chivi ndiko kudarika murairo.
\v 5 Munoziva kuti iye wakaratidzwa kuti abvise zvivi; maari hamunezvivi.
\v 6 Ani nani unogara maari, haatadzi; ani nani unotadza haana kumuona kana kumuziva.
\v 7 Vana vaduku, ngakurege kuva nounokunyengerai; uyo unoita kururama wakarurama, saiye akarurama.
\v 8 Uyo unoita chivi unobva kuna Dhiabhorosi, nokuti Dhiabhorosi unotadza kubva pakutanga. Mwanakomana waMwari wakavoneswa nemhaka iyi kuti aparadze mabasa aDhiabhorosi.
\v 9 Mumwe nomumwe wakaberekwa naMwari haaiti chivi, nokuti mbeu yake inogara maari, saka haangatadzi, nokuti wakaberekwa naMwari.
\v 10 Vana vaMwari navana vaDhiabhorosi vanoratidzwa naizvozvi; mumwe nomumwe usingaiti zvakarurama haabvi kuna Mwari, naiyewo usingadi hama yake.
\v 11 Nokuti iri ndiro shoko ramakanzwa kubva pakutanga, kuti tidanane;
\v 12 kwete saKaini, wakabva kuna iye wakaipa, akashinja munun'una wake. Ko wakamushinjireiko? Nokuti mabasa ake akanga akaipa, asi omunun'una wake akarurama.
\v 13 Musashamiswa hama dzangu, kana nyika ichikuvengai.
\v 14 Tinoziva kuti takabva murufu tikapinda muupenyu, nokuti tinoda hama. Uyo, usingadi hama \add yake \add*unogara murufu.
\v 15 Mumwe nomumwe unovenga hama yake imhondi; uye munoziva kuti hakuna mhondi ine upenyu hwusingaperi hwunogara mairi.
\v 16 Ndizvo zvatinoziva nazvo rudo, nokuti wakatiradzikira upenyu hwake; nesuwo tinofanira kuradzikira hama upenyu.
\v 17 Asi ani nani anefuma yenyika asi achiona hama yake ichishaiwa, akamupfigira tsitsi dzake, rudo rwaMwari runogara seiko maari?
\v 18 Vana vangu vaduku, ngatirege kuda neshoko kana norurimi, asi muzviito nemuchokwadi.
\v 19 Ndizvo zvatinoziva nazvo kuti tiri vechokwadi, tigosimbisa moyo yedu pamberi pake.
\v 20 nokuti kana moyo yedu ichitipa mhosva, Mwari mukuru kumoyo wedu, uye unoziwa zvinhu zvose.
\v 21 Vadiwa, kana moyo wedu usingatipi mhosva, tinako ushingi pamberi paMwari;
\v 22 uye zvose zvatinokumbira tinogamuchira kubva kwaari, nokuti tinochengeta mirairo yake, tichiita zvinhu zvinofadza pamberi pake.
\v 23 Uye uyu ndiwo murairo wake, kuti titende kuzita roMwanakomana wake Jesu Kristu, uye tidanane, sezvaakatipa murairo.
\v 24 Uye uyo unochengeta mirairo yake unogara maari, naiye maari. Ndizvo zvatinoziva nazvo kuti unogara matiri, noMweya waakatipa.

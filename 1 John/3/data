\c 3
\s Vana vaMwari
\p
\v 1 Tarirai kuti rudo rwakadini Baba rwavakatipa, kuti tinzi vanakomana vaMwari; nekuda kwaizvozvi nyika haitizivi, nekuti haina kumuziva iye.
\v 2 Vadiwa, ikozvino tiri vana vaMwari, uye zvichigere kuonekwa kuti tichazovei. Asi tinoziva kuti kana achizoonekwa isu tichafanana naye; nekuti tichamuona sezvaakaita.
\v 3 Uye umwe neumwe une tariro iyi maari, unozvichenesa sezvaakachena iye.
\v 4 Umwe noumwe unoita chivi unodarika nomurairowo; nekuti chivi ndiko kudarika murairo.
\v 5 Munoziva kuti iye wakaratidzwa kuti abvise zvivi zvedu; uye maari hamuna zvivi.
\v 6 Ani nani unogara maari haatadzi; ani nani unotadza haana kumuona kana kumuziva.
\v 7 Vana vaduku, ngakurege kuva nounokunyengerai; uyo unoita kururama wakarurama, saiye akarurama.
\v 8 Uyo unoita chivi unobva kuna dhiabhorosi, nekuti dhiabhorosi unotadza kubva pakutanga. Mwanakomana waMwari wakaratidzwa nemhaka iyi kuti aparadze mabasa adhiabhorosi.
\v 9 Mumwe nomumwe wakaberekwa naMwari haaiti chivi, nekuti mbeu yake inogara maari, saka haangatadzi, nekuti wakaberekwa naMwari.
\v 10 Muna izvozvi vana vaMwari navana vadhiabhorosi vanoratidzwa; mumwe nomumwe usingaiti zvakarurama haabvi kuna Mwari, naiyewo usingadi hama yake.
\v 11 Nekuti iri ndiro shoko ramakanzwa kubva pakutanga, kuti tidanane;
\v 12 kwete saKaini, wakabva kuna iye wakaipa, akaponda munun'una wake. Ko wakamuponderei? Nekuti mabasa ake akanga akaipa, asi omunun'una wake akarurama.
\v 13 Musashamisika hama dzangu, kana nyika ichikuvengai.
\v 14 Tinoziva kuti takabva murufu tikapinda muupenyu, nekuti tinoda hama. Uyo, usingadi hama \add yake \add*unogara murufu.
\v 15 Mumwe nomumwe unovenga hama yake imhondi; uye munoziva kuti hakuna mhondi ine upenyu hwusingaperi hwunogara mairi.
\v 16 Ndizvo zvatinoziva nazvo rudo, nekuti wakatiradzikira upenyu hwake; nesu tinofanira kuradzikira hama upenyu.
\v 17 Asi ani nani ane fuma yenyika ino asi achiona hama yake ichishaiwa, akamupfigira tsitsi dzake, rudo rwaMwari runogara seiko maari?
\v 18 Vana vangu vaduku, ngatirege kuda neshoko kana norurimi, asi muzviito nemuchokwadi.
\v 19 Ndizvo zvatinoziva nazvo kuti tiri vechokwadi, tigosimbisa moyo yedu pamberi pake.
\v 20 Nekuti kana moyo yedu ichitipa mhosva, Mwari mukuru kumoyo wedu, uye unoziva zvinhu zvose.
\v 21 Vadiwa, kana moyo wedu usingatipi mhosva, tine ushingi pamberi paMwari;
\v 22 uye zvose zvatinokumbira tinogamuchira kubva kwaari, nekuti tinochengeta mirairo yake, tichiita zvinhu zvinofadza pamberi pake.
\v 23 Uye uyu ndiwo murairo wake, kuti titende kuzita roMwanakomana wake Jesu Kristu, uye tidanane, sezvaakatipa murairo.
\v 24 Uye uyo unochengeta mirairo yake unogara maari, naiye maari. Ndizvo zvatinoziva nazvo kuti unogara matiri nomweya waakatipa.

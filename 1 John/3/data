\c 3
\s Vana vaMwari
\p
\v 1 Tarirai kuti rudo rwakadini Baba rwavakatipa, kuti tinzi vanakomana vaMwari. Nekuda kwaizvozvi nyika haitizivi, nekuti haina kumuziva iye.
\v 2 Vadikanwi, ikozvino tiri vana vaMwari, uye zvichigere kuratidzwa kuti tichazovei. Asi tinoziva kuti kana achizoratidzwa, tichafanana naye; nekuti tichamuona sezvaakaita.
\v 3 Uye umwe neumwe une tariro iyi maari unozvichenesa, sezvaakachena iye.
\v 4 Umwe neumwe unoita chivi unoitawo kusava nemurairo; uye chivi ndiko kusava nemurairo.
\v 5 Uye munoziva kuti iye wakaratidzwa kuti abvise zvivi zvedu; uye zvivi hazvimo maari.
\v 6 Ani nani unogara maari haatadzi; ani nani unotadza haana kumuona, kana kumuziva.
\v 7 Vana vaduku, kusava neunokunyengerai; uyo unoita kururama wakarurama, saiye akarurama;
\v 8 uyo unoita chivi unobva kuna dhiabhorosi, nekuti dhiabhorosi unotadza kubva pakutanga. Nemhaka iyi Mwanakomana waMwari wakaratidzwa kuti aparadze mabasa adhiabhorosi.
\v 9 Ani nani wakaberekwa naMwari haaiti chivi, nekuti mbeu yake inogara maari; zvino haagoni kutadza, nekuti wakaberekwa naMwari.
\v 10 Mune izvozvi vana vaMwari nevana vadhiabhorosi vanoratidzwa; ani nani usingaiti zvakarurama haabvi kuna Mwari, neusingadi hama yake.
\v 11 Nekuti iri ndiro shoko ramakanzwa kubva pakutanga, kuti tidanane;
\v 12 kwete saKaini wakabva kune wakaipa, ndokuuraya munin'ina wake. Zvino wakamuurayirei? Nekuti mabasa ake akange akaipa, asi emunin'ina wake akange akarurama.
\v 13 Musashamisika, hama dzangu, kana nyika ichikuvengai.
\v 14 Isu tinoziva kuti takapfuura murufu tikainda muupenyu, nekuti tinoda hama. Usingadi hama unogara murufu.
\v 15 Ani nani unovenga hama yake imhondi; uye munoziva kuti hakutongorina mhondi ine upenyu hwusingaperi hwunogara mairi.
\v 16 Neizvi tinoziva rudo rwaMwari, nekuti iye wakatiradzikira pasi upenyu hwake; nesu tinofanira kuradzikira pasi hama upenyu.
\v 17 Asi ani nani ane nhumbi dzenyika ino asi achiona hama yake ichishaiwa, ndokumupfigira tsitsi dzake, rudo rwaMwari runogara sei maari?
\v 18 Vana vangu vaduku, ngatirege kuda pashoko kana parurimi, asi pazviito nepachokwadi.
\v 19 Uye neizvi tinoziva kuti tiri vechokwadi, uye tichasimbisa moyo yedu pamberi pake.
\v 20 Nekuti kana moyo wedu uchi\add ti\add*pa mhosva, Mwari mukuru kumoyo wedu, uye unoziva zvinhu zvose.
\v 21 Vadikanwi, kana moyo wedu usingatipi mhosva, tine chivimbo pamberi paMwari;
\v 22 uye chipi nechipi chatinokumbira, tinogamuchira kubva kwaari, nekuti tinochengeta mirairo yake, uye tinoita zvinhu zvinofadza pamberi pake.
\v 23 Uye uyu ndiwo murairo wake, kuti titende kuzita reMwanakomana wake Jesu Kristu, uye tidanane, sezvaakatipa murairo.
\v 24 Uye uyo unochengeta mirairo yake unogara maari, naiye maari. Neizvi tinoziva kuti unogara matiri, kubva pamweya waakatipa.

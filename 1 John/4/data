\c 4
\s Edzai Mweya
\p
\v 1 Vadiwa, musatenda mweya yose yose, asi muidze mweya, kuti yakabva kuna Mwari here; nekuti vaporofita vazhinji venhema vakabudira munyika.
\v 2 Ndizvo zvamunoziva nazvo Mweya waMwari: Mweya mumwe nomumwe unopupura kuti Jesu Kristu wakauya munyama unobva kuna Mwari.
\v 3 Mweya mumwe nomumwe usingapupuri kuti Jesu Kristu wakauya panyama, haubvi kuna Mwari; uye uyu ndiye uya womupikisi waKristu wamakanzwa kuti unouya nazvino watova panyika.
\v 4 Imwi muri vaMwari vana vaduku, uye makavakunda, nekuti uyo uri mamuri mukuru kuna iye uri munyika.
\v 5 Ivo ndevenyika; naizvozvo vanotaura zvinobva kunyika, uye nyika inovanzwa.
\v 6 Isu tiri vaMwari; uyo unoziva Mwari unotinzwa; usi waMwari haatinzwi. Ndizvo zvatinoziva nazvo Mweya wechokwadi nomweya wokutsauka.
\s Rudo rwose runobva kuna Mwari
\p
\v 7 Vadiwa, ngatidanane; nekuti rudo runobva kuna Mwari, uye umwe neumwe unoda wakaberekwa naMwari, zvekare unoziva Mwari.
\v 8 Usingadi, haazivi Mwari, nekuti Mwari rudo.
\v 9 Naizvozvi rudo rwaMwari rwakaratidzwa kwatiri, kuti Mwari wakatuma Mwanakomana wake wakaberekwa \add ari\add* mumwe chete munyika, kuti tirarame kubudikidza naye.
\v 10 Rudo ruri pachinhu ichi, kwete kuti takada Mwari, asi kuti iye wakatida, akatuma Mwanakomana wake \add kuti ave\add* rudzikunuro rwezvivi zvedu.
\v 11 Vadiwa, kana Mwari akatida saizvozvo, nesu tinofanirawo kudanana.
\v 12 Hakuna munhu wakamboona Mwari; kana tichidanana, Mwari unogara matiri uye norudo rwake rwunoperedzerwa matiri.
\v 13 Ndizvo zvatinoziva nazvo kuti tinogara maari, naiye matiri, nekuti wakatipa zvemweya wake.
\v 14 Isu takaona uye tinopupura kuti Baba vakatuma Mwanakomana, \add kuti ave\add* Muponesi wenyika.
\v 15 Ani nani unopupura kuti Jesu ndiye Mwanakomana waMwari, Mwari unogara maari, naiye muna Mwari.
\v 16 Nesu takaziva tikatenda rudo urwu Mwari rwaanarwo kwatiri. Mwari rudo; uye unogara murudo unogara muna Mwari, naMwari maari.
\v 17 Rudo rwakapedzeredzwa nesu pachinhu ichi, kuti tive neushingi nezuva rekutongwa; nekuti sezvaari iye, ndizvo zvatiriwo panyika ino.
\v 18 Hakuna kutya murudo, asi rudo rwakaperera runodzinga kutya, nekuti kutya kune marwadzo, unotya haana kuperedzerwa parudo.
\v 19 Isu tinomuda, nekuti iye wakatanga kutida.
\v 20 Kana munhu achiti: Ndinoda Mwari asi achivenga hama yake, murevi wenhema; nekuti uyo usingadi hama yake yaakaona, ungada seiko Mwari waasina kuona?
\v 21 Iwoyu murairo tinawo unobva kwaari, kuti unoda Mwari ngaadewo hama yake.

\c 4
\s Kutambudzika kwavanhu nokuda kwezvivi
\p
\v 1 Haiwa, goridhe rasvibirira sei! Goridhe rakaisvo-naka rashanduka sei! Mabwe enzvimbo tsvene adururwa pamisoro yenzira imwe neimwe yemumusha.
\v 2 Vanakomana vanokosha veZiyoni vanofananidzwa negoridhe rakaisvo-naka, haiwa vakanzi zvirongo zvevhu sei, basa remaoko emuumbi!
\p
\v 3 Kunyange makava anobudisa zamu, anoyamwisa vana vawo; mukunda wevanhu vangu wava neutsinye semhou murenje.
\v 4 Rurimi rwemwana anoyanwa rwunonamatira kumatadza nekuda kwenyota; vanana vanokumbira chingwa, hakuna anovamedurira.
\p
\v 5 Avo vaisidya zvinozipa, vava vakasiiwa munzira dzemumusha; vairerwa nezveruvara rushava vombundikira maturunhuru.
\v 6 Nokuti chitadzo chemukunda wevanhu vangu chinopfuura chivi cheSodhoma rakaparadzwa kamwe-kamwe kusina maoko akaribata.
\p
\v 7 Machinda aro akange akapfuura chando nokunaka, akange akachena kupfuura mukaka, akange akatsvuka pamuviri kupfuura makorari, pakuonekwa akange akaita sesafaya.
\v 8 Zviso zvavo zvasviba kupfuura mazimbe, havazikamwi munzira dzomuguta; ganda ravo rinonamatira mapfupa avo, raoma, rafanana nedanda.
\p
\v 9 Vakaurawa nomunondo vakaita nani kuna vakaurawa nenzara; nokuti ava vaonda, vabayiwa nokushayiwa zvibereko zveminda.
\v 10 Maoko avakadzi vaiva nomoyo munyoro akabika vana vavo, zvikava zvokudya zvavo pakuparadzwa komukunda wavanhu vangu.
\p
\v 11 Jehovha akaita zvaakange achida nokutsamwa kwake, akadurura hasha dzake huru; akabatidza moto paZiyoni, akapedza nheyo dzaro.
\v 12 Madzimambo enyika vangadai vasina kutenda, kunyange navese vagere panyika yese, kuti mudzivisi nomuvengi vachapinda pamasuwo eJerusarema.
\p
\v 13 Zvakaitwa nokuda kwezvivi zvavaporofita varo, nezvakaipa zvavapristi varo, vakateura ropa ravakarurama mukati maro.
\v 14 Vanodzungaira samapofu munzira dzomuguta, vakasvibiswa neropa, naizvozvo vanhu havagoni kubata nguvo dzavo.
\p
\v 15 Vakadanidzira kwavari vachiti: Ibvai, makanora! Ibvai, ibvai, regai kutibata! Panguva yokutiza nokudzungaira kwavo, vanhu vakati pakati pamarudzi: Havangazogarizve pano vari vatorwa.
\v 16 Kutsamwa kwaJehovha kwakavaparadzira; haachavi nehanya navo; havana kurangarira vapristi, havana kukudza vakuru.
\p
\v 17 Meso edu anongopera nazvino achitarira rubatsiro rwedu pasina; pakutarira kwedu takatarira rudzi rusingagoni kutiponesa.
\v 18 Vanoronda makwara edu, naizvozvo hatigoni kufamba munzira dzomuguta redu; kuguma kwedu kwava pedo, mazuva edu asvika, nokuti kuguma kwedu kwasvika.
\p
\v 19 Avo vakadzingana nesu, vakamhanyisa kupfuura makondo okudenga; vakadzingana nesu pamakomo, vakatigarira murenje.
\v 20 Mweya wemhino dzedu, iye muzodzwa waJehovha, wakabatwa muhunza dzavo; iye watakati: Pamumvuri wake ndipo patichararama pakati pamarudzi.
\p
\v 21 Farisisa, uve nomufaro, iwe mukunda weEdhomu, ugere panyika yeUzi; mukombe uchasvika kwauriwo; uchabatwa newaini ukazvifukura.
\v 22 Kurohwa kwezvakaipa zvako kwapera, iwe mukunda weZiyoni; haachazokutapisizve; iye achakurova pamusoro pezvakaipa zvako, iwe mukunda weEdhomu; iye achafukura zvivi zvako.
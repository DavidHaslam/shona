\c 3
\s Kuvimba naMwari pakutambudzika
\p
\v 1 Ndini munhu wakaona dambudziko netsvimbo yekutsamwa kwake.
\v 2 Wakanditungamirira ndokundiuisa murima, asi kwete muchiedza.
\v 3 Zvirokwazvo wakanditendeukira, wakatendeusira ruoko rwake zuva rese.
\v 4 Wakasakadza nyama yangu neganda rangu, ndokuvhuna mapfupa angu.
\v 5 Wakavaka kundirwisa ndokundikomberedza nenduru nemarwadzo.
\v 6 Wakandigarisa panzvimbo dzerima sevakafa vekare.
\v 7 Wakandikomberedza kuti ndikonewe kubuda; wakaremesa ketani yangu.
\v 8 Zvino pandinochema nekudanidzira, anodzivirira munyengetero wangu.
\v 9 Wakadzivira nzira dzangu nemabwe akavezwa, akakombamisa makwara angu.
\v 10 Wava kwandiri bheya rakavandira, shumba iri panzvimbo dzakavanda.
\v 11 Wakatsausa nzira dzangu, ndokundibvarura-bvarura, wakandiita dongo.
\v 12 Wakahwembura uta hwake, ndokundiita chakanangwa nemuseve.
\v 13 Wakapinzisa miseve yegoba rake muitsvo dzangu.
\v 14 Ndava chiseko kuvanhu vese, rwiyo rwavo zuva rese.
\v 15 Wakandigutisa nezvinovava, wakandinwisa gavakava.
\v 16 Zvino wakapwanya mazino angu nerubwe, wakandifukidza nemadota.
\v 17 Zvino imwi makarasa mweya wangu kure nerugare, ndakanganwa zvakanaka.
\v 18 Naizvozvo ndakati: Zvaparara simba rangu netariro yangu kuna Jehovha.
\v 19 Rangarirai dambudziko rangu nekudzungaira kwangu, gavakava nenduru.
\v 20 Mweya wangu unogarokurangarirai, uye unokotama mandiri.
\v 21 Izvi ndinozvidzosa mumoyo mangu, naizvozvo ndine tariro.
\p
\v 22 Unyoro hwaJehovha kuti tisapedzwa, nokuti tsitsi dzake hadziperi.
\v 23 Zvitsva mangwanani ega ega, kutendeka kwenyu kukuru.
\v 24 Jehovha mugove wangu, unoreva mweya wangu; naizvozvo ndichavimba naye.
\v 25 Jehovha wakanaka kune vanomumirira, kumweya unomutsvaka.
\v 26 Zvakanaka kuva netariro uye kumirira ruponeso rwaJehovha mukunyarara.
\v 27 Zvakanakira munhu kuti atakure joko rake paudiki hwake.
\v 28 Ngaagare ari ega anyerere, nokuti ndiye wakamutakudza iro.
\v 29 Ngaaise muromo wake muguruva; zvimwe pangava netariro.
\v 30 Ngaape dama rake kune anomurova, ngaagute kushoorwa.
\v 31 Nokuti Ishe haangadzingi nekusingaperi.
\v 32 Nokuti kunyange akashungurudza, achanzwira tsitsi nekuwanda kwetsitsi dzake.
\v 33 Nokuti haatambudzi nemoyo wake, haashungurudzi vana vevanhu.
\v 34 Kupwanya pasi petsoka dzake vasungwa vepanyika,
\v 35 kutsausa kodzero yemunhu pamberi pechiso cheWekumusoro-soro,
\v 36 kukanganisa munhu panyaya yake, Ishe haazvioni here?
\v 37 Ndiani angataura, izvo ndokuitika, \add kana\add* Ishe asingazvirairi?
\v 38 Hakubudi zvakaipa nezvakanaka kubva mumuromo weWekumusoro-soro here?
\v 39 Munhu mupenyu anonyunyutirei, munhu \add achirohwa\add* pazvivi zvake?
\v 40 Ngatinzverei nekuedza nzira dzedu, uye titendeukirezve kuna Jehovha.
\v 41 Ngatisimudze moyo wedu nemaoko kuna Mwari ari kumatenga.
\v 42 Takadarika uye takapanduka; imwi hamuna kukanganwira.
\v 43 Makafukidza nekutsamwa, uye makatidzingirira, makauraya, hamuna kunzwira tsitsi.
\v 44 Makazvifukidza mugore kuti munyengetero urege kupfuurira.
\v 45 Makatiita marara nezvinoraswa pakati pemarudzi.
\v 46 Vavengi vedu vese vakatishamisira miromo yavo.
\v 47 Kutya nehunza zviri pamberi pedu, kuva dongo nekuparara.
\p
\v 48 Ziso rangu rinoyerera nzizi dzemvura pamusoro pekuparadzwa kwemukunda wevanhu vangu.
\v 49 Ziso rangu rinoduruka, uye hariregi, pasina kuguma,
\v 50 kusvika Jehovha achitarira pasi achiona ari kumatenga.
\v 51 Ziso rangu rinorwadzisa mweya wangu nekuda kwevakunda vese veguta rangu.
\v 52 Vavengi vangu vakandidzingirira zvinorwadza, seshiri pasina chikonzero.
\v 53 Vakagura upenyu hwangu mugomba, ndokukanda ibwe pamusoro pangu.
\v 54 Mvura zhinji yakayerera nepamusoro pemusoro wangu; ndakati: Ndagurwa.
\p
\v 55 Ndakadana kuzita renyu, Jehovha, ndiri mugomba pasi.
\v 56 Makanzwa inzwi rangu; regai kundivanzira nzeve yenyu pakufema kwangu pakuchema kwangu.
\v 57 Makaswedera nezuva randakadana kwamuri, imwi makati: Usatya.
\v 58 Ishe, imwi makandireverera nyaya dzemweya wangu, makadzikunura upenyu hwangu.
\v 59 Haiwa Jehovha, makaona kutadzirwa kwangu, tongai nyaya yangu.
\v 60 Makaona tsivo yavo yese, mazano avo ese kundirwisa.
\v 61 Makanzwa kushoora kwavo, Jehovha, mazano avo ese kundirwisa,
\v 62 miromo yevakandimukira nezvavakandifungira zuva rese.
\v 63 Tarirai kugara kwavo pasi nekusimuka kwavo; ndiri rwiyo rwavo.
\p
\v 64 Dzoserai kwavari tsivo, Jehovha, zvichienderana nebasa remaoko avo.
\v 65 Vapei kuoma kwemoyo, kutuka kwenyu kwavari.
\v 66 Vadzingirirei uye vaparadzei mukutsamwa kubva pasi pematenga aJehovha.
\c 5
\s Munyengetero wekukumbira ngoni
\p
\v 1 Rangarirai, Jehovha, zvakaitika kwatiri; tarirai, muone kushoorwa kwedu.
\v 2 Nhaka yedu yashandurirwa kuvatorwa, dzimba dzedu kuvaeni.
\v 3 Tiri nherera vasina baba; vana amai vedu sechirikadzi.
\v 4 Takanwa mvura yedu nemari; huni dzedu dzinouya nemutengo.
\v 5 Tinodzingirirwa pamitsipa yedu; taneta hatina zororo.
\v 6 Takapa ruoko \add ku\add*VaEgipita, \add neku\add*VaAsiriya, kuti tigutswe nezvekudya.
\v 7 Madzibaba edu akatadza, havachipo; isu takatakura zvitadzo zvavo.
\v 8 Varanda vanotitonga, hapana anonunura kubva muruoko rwavo.
\v 9 Tinowana chingwa chedu nenjodzi yeupenyu hwedu, nekuda kwemunondo werenje.
\v 10 Ganda redu rakasviba sechoto nekuda kwekupisa kukuru kwenzara.
\v 11 Vakachinyira vakadzi paZiyoni, nemhandara pamaguta aJudha.
\v 12 Machinda akasungirirwa neruoko rwavo, zviso zvevakuru hazvina kuremekedzwa.
\v 13 Majaya akatakura guyo, vana ndokugumburwa pasi pehuni.
\v 14 Vakuru vakapera pasuwo, \add ne\add*majaya pakuimba kwavo.
\v 15 Mufaro wemoyo wedu waguma; kutamba kwedu kwashandurwa kuva kuchema.
\v 16 Korona yemisoro yedu yawa; nhamo kwatiri nokuti takatadza!
\v 17 Nekuda kweizvi moyo yedu yapera simba, nekuda kwezvinhu izvi, meso edu asvibirirwa.
\v 18 Nekuda kwegomo reZiyoni rava dongo; makava anofamba pamusoro paro.
\v 19 Imwi Jehovha munogara nekusingaperi; chigaro chenyu cheushe chinobva kuzera kusvika kuzera.
\v 20 Munotikanganwirei nekusingaperi, muchitirasa pakureba kwemazuva?
\v 21 Tidzoserei kwamuri, Jehovha, zvino tichadzoka; vandudzai mazuva edu \add ave\add* sekare.
\v 22 Asi makatiramba zvirokwazvo; makatitsamwira zvikuru.
\c 1
\p
\v 1 Haiwa, kugara roga kweguta \add raiva\add* rakazara vanhu! Rava chirikadzi \add raiva\add* guru pakati pemarudzi! Raiva muchindakadzi pakati pematunhu rava nhapwa sei!
\v 2 Rinochema zvekuchema usiku, uye misodzi yaro iri pamatama aro, pakati pevadikanwi varo vese hapana anonyaradza, shamwari dzaro dzese dzakaita nekunyengera kwaari, vava vavengi varo.
\v 3 Judha waenda muutapwa nekuda kwekutambudzika uye nekuda kweukuru hweutapwa, iye agere pakati pevechirudzi, haawani zororo, vadzingiriri vake vese vakamubata pakati pepakamanikana.
\v 4 Nzira dzeZiyoni dzinochema, nokuti hakuna anouya kumutambo, masuwo aro ese matongo, vapristi varo vanogomera, mhandara dzaro dzinoshungurudzika, nairo riri mukuvaviwa.
\v 5 Vadzivisi vava misoro, vavengi varo vatambarara; nokuti Jehovha wakarishungurudza nekuda kweuwandu hwezvitadzo zvaro; vana varo vadiki vaenda kuutapwa pamberi pemudzivisi.
\v 6 Zvino runako rwaro rwese rwakabva pamukunda weZiyoni; machinda aro aita senondo dzinoshaiwa mafuro, uye dzinofamba dzisina simba pamberi pemudzingiriri.
\v 7 Pamazuva edambudziko raro, nekudzungaira kwaro, Jerusarema rinorangarira zvinhu zvaro zvese zvinofadza zvaivapo kubva pamazuva akare; vanhu varo pavakawira pamaoko emudzivisi, uye kusina mubatsiri, vadzivisi vakariona, ndokusveveredza masabata aro.
\v 8 Jerusarema rakatadza zvikuru, naizvozvo rasviba; vese vairiremekedza vanorishoora, nokuti vakaona kushama kwaro, zvirokwazvo, rakagomera, rikadzokera shure.
\v 9 Tsvina yaro yaiva panguvo yaro, harina kurangarira kuguma kwaro; naizvozvo rakaburuka zvinoshamisa, raiva risina munyaradzi; Jehovha, onai dambudziko rangu, nokuti muvengi wazvikudza.
\p
\v 10 Mudzivisi watambanudzira ruoko rwake pamusoro pezvese zvaro zvinofadza; nokuti rakaona vechirudzi vachipinda panzvimbo yaro tsvene, avo makaraira nezvavo kuti varege kupinda paungano yenyu.
\v 11 Vanhu varo vese vanogomera, vanotsvaka chingwa; vakapa zvinhu zvavo zvinofadza kuti kuva zvokudya kuvandudza mweya wavo; onai, Jehovha, mutarire; nokuti ndava chinozvidzwa.
\v 12 Hachisi chinhu kwamiri here imwi mese munopfuura? Tarirai, zvino onai kana pane kusuruvara kunosvika pakusuruvara kwangu, kwakaitwa kwandiri, Jehovha kwaakandishungurudza nako pazuva rekupfuta kwekutsamwa kwake.
\v 13 Ari kumusoro wakatuma moto kumapfupa angu, uye wakavakunda, wakawa wakateyera tsoka dzangu mumbure, wakandidzosera shure; wakandiita dongo, ndakapera simba zuva rese.
\v 14 Joko rezvitadzo zvangu rakasungwa neruoko rwake; zvakarukwa, zvakwira kusvika pamutsipa wangu, wakawisisa simba rangu, Jehovha wakandipa mumaoko \add avo, handigoni kumuka\add*.
\v 15 Ishe wakashaisa simba vane simba vangu vese pakati pangu, wakandidanira ungano yakatarwa kuzopwanya majaya angu; Ishe wakatsika mhandara mukunda waJudha sapachisviniro.
\v 16 Ndinochema nokuda kwezvinhu izvi, maziso angu anoyerera mvura, nokuti munyaradzi anofanira kuvandudza mweya wangu, ari kure neni; vana vangu vava vakasiiwa, nokuti muvengi wakunda.
\v 17 Ziyoni rinotandavadza maoko aro, zvino hakuna angarinyaradza; Jehovha wakaraira maererano naJakove kuti vakamupoteredza vave vadzivisi vake; Jerusarema rakaita semukadzi wakasviba pakati pavo.
\p
\v 18 Jehovha wakarurama, nokuti ndakapandukira muromo wake; inzwai henyu, vanhu vese, uye onai kushungurudzika kwangu, mhandara dzangu nemajaya vaenda muutapwa.
\v 19 Ndakadana vadikanwi vangu, asi vakandinyengera; vapristi vangu nevakuru vangu vakafema kekupedzisira muguta, vachiri kuzvitsvakira zvekudya kuti vavandudze mweya yavo.
\v 20 Onai, Jehovha, nokuti ndiri mukushungurudzika, ura hwangu hwabvongodzwa, moyo wangu washanduka mukati mangu, nokuti ndapanduka zvinorwadza. Kunze munondo unonditorera vana, mumba makaita serufu.
\v 21 Vakanzwa ndinogomera, hakuna anondinyaradza; vavengi vangu vese vakanzwa dambudziko rangu, vanofara nokuti imwi makazviita. Muchasvikisa zuva ramakaparidza, ipapo vachava seni.
\v 22 Uipi hwavo ngahusvike pamberi penyu; muvaitire sezvamakandiitira ini nokuda kwezvitadzo zvangu, nokuti kugomera kwangu kuzhinji, moyo wangu wapera simba.
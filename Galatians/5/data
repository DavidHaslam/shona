\c 5
\s Chengetai kusununguka kwenyu muna Kristu
\p
\v 1 Naizvozvo mirai makasimba mukusununguka Kristu kwaakatisunungura nako, musasungwazve nejoko reuranda.
\v 2 Tarirai, ini Pauro ndinoti kwamuri, kana muchidzingiswa, Kristu haangakubatsiriyi chinhu.
\v 3 Nekuti ndinopupurirazve kumunhu wose unodzingiswa, une ngava rekuita murairo wose.
\v 4 Makasunungurwa kuna Kristu, imwi munonzi makarurama nemurairo; makawa panyasha.
\v 5 Nekuti isu kubudikidza neMweya tinomirira tariro yekururama nerutendo.
\v 6 Nekuti muna Kristu Jesu kudzingiswa kana kusadzingiswa hazvina maturo; asi rutendo rwunobata nerudo.
\v 7 Manga muchimhanya zvakanaka; ndiani wakakudzivisai kuti murege kuteerera chokwadi?
\v 8 Uku kukwezva hakubvi kune unokudanai.
\v 9 Mbiriso shoma inovirisa bundu rose.
\v 10 Ndine chivimbo pamusoro penyu kubudikidza naIshe, kuti hamuchazorangariri chimwe chinhu; asi uyo, unokudenhai uchatakura mutongo, ungava ani nani.
\v 11 Asi ini, hama, kana ndichiri kuparidza dzingiso, ndichiri kushushirwei? Naizvozvo chigumbuso chemuchinjikwa chabviswa.
\v 12 Ndingati avo vanokutambudzai vazvicheke havo.
\v 13 Nekuti imwi, hama, makadanirwa kurusununguko; kwete kusununguka kwemukana panyama, asi nerudo batsiranai.
\v 14 Nekuti murairo wose unozadziswa mushoko rimwe, mune riri: Ude wekwako se\add zvaunozvida\add* iwe.
\v 15 Asi kana muchirumana nokudyana, chenjerai kuti murege kupedzana.
\s Mabasa enyama nezvibereko zveMweya
\p
\v 16 Zvino ndinoti: Fambai muMweya, ipapo hamungazadzisi kuchiva kwenyama.
\v 17 Nekuti nyama inochiva zvinopesana neMweya, neMweya zvinopesana nenyama; uye izvi zvinopesana chimwe nechimwe; kuti murege kuita zvinhu zvamunoda.
\v 18 Asi kana muchitungamirirwa neMweya, hamuzi pasi pemurairo.
\v 19 Zvino mabasa enyama ari pachena, ndiwa\add wa\add*: Vufeve, upombwe, tsvina, unzenza,
\v 20 kunamata zvifananidzo, uroyi, ruvengo, makakava, godo, kutsamwa, kupokana, kupatsanurana, dzidziso dzakatsauka,
\v 21 kugodorana, umhondi, udhakwa, nyonganyonga, nezvakadai; zvandinogara ndakuudzai, sezvandakambokuvudzai kare, kuti avo vanoita zvakadai havangadyi nhaka yeushe hwaMwari.
\v 22 Zvino chibereko cheMweya rudo, mufaro, rugare, moyo murefu, moyo munyoro, kunaka, rutendo,
\v 23 unyoro, kuzvidzora; hakuna murairo unopikisa zvakadai.
\v 24 Asi avo vari vaKristu Jesu vakaroverera pamuchinjikwa nyama pamwe nehavi neruchiva.
\v 25 Kana tichirarama muMweya, ngatifambewo muMweya,
\v 26 tirege kuzvikudza kusina maturo, tichidenhana, tichigodorana.

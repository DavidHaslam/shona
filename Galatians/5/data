\c 5
\s Chengetai kusununguka kwenyu munaKristu
\p
\v 1 Naizvozvo mirai makasimba mukusununguka Kristu kwaakatisunungura nako, musasungwazve nejoko rouranda.
\v 2 Tarirai, ini Pauro ndinoti kwamuri, kuti kana muchidzingiswa, Kristu haangakubatsiriyi chinhu.
\v 3 Nokuti ndinopupurirazve kuno mumwe nomumwe unodzingiswa, kuti unengava rokuita murairo wose.
\v 4 Makasunungurwa kuna Kristu, iyemwi munonzi makarurama nomurairo; makawa panyasha.
\v 5 Nokuti isu kubudikidza noMweya tinomirira tariro yokururama nokutenda.
\v 6 Nokuti munaKristu Jesu kudzingiswa kana kusadzingiswa hazvina maturo; asi kutenda kunobata norudo.
\v 7 Manga muchimhanya zvakanaka; ndianiko wakakudzivisai kuti murege kuteerera chokwadi?
\v 8 Uku kugombedzerwa hakubvi kune unokudanai.
\v 9 Mbiriso shoma inovirisa bundu rose.
\v 10 Ndinechivimbo pamusoro penyu kubudikidza naShe, kuti hamuchazomborangariri chimwe chinhu; asi uyo, unokudenhai uchatakura mutongo, kunyange ari ani nani.
\v 11 Asi ini, hama, kana ndichiri kuparidza dzingiso, ndinoramba ndichitambudzwa nemhaka yeiko? Naizvozvo chigumbuso chomuchinjikwa chabviswa.
\v 12 Ndingati avo vanokutambudzai vazvicheke havo.
\v 13 Nokuti imwi, hama, makadanirwa kurusununguko; kwete kusununguka kwemukana panyama, asi norudo batsiranai.
\v 14 Nokuti murairo wose unozadziswa mushoko rimwe, mune riri: Ude wokwako se\add zvaunozvida\add* iwe.
\v 15 Asi kana muchirumana nokudyana, chenjerai kuti murege kupedzana.
\s Mabasa enyama nezvibereko zvoMweya
\p
\v 16 Zvino ndinoti: Fambai muMweya, ipapo hamungazadzisi kuchiva kwenyama.
\v 17 Nokuti nyama inochiva zvinopesana noMweya, noMweya zvinopesana nenyama; uye izvi zvinopesana chimwe nechimwe; kuti murege kuita zvinhu zvamunoda.
\v 18 Asi kana muchitungamirirwa noMweya, hamuzi pasi pomurairo.
\v 19 Zvino mabasa enyama ari pachena, ndiwawa: Vufeve, upombwe, tsvina, unzenza,
\v 20 kunamata zvifananidzo, uroyi, ruvengo, makakava, godo, kutsamwa, kupokana, kupatsanurana, kupanduka,
\v 21 kugodorana, umhondi, udhakwa, nyonganyonga, nezvakadai; zvandinogara ndakuudzai, sezvandakambokuvudzai kare, kuti avo vanoita zvakadai havangadyi nhaka youshe hwaMwari.
\v 22 Zvino chibereko choMweya rudo, mufaro, rugare, moyo murefu, moyo munyoro, kunaka, kutendeka.
\v 23 unyoro, kuzvidzora; hakuna murairo unopikisa zvinhu zvakadai.
\v 24 Asi avo vari vaKristu Jesu vakarovera nyama pamwe chete nokuda nokuchiva.
\v 25 Kana tichirarama muMweya, ngatifambewo muMweya,
\v 26 tirege kuzvikudza kusina maturo, tichidenhana, tichigodorana.

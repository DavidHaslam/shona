\c 5
\s Chengetai kusununguka kwenyu munaKristu
\p
\v 1 Naizvozvo mirai makasimba mukusununhuka Kristu kwaakatisunungura musasungwazve nejoko rouranda.
\v 2 Tarirai, ini Pauro ndinoti kwamuri, kuti kana muchidzingiswa, Kristu haangakubatsiriyi chinhu.
\v 3 Ndinopupurirazve kuno mumwe nomumwe unodzingiswa, kuti unengava rokuita murairo wose.
\v 4 Makasunungurwa kunaKristu, iyemi munoruramiswa nomurairo; mawa panyasha.
\v 5 Nokuti isu kubudikidza noMweya tinomirira nokutenda tariro yokururama.
\v 6 Nokuti munaKristu Jesu kudzingiswa kana kusadzingiswa hazvibatsiri chinhu; asi kutenda kunobata norudo.
\v 7 Manga muchimhanya zvakanaka; ndianiko wakakudzivisai kuti murege kuteerera chokwadi?
\v 8 Uku kugombedzerwa hakubvi kune wakakudanai.
\v 9 Mbiriso shoma inovirisa bundu rose.
\v 10 Ndinotenda pamusoro penyu kubudikidza naShe, kuti hamungatongorangariri chimwe chinhu; asi uyo, unokupesanisai uchatakura mutongo, kunyange ari ani nani.
\v 11 Asi ini, hama, kana ndichiri kuparidza dzingiso, ndinoramba ndichitambudzwa nemhaka yeiko? Naizvozvo chigumbuso chomuchinjikwa chabviswa.
\v 12 Ndingati avo vanokutambudzai vazvicheke havo.
\v 13 Nokuti imi, hama dzangu, makadanirwa kurusununguko; asi kusununguka kwenyu ngakurege kuva nzira yenyama, asi batiranai norudo.
\v 14 Nokuti murairo wose unozadziswa neshoko rimwe chete, rokuti: Ude wokwako sezvaunozvida iwe;
\v 15 asi kana muchirumana nokudyana, chenjerai kuti murege kupedzana.
\s Mabasa enyama nechibereko choMweya
\p
\v 16 Zvino ndinoti: Fambai noMweya, ipapo hamungaiti kuchiva kwenyama.
\v 17 Nokuti nyama inochiva ichirwa noMweya, noMweya uchirwa nenyama; nokuti izvi zvinorwisana; kuti murege kuita zvamunoda.
\v 18 Asi kana muchitungamirirwa noMweya, hamuzi pasi pomurairo.
\v 19 Zvino mabasa enyama anovonekwa, anoti: Vupombwe, netsvina, novutere,
\v 20 nokunamata zvifananidzo, novuroyi, nokuvengana, negakava, negodo, nokutsamwa, nokupesana, nokuparadzana, nedzidziso dzakatsauka,
\v 21 nokugodorana, nokuvuraya nokubatwa, nokutamba kwakaipa, nezvinhu zvakadai; izvo zvandinokuvudzai zvino, sezvandakambokuvudzai kare, kuti vanoita zvakadai havangadyi nhaka yovushe bwaMwari.
\v 22 Zvino chibereko choMweya ndirwo rudo, nomufaro, norugare, nomoyo murefu, nomoyo munyoro, nokunaka, nokutendeka.
\v 23 novunyoro, nokuzvidzora; hakuna murairo unodzivisa zvinhu zvakadai.
\v 24 Asi avo vari vaKristu Jesu vakarovera pamuchinjikwa nyama, pamwe chete nokuda kwayo, nokuchiva kwayo.
\v 25 Kana tichirarama noMweya, ngatifambevo noMweya,
\v 26 tirege kuzvikudza, tichimutsana moyo, tichigodorana.

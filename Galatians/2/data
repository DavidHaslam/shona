\c 2
\s Kubatidzana kwaPauro nevamwe vaapositora
\p
\v 1 Zvino shure kwemakore gumi namana ndakakwirazve kuJerusarema naBhanabhasi, ndikatorawo naTitosi.
\v 2 Ndakakwira nokuzarurirwa, ndikarondedzera kwavari evhangeri yandinoparidza pakati pavahedheni, asi pachivande kuna vakanga vachikudzwa, kuti zvimwe noumwe mutowo ndingamhanya kana ndakatomhanyira pasina, kana kuti zvimwe ndatomhanyira pasina.
\v 3 Asi kunyange Titosi waiva neni ari muGiriki, haana kurovererwa kuti adzingiswe;
\v 4 uye nokuda kwehama dzenhema, vakanga vapinzwa nokunyangira, vakanga vapinda pachivande kuzoshora kusununguka kwedu kwatinako munaKristu Jesu, kuti vatiise muuranda;
\v 5 vatisina kupa mukana nokuzviisa pasi kunyange kweawa rimwe; kuti chokwadi cheevhangeri chirambe chigere nemwi.
\v 6 Asi kana vari ivo vairatidza savakuru (handine mhaka kuti vaiva vakadini; Mwari haagamuchiri chimiro \add chinoonekwa\add* chomunhu), nokuti kana vari ivo vanokudzwa havana kundiwedzera chinhu;
\v 7 asi nomusiyano ivo vakati vavona kuti evhangeri yavasakadzingiswa yakakumikidzwa kwandiri, seyovokudzingiswa kunaPetro,
\v 8 (nokuti iye wakasima nokubudirira munaPetro vuapositori hwavakadzingiswa, ndiye wakasima mandiri \add vuapositori\add* kuvahedheni);
\v 9 vakati vavona nyasha dzakanga dzapiwa kwandiri, Jakobho, naKefasi, naJohwani, vanokudzwa kuva mbiru, ruoko rworudyi rwokudyidzana vakandipa, nokuna Bhanabhasi, kuti isu \add tiende\add* kuvahedheni, ivo kuna vakadzingiswa;
\v 10 chete kuti tirangarire varombo; chandakashingairirawo kuti ndichiite.
\v 11 Zvino Kefasi wakati asvika Andiyokiya, ndakamupikisa pachiso, nokuti wakanga akafanira kumhurwa.
\v 12 Nokuti vasati vasvika vamwe vakanga vabva kunaJakobho, iye waidya navahedheni; asi vakati vasvika akasuduruka, akazviraura, achitya avo vokudzingiswa.
\v 13 Navamwe vaJudha vakanyengera pamwe chete naye; zvokuti Bhanabhasiwo wakatsauswa nounyengeri hwavo.
\v 14 Asi ndakati ndichivona kuti havafambi zvakarurama maererano nechokwadi cheevhangeri, ndakati kunaPetro pamberi pavose: Kana iwe uri muJudha, uchirarama nomutovo wavahedheni, kwete sezvinoita vaJudha, unoroverera seiko vahedheni kuti vararame savaJudha?
\v 15 Isu vaJudha pachisikirwo, uye kwete vatadzi vanobva kuvahedheni,
\v 16 tinoziva kuti munhu haanzi wakarurama namabasa omurairo, asi nokutenda kwaJesu Kristu, kunyange nesuvo takatenda kuna Kristu Jesu, kuti tinzi takarurama nokutenda kwaKristu, uye kwete namabasa omurairo; nokuti namabasa omurairo hakuna nyama ichanzi yakarurama.
\v 17 Asi kana isu tinotsvaka kunzi takarurama kunaKristu, isuwo tomene tiwanikwe tiri vatadziwo, naizvozvo Kristu wava mushumiri wechivi here? Ngazvisadaro!
\v 18 Nokuti kana ndikavakazve zvinhu zvandaputsa, ndinozviita mudariki.
\v 19 Nokuti ini kubudikidza nomurairo ndakafa kumurairo, kuti ndirarame kunaMwari,
\v 20 Ndakaroverwa pamwe naKristu; asi ndinorarama, zvakadaro handisisiri ini, asi Kristu unorarama mandiri; ndiko \add kurarama \add*kwandinorarama zvino panyama, ndinorarama nokutenda kuri muMwanakomana waMwari; wakandida akazvipa nokuda kwangu
\v 21 Handishaisi nyasha dzaMwari maturo nokuti kana kunzi wakarurama \add zvichibva\add* kumurairo, saka Kristu wakafa pasina.

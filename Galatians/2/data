\c 2
\s Kubatidzana kwaPauro nevamwe vaapositora
\p
\v 1 Zvino shure kwemakore anegumi namana ndakakwirazve kuJerusarema naBhanabhasi, ndikatorawo naTitosi.
\v 2 Ndakakwira nokuda kwechiratidzo, ndikarondedzera kwavari evhangeri yandinoparidza pakati pavahedheni, asi pachivande kuna vakanga vachikudzwa, kuti zvimwe ndirege kumhanyira pasina, kana kuti zvimwe ndatomhanyira pasina.
\v 3 Asi kunyange Titosi waiva neni, ari muGiriki, haana kurovererwa kuti adzingiswe;
\v 4 uye nokuda kwehama dzenhema, vakanga vapinzwa nokunyangira, vakanga vapinda pachivande kuti vashore kusununguka kwedu kwatinako munaKristu Jesu, kuti vatiise muuranda;
\v 5 vatisina kupa mukana nokuzviisa pasi kunyange kwenguva imwe; kuti chokwadi cheevhangeri chirambe chigere nemwi.
\v 6 Asi kana vari ivo vainzi vakuru (handine mhaka kuti vaiva vakadini; Mwari haagamuchiri chimiro \add chinoonekwa\add* chomunhu), nokuti kana vari ivo vanokudzwa havana kundiwedzera chinhu;
\v 7 asi nomusiyano ivo vakati vavona kuti evhangeri yavasakadzingiswa yakakumikidzwa kwandiri, seyokudzingiswa kunaPetro;
\v 8 (nokuti iye wakasima nokubudirira munaPetro vuapositori hwavakadzingiswa, ndiye wakasima mandiri \add vuapositori\add* kuvahedheni);
\v 9 vakati vavona nyasha dzakanga dzapiwa kwandiri, Jakobho, naKefasi, naJohwani, vakakudzwa kuva mbiru, ruoko rworudyi rwokudyidzana vakandipa, nokuna Bhanabhasi, kuti isu \add tiende\add* kuvahedheni, ivo kuna vakadzingiswa;
\v 10 chete kuti tirangarire varombo; chinhu ichi ndakachishingairirawozvo zvandakashingairirawo kuti ndizviite.
\v 11 Zvino Kefasi wakati asvika Andiyokiya ndakamupikisa pachena, nokuti wakanga akafanira kusvorwa.
\v 12 Nokuti vamwe, vakanga vabva kunaJakobho, iye waidya navahedheni; asi vakati vasvika, akasuduruka, akazviravura, achitya vokudzingiswa.
\v 13 Navamwe vaJudha vakaita mano-manovo pamwe chete naye; zvokuti Bhanabhasiwo akatsauswa namano-mano avo.
\v 14 Asi ndakati ndichivona kuti havafambi zvakarurama maererano nechokwadi cheevhangeri, ndakati kunaKefasi pamberi pavose: Kana iwe, uri muJudha, uchirarama savahedheni, kwete sezvinoita vaJudha, unoroverera seiko vahedheni, kuti vararame savaJudha?
\v 15 Isu vaJudha pachisikigo, tisati tiri vatadzi vanobva kuvahedheni,
\v 16 tichinoziva kuti munhu haaruramiswi namabasa omurairo, asi nokutenda kunaKristu Jesu, kunyange nesuvo takatenda kuna Kristu Jesu, kuti tiruramiswe nokutenda kwaKristu, uye kwete namabasa omurairo; nokuti hakune nyama icharuramiswa namabasa omurairo.
\v 17 Asi kana isu tinotsvaka kururamiswa kunaKristu, isu tomene tiwanikwe tiri vatadziwo, ko Kristu wava mushumiri wezvivi here? Ngazvisadaro!
\v 18 Nokuti kana ndikavakazve zvinhu zvandamboputsa, ndinozviita mudariki.
\v 19 Nokuti nomurairo ini ndakafa kumurairo, kuti ndirarame kunaMwari,
\v 20 Ndakaroverwa pamwe chete naKristu; zvakadaro handichiri ini ndinorarama, asi Kristu unorarama mandiri; nokurarama uku, kwandinorarama nako munyama zvino, ndinorarama nokutenda kuri muMwanakomana waMwari; wakandida akazvipa nokuda kwangu
\v 21 Handishaisi nyasha dzaMwari maturo nokuti kana kururamiswa \add kuchibva\add* kumurairo, saka Kristu wakafa pasina.

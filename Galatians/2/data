\c 2
\s Kubatidzana kwaPauro nevamwe vaapositori
\p
\v 1 Shure kweizvozvo kwapfuura makore gumi nemana ndakakwirazve kuJerusarema naBhanabhasi, ndikatorawo naTitosi.
\v 2 Zvino ndakakwira nekuzarurirwa, ndokuvarondedzera evhangeri yandinoparidza pakati pevahedheni, asi pachivande kune vakange vachikudzwa, zvimwe ndimhanyire kana ndakatomhanyira pasina.
\v 3 Asi kunyange Titosi \add wa\add*iva neni, ari muGiriki, haana kurovererwa kuti adzingiswe;
\v 4 uye nekuda kwehama dzenhema, vakange vapinzwa pachivande, vakange vapinda pachivande kuzoshora kusununguka kwedu kwatinako muna Kristu Jesu, kuti vatiise muuranda;
\v 5 vatisina kutendera nekuzviisa pasi kunyange kweawa; kuti chokwadi cheevhangeri chirambe chigere nemwi.
\v 6 Asi kune vainzi chinhu (kunyange vaimbova chii hazvirevi chinhu kwandiri; Mwari haagamuchiri chimiro chemunhu), nekuti avo vaikudzwa havana kundiwedzera chinhu;
\v 7 asi zvakadaro, vakati vaona kuti evhangeri yevasina kudzingiswa yakakumikidzwa kwandiri, saPetro yevasina kudzingiswa,
\v 8 (nekuti iye wakaita nesimba kuna Petro kuvuapositori hwekudzingiswa, wakaita nesimba nekwandiri kuvahedheni);
\v 9 zvino vaziva nyasha dzandakapiwa, vanaJakobho naKefasi naJohwani, vaikudzwa kuva mbiru, vakapa ini naBhanabhasi ruoko rwerudyi rwekudyidzana, kuti isu \add tiende\add* kuvahedheni, ivowo kune vakadzingiswa;
\v 10 chete kuti tirangarire varombo, ichocho chandakashingairirawo kuita.
\v 11 Zvino Kefasi wakati asvika Andiyokiya, ndakamupikisa pachiso, nekuti waifanira kumhurwa.
\v 12 Nekuti vamwe vasati vasvika vaibva kuna Jakobho, waidya nevahedheni; asi kana vasvika waisuduruka, achizviraura, achitya vekudzingiswa.
\v 13 Nevamwewo vaJudha vakanyepedzera pamwe naye, zvekuti Bhanabhasiwo wakatorwa neunyepedzeri hwavo.
\v 14 Asi ndakati ndaona kuti havafambi zvakarurama maererano nechokwadi cheevhangeri, ndakati kuna Petro pamberi pevose: Kana iwe uri muJudha, unorarama nemutowo wevahedheni, uye kwete sezvinoita vaJudha, unoroverera sei vahedheni kuti vararame sevaJudha?
\v 15 Isu tiri vaJudha pachisikirwo, uye kwete vatadzi vanobva kuvahedheni,
\v 16 tichiziva kuti munhu haanzi wakarurama nemabasa emurairo, asi nerutendo rwaJesu Kristu, nesu takatenda kuna Kristu Jesu, kuti tinzi takarurama nerutendo rwaKristu, uye kwete nemabasa emurairo; nekuti nemabasa emurairo hakuna nyama ichanzi yakarurama.
\v 17 Asi kana \add isu\add*, tinotsvaka kunzi takarurama kuna Kristu, nesu tomene tiwanikwe tiri vatadzi, naizvozvo Kristu wava mushumiri wechivi here? Ngazvisadaro!
\v 18 Nekuti kana ndikavakazve izvi zvandakaputsa, ndinozviratidza \add kuva\add* mudariki.
\v 19 Nekuti ini nemurairo ndakafa kumurairo, kuti ndirarame kuna Mwari.
\v 20 Ndakarovererwa pamuchinjikwa pamwe naKristu; asi ndinorarama; handisisiri ini, asi Kristu unoraramawo mandiri; asi zvandinorarama ikozvino panyama, ndinorarama nerutendo rweMwanakomana waMwari, wakandida akazvipa nekuda kwangu.
\v 21 Handishaisi nyasha dzaMwari maturo; nekuti kana kunzi wakarurama kunowanikwa nemurairo, saka Kristu wakafira pasina.

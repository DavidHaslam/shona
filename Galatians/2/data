\c 2
\s Kubatidzana kwaPauro nevamwe vaapositora
\p
\v 1 Zvino shure kwemakore gumi nemana ndakakwirazve kuJerusarema naBhanabhasi, ndikatorawo Titosi.
\v 2 Ndakakwira nekuzarurirwa, ndikarondedzera kwavari evhangeri yandinoparidza pakati pevahedheni, asi pachivande kune vakange vachikudzwa, kuti zvimwe neumwe mutowo ndingamhanya kana ndakatomhanyira pasina, kana kuti zvimwe ndatomhanyira pasina.
\v 3 Asi kunyange Titosi waiva neni ari muGiriki, haana kurovererwa kuti adzingiswe;
\v 4 uye nekuda kwehama dzenhema, vakange vapinzwa nekunyangira, vakange vapinda chinyararire kuzoshora kusununguka kwedu kwatinako munaKristu Jesu, kuti vatiise muuranda;
\v 5 vatisina kupa mukana nekuzviisa pasi kunyange kweawa; kuti chokwadi cheevhangeri chirambe chigere nemwi.
\v 6 Asi kana vari ivo vairatidza kuva chinhu (hazvinei kwandiri kuti vaiva vakadini; Mwari haagamuchiri chimiro \add chinoonekwa\add* chemunhu), nekuti kana vari ivo vanokudzwa havana kundiwedzera chinhu;
\v 7 asi nekusiyana ivo vakati vaona kuti evhangeri yavasakadzingiswa yakakumikidzwa kwandiri, seye vekudzingiswa kuna Petro,
\v 8 (nekuti iye wakasima nesimba kuna Petro vuapositori hwevakadzingiswa, ndiye wakapa kwandiri \add vuapositori\add* kuvahedheni);
\v 9 vakati vaziva nyasha dzakange dzapiwa kwandiri, Jakobho, naKefasi, naJohwani, vanokudzwa kuva mbiru, ruoko rwerudyi rwekudyidzana vakandipa, nekuna Bhanabhasi, kuti isu \add tiende\add* kuvahedheni, ivo kuna vakadzingiswa;
\v 10 chete kuti tirangarire varombo; chandakashingairirawo kuti ndichiite.
\v 11 Zvino Kefasi wakati asvika Andiyokiya, ndakamupikisa pachiso, nekuti waifanira kumhurwa.
\v 12 Nekuti vasati vasvika vamwe vakanga vabva kuna Jakobho, iye waidya nevahedheni; asi vakati vasvika akasuduruka, akazviraura, achitya avo vokudzingiswa.
\v 13 Navamwe vaJudha vakanyengera pamwe naye; zvokuti Bhanabhasiwo wakatsauswa nounyepedzeri hwavo.
\v 14 Asi ndakati ndichivona kuti havafambi zvakarurama maererano nechokwadi cheevhangeri, ndakati kunaPetro pamberi pavose: Kana iwe uri muJudha, uchirarama nomutovo wavahedheni, kwete sezvinoita vaJudha, unoroverera seiko vahedheni kuti vararame savaJudha?
\v 15 Isu vaJudha pachisikirwo, uye kwete vatadzi vanobva kuvahedheni,
\v 16 tinoziva kuti munhu haanzi wakarurama namabasa omurairo, asi nokutenda kwaJesu Kristu, kunyange nesuwo takatenda kuna Kristu Jesu, kuti tinzi takarurama nokutenda kwaKristu, uye kwete namabasa omurairo; nekuti namabasa omurairo hakuna nyama ichanzi yakarurama.
\v 17 Asi kana isu tinotsvaka kunzi takarurama kunaKristu, isuwo tomene tiwanikwe tiri vatadziwo, naizvozvo Kristu wava mushumiri wechivi here? Ngazvisadaro!
\v 18 Nekuti kana ndikavakazve zvinhu zvandaputsa, ndinozviita mudariki.
\v 19 Nekuti ini kubudikidza nomurairo ndakafa kumurairo, kuti ndirarame kunaMwari,
\v 20 Ndakarovererwa pamuchinjikwa pamwe naKristu; asi ndinorarama, zvakadaro handisisiri ini, asi Kristu unorarama mandiri; ndiko \add kurarama \add*kwandinorarama zvino panyama, ndinorarama nokutenda kuri muMwanakomana waMwari; wakandida akazvipa nekuda kwangu
\v 21 Handishaisi nyasha dzaMwari maturo nekuti kana kunzi wakarurama \add zvichibva\add* kumurairo, saka Kristu wakafa pasina.

\c 6
\s Mirairo yokubatsirana
\p
\v 1 Hama, kunyange munhu akabatwa panokumwe kudarika, imwi voMweya mudzose wakadai nomoyo wovunyoro; uchizvichenjerera iwe, kuti iwewo urege kuidzwa.
\v 2 Takuriranai mitoro yenyu, saizvozvo zadzisai murairo waKristu.
\v 3 Nokuti kana munhu achizviona sechinhu, asati ari chinhu, unozvinyengera.
\v 4 Zvino munhu mumwe nomumwe ngaanzvere basa rake amene, ipapo ungazvirumbidza pamusoro pake amene oga, asi kwete pamusoro pomumwe.
\v 5 Nokuti munhu mumwe nomumwe uchatakura mutoro wake.
\v 6 Zvino unodzidziswa mushoko ngaagovane nounodzidzisa pazvinhu zvose zvakanaka.
\v 7 Musanyengerwa, Mwari haasekwi; nokuti chimwe nechimwe munhu chaanodzvara ndichowo chaanokohwa.
\v 8 Nokuti unodzvarira nyama yake, uchakohwa kuvora kunobva panyama; asi unodzvarira mweya uchakohwa upenyu hwusingaperi, hwunobva kumweya.
\v 9 Zvino ngatirege kuneta pakuita zvakanaka; nokuti nenguva yakafanira, tinozokohwa kana tisingavori moyo.
\v 10 Zvino zvatine mukana, ngatiite zvakanaka kuna vose, zvikuru kuna veimba yokutenda.
\v 11 Tarirai \add kuti\add* akakura sei mavara andinonyora kwamuri noruvoko rwangu.
\v 12 Vose vanoda kuvonekera panyama, ndivo vanokurovererai kuti mudzingiswe; chete kuti varege kutambudzwa nokuda komuchinjikwa waKristu.
\v 13 Nokuti kunyange ivo pachavo vakadzingiswa havachengeti murairo vamene, asi vanoda kuti mudzingiswe, kuti vazvirumbidze panyama yenyu.
\v 14 Asi kana ndirini, ngandirege kutongozvirumbidza napaduku, asichetemumuchinjikwa waShe wedu, Jesu Kristu; naye nyika yakaroverwa pamuchinjikwa kwandiri, neni ndakaroverwa kunyika.
\v 15 Nokuti kudzingiswa kana kusadzingiswa hachizi chinhu, asi chisikwa chitsva.
\v 16 Vose vanofamba nomurairo uyu rugare ngaruve pamusoro pavo, nenyasha, napamusoro pavaIsraeri vaMwari.
\v 17 Kubvira zvino ngakurege kuva nomunhu unonditambudza; nokuti ndinamavanga aShe Jesu pamuviri wangu.
\v 18 Nyasha dzaShe wedu Jesu Kristu, ngadzive nomweya wenyu, hama dzangu. Ameni.

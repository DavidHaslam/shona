\c 6
\s Mirairo yekubatsirana
\p
\v 1 Hama, kunyange munhu akabatwa pane kumwe kudarika, imwi veMweya mudzose wakadai nemweya weunyoro; uchizvichenjerera iwe, kuti iwewo urege kuidzwa.
\v 2 Takuriranai mitoro yenyu, saizvozvo zadzisai murairo waKristu.
\v 3 Nekuti kana munhu achizviona sechinhu, asati ari chinhu, unozvinyengera.
\v 4 Zvino munhu umwe neumwe ngaanzvere basa rake amene, ipapo ungazvirumbidza pamusoro pake amene oga, asi kwete pamusoro peumwe.
\v 5 Nekuti munhu umwe neumwe uchatakura mutoro wake.
\v 6 Uye unodzidziswa shoko ngaagovane neunodzidzisa pazvinhu zvose zvakanaka.
\v 7 Musanyengerwa, Mwari haasekwi; nekuti chimwe nechimwe munhu chaanodzvara ndichowo chaanokohwa.
\v 8 Nekuti unodzvara kunyama yake, uchakohwa kuora kunobva panyama; asi unodzvara kumweya uchakohwa upenyu hwusingaperi, hwunobva kumweya.
\v 9 Asi ngatirege kuneta pakuita zvakanaka; nekuti nenguva yakafanira, tinozokohwa kana tisinganeti.
\v 10 Naizvozvo zvatine mukana, ngatiite zvakanaka kune vose, zvikuru kune veimba yerutendo.
\v 11 Vonai \add kuti\add* akakura sei mavara andinonyora kwamuri neruoko rwangu.
\v 12 Vose vanoda kuonekera panyama, ndivo vanokurovererai kuti mudzingiswe; chete kuti varege kutambudzwa nekuda kwemuchinjikwa waKristu.
\v 13 Nekuti kunyange ivo pachavo vakadzingiswa havachengeti murairo, asi vanoda kuti mudzingiswe, kuti vazvirumbidze panyama yenyu.
\v 14 Asi kwandiri ngakurege kuva nekuzvirumbidza, kunze kwepamuchinjikwa waIshe wedu Jesu Kristu; kubudikidza naye nyika yakarovererwa pamuchinjikwa kwandiri, neni kunyika.
\v 15 Nekuti muna Kristu Jesu kudzingiswa kana kusadzingiswa hakuna maturo, asi chisikwa chitsva.
\v 16 Vose vanofamba nemurairo uyu, rugare \add ngaruve\add* pamusoro pavo, netsitsi, nepamusoro pevaIsraeri vaMwari.
\v 17 Kubvira zvino ngakurege kuva nemunhu unonditambudza; nekuti ndakatakura pamuviri wangu mavanga aIshe Jesu.
\v 18 Nyasha dzaIshe wedu Jesu Kristu, \add ngadzive\add* nomweya wenyu, hama. Ameni.

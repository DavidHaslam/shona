\c 6
\s Mirairo yekubatsirana
\p
\v 1 Hama, kanawo munhu akawirwa nekumwe kudarika, imwi veMweya mugadzirisei wakadai nemweya weunyoro, uchizvichenjerera iwe, zvimwe newe ungaidzwa.
\v 2 Takuriranai mitoro yenyu, saizvozvowo zadzisai murairo waKristu.
\v 3 Nekuti kana munhu achizviti ndiri chinhu, asati ari chinhu, unozvinyengera.
\v 4 Asi umwe neumwe ngaanzvere basa rake amene, zvino ipapo uchazvirumbidza pamusoro pake amene oga, uye kwete pamusoro peumwe.
\v 5 Nekuti umwe neumwe uchatakura mutoro wake pachake.
\v 6 Uye unodzidziswa shoko ngaagovane neunodzidzisa pazvinhu zvese zvakanaka.
\v 7 Musanyengerwa, Mwari haasekwi; nekuti chimwe nechimwe munhu chaanodzvara ndichowo chaanokohwa.
\v 8 Nekuti unodzvara kunyama yake, uchakohwa kuora kunobva panyama; asi unodzvara kuMweya uchakohwa upenyu hwusingaperi hwunobva kuMweya.
\v 9 Asi ngatirege kuneta pakuita zvakanaka; nekuti nenguva yakafanira tinozokohwa, kana tisingaori moyo.
\v 10 Naizvozvo zvino zvatine mukana, ngatiite zvakanaka kune vose, zvikuruwo kune veimba yerutendo.
\v 11 Onai \add kuti\add* akakura sei mavara andinokunyorerai nawo nerwangu ruoko.
\v 12 Vose vanoda kuonekera panyama, ndivo vanokurovererai kuti mudzingiswe; chete kuti varege kushushwa nekuda kwemuchinjikwa waKristu.
\v 13 Nekuti kunyange ivo pachavo vakadzingiswa havachengeti murairo, asi vanoda kuti mudzingiswe, kuti vazvirumbidze panyama yenyu.
\v 14 Asi kwandiri ngakurege kuva nekuzvirumbidza, kunze kwepamuchinjikwa waIshe wedu Jesu Kristu, naye nyika yakarovererwa pamuchinjikwa kwandiri, neni kunyika.
\v 15 Nekuti muna Kristu Jesu kudzingiswa kana kusadzingiswa hakuna maturo, asi chisikwa chitsva.
\v 16 Uye vose vanofamba nemurairo uyu, rugare \add ngaruve\add* pamusoro pavo, netsitsi, nepamusoro paIsraeri waMwari.
\v 17 Kubva ikozvino, ngakurege kuva nemunhu unonditambudza; nekuti ini ndakatakura pamuviri wangu rupawo rwaIshe Jesu.
\v 18 Nyasha dzaIshe wedu Jesu Kristu, \add ngadzive\add* nomweya wenyu, hama. Ameni.

\c 4
\s Tiri vana vaMwari nokuda kwaKristu
\p
\v 1 Zvino ndinoti, mudyi wenhaka, kana achingori mwana chete, haatongosiyani nomuranda, kunyange ari ishe wezvose;
\v 2 asi uri pasi pavatariri navachengeti kusvikira panguva yakatarwa nababa.
\v 3 Saizvozvo nesuwo, apo takanga tichiri vana, taiva muuranda pasi pezviga zvenyika;
\v 4 Asi apo kuzara kwenguva kwakati kwasvika, Mwari wakatuma Mwanakomana wake, wakaitwa nomukadzi, wakaitwa pasi pomurairo,
\v 5 kuti adzikinure vari pasi pomurairo, kuti tipiwe vumwana bwedu.
\v 6 Uye sezvo muri vanakomana, Mwari wakatuma Mweya woMwanakomana wake mumoyo yenyu, unodana, \add achiti\add*: Aba, Baba!
\v 7 Saka iwe hausisiri muranda, asi mwanakomana; kana wava mwanakomana, wava mudyi wenhaka yaMwari kubudikidza naKristu.
\v 8 Asi nenguva iyo, pamakanga musingazivi Mwari, maiva varanda vaivo vasati vari vamwari pachisikigo;
\v 9 asi zvino, zvamoziva Mwari, zvikuru zvamunozikamwa naMwari modzokerazve seiko kuzviga zvisine simba, zvovurombo, zvamunoshuvazve kuva muuranda hwazvo?
\v 10 Munochengeta misi nemwedzi, nenguva namakore.
\v 11 Ndinokutyirai pamusoro penyu, zvimwe ndakabate-basa kwamuri pasina.
\v 12 Ivai seni, nokuti ini ndakaita semwi, hama, ndinokukumbirai. Hamuna kutombonditadzira;
\v 13 zvino munoziva kuti ndakakuparidzirai evhangeri pakutanga nokuda koundonda panyama;
\v 14 nemiedzo yangu yaiva panyama hamuna kizvidza kana kuramba; asi makandigamuchira somutumwa waMwari, saKristu Jesu.
\v 15 Zvino ropafadzo yenyu ndeipiko? Nokuti ndinokupupurirai, kuti kana zvaibvira, maitumbura meso enyu mukandipa iwo.
\v 16 Zvino ndava muvengi wenyu, nokukuuudzai chokwadi here?
\v 17 Vanokushingairirai nomutovo usakanaka; asi vanoda kukusiyai kunze, kuti imwi muvashingairire.
\v 18 Asi zvakanaka kushingaira pachinhu chakanaka nguva dzose, uye kwete kana ndiripo nemwi chete.
\v 19 Vana vangu vaduku, vandinorwadziwazve mukubereka, kusvikira Kristu avumbwa mamuri.
\v 20 Ndinoshuva kuvapo nemwi ikozvino, nokushandure inzwi rangu; nokuti ndinokahadzika pamusoro penyu.
\s Sungano mbiri
\p
\v 21 Ndivudzei, imwi munoshuva kuva pasi pomurairo, hamunzwi murairo here?
\v 22 Nokuti kwakanyorwa kuti Abhurahamu wakanga anavanakomana vaviri, mumwe womurandakadzi, mumwe womukadzi wakasununguka.
\v 23 Asi womurandakadzi wakaberekwa nenzira yenyama; asi womukadzi wakasununguka nechivimbiso.
\v 24 Zvinhu izvi zvinofananidzira; nokuti vakadzi ava vaviri isungano mbiri; imwe inobva pagomo reSinai inobereka vana vovuranda ndiye Agari.
\v 25 Zvino Agari iri ndiro gomo reSinai muArabhiya, rakanangana neJerusarema razvino uye uri pauranda iye navana vake
\v 26 Zvino Jerusarema riri kumusoro rakasununguka ndiro mai vedu.
\v 27 nokuti kwakanyorwa \add kuchinzi\add*: Fara, iwe mhanje, usingazvari, Pururudza, udanidzire, iwe usingarwadziwi \add nemimba\add*, Nokuti vana vomusiyiwa vazhinji kunowaiye unomurume.
\v 28 Zvino isu, hama, saIsaka tiri vana vechivimbiso.
\v 29 Asi sapanguva iyo, uyo wakaberekwa nemutivo wenyama wakatambudza wakaberekwa nenzira yoMweya, zvakadarovo nazvino.
\v 30 Asi Rugwaro runotiyiko? Dzinga murandakadzi nomwanakomana wake; nokuti mwanakomana womurandakadzi haangadyi nhaka pamwe chete nomwanakomana wowakasununguka.
\v 31 Saka, hama dzangu, hatizi vana vomurandakadzi, asi vowakasununguka.

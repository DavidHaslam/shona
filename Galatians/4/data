\c 4
\s Tiri vana vaMwari nokuda kwaKristu
\p
\v 1 Zvino ndinoti, mudyi wenhaka, kana achingori mwana chete, haatongosiyani nomuranda, kunyange ari ishe wezvose;
\v 2 asi uri pasi pavarairidzi navatariri kusvikira panguva yakatarwa nababa.
\v 3 Saizvozvo nesuwo, apo takanga tichiri vana, taiva muuranda pasi pezviga zvenyika;
\v 4 Asi apo kuzara kwenguva kwakati kwasvika, Mwari wakatuma Mwanakomana wake, wakaitwa nomukadzi, wakaitwa pasi pomurairo,
\v 5 kuti adzikunure vari pasi pomurairo, kuti tigamuchire kuitwa vanakomana.
\v 6 Uye sezvo muri vanakomana, Mwari wakatuma Mweya woMwanakomana wake mumoyo yenyu, unodana \add achiti\add*: Abha*, Baba!
\v 7 Saka iwe hausisiri muranda, asi mwanakomana; kana \add wava\add* mwanakomana, \add wava\add* mudyi wenhaka yaMwari kubudikidza naKristu.
\v 8 Asi nenguva iyo, pamakanga musingazivi Mwari, maiva varanda vaivo vasati vari vamwari pachisikirwo;
\v 9 asi zvino zvamoziva Mwari, zvikuru zvamunozikamwa naMwari modzokerazve seiko kuzviga zvisine simba zvovurombo, zvamunoshuvazve kuva muuranda hwazvo?
\v 10 Munochengeta misi, nemwedzi, nenguva, namakore.
\v 11 Ndinokutyirai, zvimwe ndakabate-basa kwamuri pasina.
\v 12 Ivai seni, nokuti ini ndakaitawo semwi, hama, ndinokugombedzerai. Hamuna kutombonditadzira chinhu;
\v 13 zvino munoziva kuti nomuundonda panyama, ndakaparidza evhangeri kwamuri pakutanga;
\v 14 nemiedzo yangu yaiva panyama yangu hamuna kuzvidza kana kuramba; asi makandigamuchira somutumwa waMwari, saKristu Jesu.
\v 15 Zvino ropafadzo yenyu ndeipi? Nokuti ndinokupupurirai, kuti kana zvaibvira, maitumbura meso enyu mukapa kwandiri.
\v 16 Zvino ndava muvengi wenyu nokukuuudzai chokwadi here?
\v 17 Vanokushingairirai nomutovo usakanaka; asi vanoda kukusiyai kunze, kuti imwi muvashingairire.
\v 18 Asi zvakanaka kushingaira pachinhu chakanaka nguva dzose, uye kwete kana ndiripo nemwi chete.
\v 19 Vana vangu vaduku, vandinorwadziwazve \add nemimba\add* pakubereka, kusvikira Kristu avumbwa mamuri.
\v 20 Ndinoshuva kuvapo nemwi ikozvino, nokushandure inzwi rangu; nokuti ndiri mukukahadzika pamusoro penyu.
\s Sungano mbiri
\p
\v 21 Ndiudzei, imwi munoshuva kuva pasi pomurairo, hamunzwi murairo here?
\v 22 Nokuti kwakanyorwa kuti Abhurahamu wakanga ane vanakomana vaviri, mumwe nomurandakadzi, mumwe nomukadzi wakasununguka.
\v 23 Asi womurandakadzi wakaberekwa nenzira yenyama; asi womukadzi wakasununguka nechivimbiso.
\v 24 Zvinhu izvi zvinofananidzira; nokuti ava isungano mbiri; imwe inobva pagomo reSinai inobereka vana vovuranda ndiye Agari.
\v 25 Zvino Agari uyu ndiro gomo reSinai muArabhiya, rakanangana neJerusarema razvino uye riri pauranda iro navana varo.
\v 26 Zvino Jerusarema riri kumusoro rakasununguka ndiro mai vedu tose.
\v 27 nokuti kwakanyorwa \add kuchinzi\add*: Fara, \add iwe\add* mhanje, usingazvari, Pururudza, udanidzire, iwe usingarwadziwi \add nemimba\add*, Nokuti musiyiwa unavana vazhinji kunovaiye unomurume.
\v 28 Zvino isu, hama, saIsaka tiri vana vechivimbiso.
\v 29 Asi sapanguva iyo, uyo wakaberekwa nemutovo wenyama wakamutambudza iye wemutovo weMweya, zvakadarovo kunyange nazvino.
\v 30 Asi rugwaro runoti kudini? Dzinga murandakadzi nomwanakomana wake; nokuti mwanakomana womurandakadzi haangadyi nhaka pamwe nomwanakomana wowakasununguka.
\v 31 Saka zvino, hama, hatizi vana vomurandakadzi, asi vowakasununguka.

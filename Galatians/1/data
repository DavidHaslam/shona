\c 1
\s Kwaziso
\p
\v 1 Pauro, muapositori usina kubva kuvanhu, uye kwete nomunhu, asi naJesu Kristu, naMwari Baba, vakamumutsa kuvakafa),
\v 2 nehama dzose dzineni, kukereke dzeGaratia:
\v 3 Nyasha kwamuri norugare rwunobva kunaMwari Baba, naShe Jesu Kristu,
\v 4 wakazvipa nokuda kwezvivi zvedu, kuti atisunungure kunyika yakaipa iyi, nokuda kwaMwari naBaba vedu;
\v 5 ngakuve kwaari umambo nokusingaperi-peri. Ameni.
\s Pauro unosimbisa vuapositori bwake
\p
\v 6 Ndinoshamiswa kuti munokurumidza mukadai kushandukira uyo wakakudanai munyasha dzaKristu, muchienda kune imwe evhangeri;
\v 7 isati iri imwe hayo; asi kuti vamwe varipo vanokutambudzai, vachida kushandura evhangeri yaKristu.
\v 8 Asi kunyange isu, kana mutumwa unobva kudenga, akaparidza imwe evhangeri kwamuri, inopesana neyatakaparidza kwamuri, ngaave chakatukwa.
\v 9 Sezvatakamboreva, zvino ndinorevazve saizvozvo: Kana umwe akaparidza imwe evhangeri kwamuri inopesana naiyo yamakagamuchira, ngaave chakatukwa.
\v 10 Nokuti zvino ndinonyengetedza vanhu here kana naMwari? Kana ndinotsvaka kufadza vanhu here? Kana kuri kuvanhu nazvino ndingadai ndisi muranda waKristu.
\v 11 Asi ndinokuzivisai, hama dzangu, kuti evhangeri yakaparidzwa neni, haina kuita seyavanhu.
\v 12 Nokuti handina kuipiwa nomunhu kana kuidzidziswa nokuiratidzwa naJesu Kristu.
\v 13 Nokuti makanzwa zvomufambire wangu kare pachiJudha, kuti ndaitambudza kereke yaMwari zvikuru kwazvo sei, ndikaiparadza;
\v 14 uye ndakabudirira pachiJudha kupfuvura vazhinji vezero rangu parudzi rwangu, ndichinyanya kushingairirazve tsika dzamadzibaba angu.
\v 15 Zvino Mwari wakati afadzwa nazvo, iye wakandisanangura kubva padumbu ramai vangu, aka\add ndi\add*dana nenyasha dzake.
\v 16 kuratidza Mwanakomana wake mandiri, ndimuparidze pakati pavahedheni, pakarepo handina kurangana nenyama neropa;
\v 17 kana kukwira Jerusarema kunaavo vakanditangira kuva vaapostra, asi ndakaenda Arabhiya, ndikadzokera Dhamasikozve.
\v 18 Shure kwemakore matatu, ndakakwira Jerusarema kundovona Petro, ndikagara naye mazuva anegumi namashanu.
\v 19 Asi handina kuvona mumwe wavaapositori, kunze kwaJakobho chete munun'una waShe.
\v 20 Izvi zvandinokunyorerai, tarirai, pamberi paMwari handinyepi.
\v 21 Ipapo ndakasvika kumatunhu eSiria neKirikia.
\v 22 Asi ndakanga ndisingazikamwi pachiso nekereke dzeJudhiya dzaiva munaKristu.
\v 23 asi vakanga vanzwa chete, kuti waititambudza kare, zvino woparidza kutenda kwaaimboparadza;
\v 24 vakarumbidza Mwari mandiri.

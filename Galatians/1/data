\c 1
\s Kwaziso
\p
\v 1 Pauro muapositori usingabvi kuvanhu, uye kwete nemunhu, asi unobva kubudikidza naJesu Kristu, naMwari Baba vakamumutsa kuvakafa,
\v 2 nehama dzose dzineni, kukereke dzeGaratia:
\v 3 Nyasha kwamuri norugare rwunobva kuna Mwari Baba, naIshe wedu Jesu Kristu,
\v 4 wakazvipa nekuda kwezvivi zvedu, kuti atisunungure panguva yakaipa yaikozvino, nechido chaMwari naBaba vedu;
\v 5 kwaari kune kurumbidzwa kusvikira rinhi narinhi. Ameni.
\s Pauro unosimbisa vuapositori hwake
\p
\v 6 Ndinoshamisika kuti munokurumidza zvakadai kupandukira uyo wakakudanai munyasha dzaKristu, \add muchienda\add* kune imwe evhangeri;
\v 7 isati iri imwe; asi kune vamwe vanokutambudzai vachida kutsaudzira evhangeri yaKristu.
\v 8 Asi kunyange isu, kana mutumwa unobva kudenga akaparidza imwe evhangeri kwamuri yakasiyana neyatakaparidza kwamuri, ngaave wakapiwa rushambwa.
\v 9 Sezvatakamboreva, zvino ndinorevazve saizvozvo: Kana umwe akaparidza imwe evhangeri kwamuri yakasiyana naiyo yamakagamuchira, ngaave wakapiwa rushambwa.
\v 10 Nekuti zvino ndinonyengetedza vanhu here kana Mwari? Kana ndinotsvaka kufadza vanhu here? Nekuti kana ndichiri kufadza vanhu, handifaniri kuva muranda waKristu.
\v 11 Asi ndinokuzivisai, hama, evhangeri yakaparidzwa neni, kuti haisi yekuita kwevanhu.
\v 12 Nekuti neni handina kuigamuchira kumunhu kana ku\add i\add*dzidziswa, asi nekuzarurirwa kwaJesu Kristu.
\v 13 Nekuti makanzwa zvemufambiro wangu munguva yapfuura pachiJudha, kuti ndaishusha kereke yaMwari kupfuura chipimo sei, nokuiparadza;
\v 14 uye ndakabudirira pachiJudha kupfuura vazhinji vezero rangu parudzi rwangu, ndichinyanya kushingairira tsika dzemadzibaba angu.
\v 15 Asi zvakati zvafadza Mwari, iye wakandisanangura kubva padumbu ramai vangu, aka\add ndi\add*dana nenyasha dzake.
\v 16 kuratidza Mwanakomana wake mandiri, kuti ndimuparidze pakati pevahedheni, pakarepo handina kurangana nenyama neropa;
\v 17 uye handina kukwira Jerusarema kuna avo vakanditangira kuva vaapositora, asi ndakaenda Arabhiya, ndikadzokerazve Dhamasiko.
\v 18 Zvino shure kwemakore matatu ndakakwira Jerusarema kundovona Petro, ndikagara naye mazuva gumi mashanu.
\v 19 Asi handina kuvona mumwe wavaapositori, kunze kwaJakobho munun'una waIshe.
\v 20 Zvino zvinhu zvandinokunyorerai, tarirai, pamberi paMwari handinyepi.
\v 21 Shure kwaizvozvo ndakasvika kumatunhu eSiria neKirikia.
\v 22 Asi ndakanga ndisingazikamwi pachiso nekereke dzeJudhiya dzaiva muna Kristu;
\v 23 asi vakange vanzwa chete, kuti waititambudza nguva dzakapfuura, zvino woparidza rutendo rwaaimboparadza,
\v 24 vakarumbidza Mwari mandiri.

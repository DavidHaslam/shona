\c 1
\s Kwaziso
\p
\v 1 Pauro muapositori usingabvi kuvanhu, uye kwete nomunhu, asi naJesu Kristu, naMwari Baba vakamumutsa kuvakafa,
\v 2 nehama dzose dzineni, kukereke dzeGaratia:
\v 3 Nyasha kwamuri norugare rwunobva kuna Mwari Baba, naIshe wedu Jesu Kristu,
\v 4 wakazvipa nekuda kwezvivi zvedu, kuti atisunungure kunyika yakaipa yazvino, nekuda kwaMwari naBaba vedu;
\v 5 ngakuve kwaari kurumbidzwa kusvikira rinhi narinhi. Ameni.
\s Pauro unosimbisa vuapositori bwake
\p
\v 6 Ndinoshamisika kuti munokurumidza mukadai kupandukira uyo wakakudanai munyasha dzaKristu, \add muchienda\add* kune imwe evhangeri;
\v 7 isati iri imwe; asi kune vamwe vanokutambudzai vachida kushandura evhangeri yaKristu.
\v 8 Asi kunyange isu, kana mutumwa unobva kudenga akaparidza imwe evhangeri kwamuri inopesana neyatakaparidza kwamuri, ngaave chakatukwa.
\v 9 Sezvatakamboreva, zvino ndinorevazve saizvozvo: Kana umwe akaparidza imwe evhangeri kwamuri yakasiyana naiyo yamakagamuchira, ngaave chakatukwa.
\v 10 Nekuti zvino ndinonyengetedza vanhu here kana Mwari? Kana ndinotsvaka kufadza vanhu here? Nekuti kana ndichiri kufadza vanhu, handifaniri kuva muranda waKristu.
\v 11 Asi ndinokuzivisai, hama, evhangeri yakaparidzwa neni, kuti haisi yekuita kwevanhu.
\v 12 Nekuti handina kuigamuchira kumunhu kana ku\add i\add*dzidziswa, asi nokuratidzwa kwaJesu Kristu.
\v 13 Nekuti makanzwa zvemufambiro wangu munguva yapfuura pachiJudha, kuti ndaitambudza kereke yaMwari kupfuura chipimo sei, nokuiparadza;
\v 14 uye ndakabudirira pachiJudha kupfuura vazhinji vezero rangu parudzi rwangu, ndichinyanya kushingairira tsika dzamadzibaba angu.
\v 15 Asi zvakati zvafadza Mwari, iye wakandisanangura kubva padumbu ramai vangu, aka\add ndi\add*dana nenyasha dzake.
\v 16 kuratidza Mwanakomana wake mandiri, kuti ndimuparidze pakati pavahedheni, pakarepo handina kurangana nenyama neropa;
\v 17 kana kukwira Jerusarema kuna avo vakanditangira kuva vaapositora, asi ndakaenda Arabhiya, ndikadzokerazve Dhamasiko.
\v 18 Zvino shure kwemakore matatu ndakakwira Jerusarema kundovona Petro, ndikagara naye mazuva anegumi namashanu.
\v 19 Asi handina kuvona mumwe wavaapositori, kunze kwaJakobho chete munun'una waShe.
\v 20 Zvino zvinhu zvandinokunyorerai, tarirai, pamberi paMwari handinyepi.
\v 21 Ipapo ndakasvika kumatunhu eSiria neKirikia.
\v 22 Asi ndakanga ndisingazikamwi pachiso nekereke dzeJudhiya dzaiva munaKristu.
\v 23 asi vakanga vanzwa chete, kuti waititambudza nguva dzakapfuura, zvino woparidza kutenda kwaaimboparadza,
\v 24 vakarumbidza Mwari mandiri.

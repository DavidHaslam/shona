\c 1
\s Kwaziso
\p
\v 1 Pauro, muapositori usingabvi kuvanhu, uye kwete nomunhu, asi naJesu Kristu, naMwari Baba vakamumutsa kuvakafa,
\v 2 nehama dzose dzineni, kukereke dzeGaratia:
\v 3 Nyasha kwamuri norugare rwunobva kunaMwari Baba, naShe wedu Jesu Kristu,
\v 4 wakazvipa nokuda kwezvivi zvedu, kuti atisunungure kunyika yakaipa iyi, nokuda kwaMwari naBaba vedu;
\v 5 ngakuve kwaari kurumbidzwa nokusingaperi-peri. Ameni.
\s Pauro unosimbisa vuapositori bwake
\p
\v 6 Ndinoshamiswa kuti munokurumidza mukadai kupandukira uyo wakakudanai munyasha dzaKristu, kune imwe evhangeri;
\v 7 isati iri imwe; asi kune vamwe vanokutambudzai vachida kushandura evhangeri yaKristu.
\v 8 Asi kunyange isu, kana mutumwa unobva kudenga, akaparidza imwe evhangeri kwamuri, inopesana neyatakaparidza kwamuri, ngaave chakatukwa.
\v 9 Sezvatakamboreva, zvino ndinorevazve saizvozvo: Kana umwe akaparidza imwe evhangeri kwamuri yakasiyana naiyo yamakagamuchira, ngaave chakatukwa.
\v 10 Nokuti zvino ndinonyengetedza vanhu here kana Mwari? Kana ndinotsvaka kufadza vanhu here? Nokuti kana ndichiri kufadza vanhu, handifaniri kuva muranda waKristu.
\v 11 Asi ndinokuzivisai, hama, evhangeri yakaparidzwa neni, kuti haina kuita seyavanhu.
\v 12 Nokuti handina kuipiwa nomunhu kana ku\add i\add*dzidziswa nokuratidzwa naJesu Kristu.
\v 13 Nokuti makanzwa zvomufambire wangu kare pachiJudha, kuti ndaitambudza kereke yaMwari zvikurusisa sei, nokuiparadza;
\v 14 uye ndakabudirira pachiJudha kupfuvura vazhinji vezero rangu parudzi rwangu, ndichinyanya kushingairirazve tsika dzamadzibaba angu.
\v 15 Asi zvakati zvafadza Mwari, iye wakandisanangura kubva padumbu ramai vangu, aka\add ndi\add*dana nenyasha dzake.
\v 16 kuratidza Mwanakomana wake mandiri, kuti ndimuparidze pakati pavahedheni, pakarepo handina kurangana nenyama neropa;
\v 17 kana kukwira Jerusarema kuna avo vakanditangira kuva vaapostra, asi ndakaenda Arabhiya, ndikadzokera Dhamasikozve.
\v 18 Zvino shure kwemakore matatu ndakakwira Jerusarema kundovona Petro, ndikagara naye mazuva anegumi namashanu.
\v 19 Asi handina kuvona mumwe wavaapositori, kunze kwaJakobho chete munun'una waShe.
\v 20 Izvi zvandinokunyorerai, tarirai, pamberi paMwari handinyepi.
\v 21 Ipapo ndakasvika kumatunhu eSiria neKirikia.
\v 22 Asi ndakanga ndisingazikamwi pachiso nekereke dzeJudhiya dzaiva munaKristu.
\v 23 asi vakanga vanzwa chete, kuti waititambudza kare, zvino woparidza kutenda kwaaimboparadza;
\v 24 vakarumbidza Mwari mandiri.

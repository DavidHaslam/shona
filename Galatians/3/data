\c 3
\s Munhu unoruramiswa nokutenda
\p
\v 1 Haiwa vaGaratia zvituta, ndianiko wakakuroyai, kuti murege kuteerera chokwadi, iyemi makaratidzwa Jesu Kristu pachena pamberi pameso enyu akaroverwa pakati penyu?
\v 2 Ichechi chete ndinoda kudzidza kwamuri: Makapiwa Mweya namabasa omurairo here, kana nokunzwa kokutenda?
\v 3 Ko muri zvituta zvakadai nhai? Makatanga muMweya, ko zvino mopedziswa nenyama here?
\v 4 Makatambudzika zvikuru mukadai pasina here? Kana zvakadaro ndinoreva pasina!
\v 5 Naizvozvo uyo unokupai Mweya nokuita mabasa esimba pakati penyu, \add unozviita izvo\add* namabasa omurairo here, kana nokunzwa kokutenda?
\v 6 Abhurahamu sezvaakatenda Mwari zvikaverengwa kuti kururama.
\v 7 Naizvozvo zivai kuti avo vari vokutenda ndivo vana vaAbhurahamu.
\v 8 Norugwaro zvarwakaziva zviri mberi kuti Mwari ucharuramisa vahedheni nokutenda, rwakagara rwaparidza evhangeri kunaAbhurahamu, \add ruchiti\add*: Mauri marudzi ose acharopafadzwa.
\v 9 Naizvozvo ivo vari vokutenda vanoropafadzwa pamwe naAbhurahamu wakatenda.
\v 10 Nokuti vose vari vamabasa omurairo, vari pasi pokutukwa; nokuti kwakanyorwa, \add kuchinzi\add*: Vakatukwa vose vasingarambiri pazvinhu zvose zvakanyorwa mubuku yomurairo kuti vazviite.
\v 11 Zvino, zviri pachena kuti hakunomunhu unoruramiswa nomurairo pamberi paMwari, nokuti \add kunonzi\add*: Wakarurama uchararama nokutenda.
\v 12 Zvino murairo haubvi pakutenda; asi uyo unozviita uchararama mazviri.
\v 13 Kristu wakatidzikunura pakutuka komurairo, aitwa chituko nokuda kwedu, nokuti kwakanyorwa, \add kuchinzi\add*: Vakatukwa vose vanoturikwa pamuti!
\v 14 Kuti ropafadzo yaAbhurahamu isvike kuvahedheni kubudikidza naJesu Kristu; kuti tipiwe kubudikidza nokutenda chivimbiso choMweya.
\v 15 Hama dzangu, ndinoreva nomutovo wavanhu; kunyange iri sungano yavanhu hayo, kana yasimbiswa hakunomunhu unoikonesa kana kuwedzera kwairi.
\v 16 Zvino zvivimbiso zvakaitwa kunaAbhurahamu nokumwana wake. Haarevi, \add achiti\add*: Kuvana vako savanenge vazhinji; asi saanenge ari mumwe, unoti; Kumwana wako; uyu ndiye Kristu.
\v 17 Zvino ndinoreva ichi: Sungano yakagara yasimbiswa naMwari, munaKristu, murairo wakazotevera makore mazana mana namakumi matatu apfuvura haungaishaisi maturo, kuti chivimbiso chishaiswe maturo.
\v 18 Nokuti kana nhaka ichibva kumurairo, haichabvi kuchivimbiso; asi Mwari wakapa kuna Abhurahamu nokuvimbisa.
\v 19 Zvino murairo chinyiko? Wakazowedzerwa nokuda kwekudarika, kusvikira mwana wakavimbiswa izvozvo achizovuya; wakarairwa navatumwa noruvoko rwomurevereri.
\v 20 Zvino murevereri haazi womumwe, asi Mwari ndomumwe.
\v 21 Zvino murairo unorwisana nezvivimbiso zvaMwari here? Ngazvisadaro! Nokuti dai pakanga pane murairi wakapiwa waigona kupa upenyu, zvirokwazvo Kururama kungadai kuchiuya nomurairo.
\v 22 Asi Rugwaro rwakapfigira zvose pasi pechivi, kuti chivimbiso chinobva pakutenda kunaJesu Krisitu chipiwe vanotenda.
\v 23 Asi kutenda kusati kwasvika, taichengetwa pasi pomurairo, takapfigirwa mukutenda kwaizoratidzwa.
\v 24 Saizvozvo murairo wakanga uri murairi wedu, \add kutiisa\add* kunaKristu kuti tiruramiswe nokutenda.
\v 25 Zvino kutenda kwakati kwakasvika, hatichiri pasi pomurairi.
\v 26 Nokuti mose muri vana vaMwari nokutenda munaKristu Jesu;
\v 27 nokuti vose pakati penyu, vakabhabhatidzwa munaKristu, makafuka Kristu;
\v 28 Hakuna muJudha kana muGiriki, hakuna wakasungwa kana wakasununguka, hakuna munhurume kana munhukadzi; nokuti imwi mose muri vamwe munaKristu Jesu.
\v 29 Zvino kana \add muri\add* vaKristu, muri vana vaAbhurahamu, vadyi venhaka sezvamakavimbiswa.

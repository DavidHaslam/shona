\c 3
\s Munhu unoruramiswa nerutendo
\p
\v 1 Haiwa vaGaratia matununu, ndiani wakakuroyai, kuti murege kuteerera chokwadi, imwi makaratidzwa Jesu Kristu pachena pamberi pemeso enyu, akarovererwa pamuchinjikwa pakati penyu?
\v 2 Ichechi chete ndinoda kudzidza kwamuri: Makagamuchira Mweya nemabasa emurairo here, kana nekunzwa kwerutendo?
\v 3 Ko muri matununu akadai? Mambotanga muMweya, zvino mopedzeredzwa nenyama here?
\v 4 Makatambudzika zvikuru zvakadai pasina here? Kana zvakadaro ndinoreva pasina!
\v 5 Naizvozvo uyo unokupai Mweya nekuita mabasa esimba pakati penyu, \add unozviita \add*nemabasa emurairo here, kana nekunzwa kwerutendo?
\v 6 Abhurahamu sezvaakatenda Mwari zvikaverengwa kwaari kuti kururama.
\v 7 Naizvozvo munoziva kuti avo vari verutendo ndivo vana vaAbhurahamu.
\v 8 Nerugwaro zvarwakaona zviri mberi kuti Mwari unoti vahedheni vakarurama kubudikidza nerutendo, rwakagara rwaparidza evhangeri kuna Abhurahamu, \add ruchiti\add*: Mauri marudzi ose acharopafadzwa.
\v 9 Naizvozvo ivo vari verutendo vanoropafadzwa pamwe naAbhurahamu wakatendeka.
\v 10 Nekuti vose vari vemabasa emurairo vari pasi perushambwa; nekuti kwakanyorwa, \add kuchinzi\add*: Vakapiwa rushambwa vose vasingarambiri pazvinhu zvose zvakanyorwa mubuku yemurairo kuti vazviite.
\v 11 Zvino, zviri pachena kuti hakuna munhu unonzi wakarurama nemurairo pamberi paMwari, nekuti \add kunonzi\add*: Wakarurama uchararama nerutendo.
\v 12 Zvino murairo haubvi parutendo; asi uyo unozviita uchararama mazviri.
\v 13 Kristu wakatidzikunura parushambwa rwemurairo, aitwa rushambwa nekuda kwedu, nekuti kwakanyorwa, \add kuchinzi\add*: Vane rushambwa vose vanoturikwa pamuti;
\v 14 Kuti ropafadzo yaAbhurahamu isvike kuvahedheni kubudikidza naJesu Kristu; kuti tigamuchire chivimbiso cheMweya kubudikidza nerutendo.
\v 15 Hama, ndinotaura nemutoo wevanhu; kunyange iri sungano yevanhu, kana yasimbiswa hakuna munhu unoikonesa kana kuwedzera kwairi.
\v 16 Zvino zvivimbiso zvakaitwa kuna Abhurahamu nekumbeu yake. Haarevi, \add achiti\add*: Nekumbeu dzako sevanenge vazhinji; asi saanenge ari mumwe, \add unoti\add*; Nokumwana wako; unova Kristu.
\v 17 Zvino ndinoreva ichi: Sungano yakagara yasimbiswa naMwari muna Kristu, murairo wakazouya makore mazana mana nemakumi matatu apfuura haungaishaisi maturo, kuti chivimbiso chishaiswe maturo.
\v 18 Nekuti kana nhaka ichibva kumurairo, haichabvi kuchivimbiso; asi Mwari wakapa kuna Abhurahamu nechivimbiso.
\v 19 Ko murairo chii? Wakawedzerwa nekuda kwekudarika, kusvikira mbeu yasvika yakaitirwa chivimbiso; wakagadzwa nevatumwa muruoko rwemurevereri.
\v 20 Asi murevereri haazi weumwe, asi Mwari ndeumwe.
\v 21 Ko murairo unopesana nezvivimbiso zvaMwari here? Ngazvisadaro! Nekuti dai pakanga pane murairo wakapiwa unogona kuraramisa, zvirokwazvo kururama kungadai kuchiuya nemurairo.
\v 22 Asi rugwaro rwakapfigira zvose pasi pechivi, kuti chivimbiso chinobva parutendo rwaJesu Kristu chipiwe kune vanotenda.
\v 23 Asi rutendo rwusati rwasvika, taichengetwa pasi pemurairo, takapfigirwa murutendo rwaizozarurwa shure.
\v 24 Saizvozvo murairo wakanga uri murairidzi wedu, \add kutiisa\add* kuna Kristu kuti tinzi takarurama nerutendo.
\v 25 Zvino rutendo rwakati rwasvika, hatisisiri pasi pemurairidzi.
\v 26 Nekuti mose muri vana vaMwari nerutendo rwaKristu Jesu.
\v 27 Nekuti mose makabhabhatidzwa muna Kristu makafuka Kristu;
\v 28 Hakuna muJudha kana muGiriki, hakuna wakasungwa kana wakasununguka, hakuna munhurume kana munhukadzi; nekuti imwi mose muri vamwe muna Kristu Jesu.
\v 29 Zvino kana \add muri\add* vaKristu, saka muri vana vaAbhurahamu, vadyi venhaka maererano nechivimbiso.

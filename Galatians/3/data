\c 3
\s Munhu unonzi haana mhosva nerutendo
\p
\v 1 Haiwa vaGaratia matununu, ndiani wakakuroyai kuti murege kuteerera chokwadi, imwi makaratidzwa Jesu Kristu pachena pamberi pemeso, akarovererwa pamuchinjikwa pakati penyu?
\v 2 Ndichochi chete chandinoda kudzidza kwamuri \add chekuti\add*: Makagamuchira Mweya nemabasa emurairo here, kana nekunzwa kwerutendo?
\v 3 Ko muri matununu akadai? Makatanga muMweya, zvino mopedzisa munyama here?
\v 4 Makatambudzika zvikuru zvakadai pasina here? Zvakadaro pasinawo!
\v 5 Naizvozvo iye unokupai Mweya neunoita mabasa esimba pakati penyu, \add unozviita \add*nemabasa emurairo here, kana nekunzwa kwerutendo?
\v 6 Abhurahama sezvaakatenda Mwari, zvikaverengwawo kwaari kuti kururama.
\v 7 Naizvozvo munoziva kuti avo verutendo, ndivo vana vaAbhurahama.
\v 8 Nerugwaro, rwaona zviri mberi kuti Mwari unoti vahedheni vakarurama kubudikidza nerutendo, rwakagara rwaparidza evhangeri kuna Abhurahama, ruchiti: Mauri marudzi ese  acharopafadzwa.
\v 9 Naizvozvo verutendo vanoropafadzwa pamwe naAbhurahama wakatenda.
\v 10 Nokuti vese vemabasa emurairo vari pasi pekutukwa; nokuti kwakanyorwa, \add kuchinzi\add*: Wakatukwa wese asingarambiri pazvese zvakanyorwa mubuku yemurairo kuti azviite.
\v 11 Asi zviri pachena kuti hakuna munhu unonzi wakarurama nemurairo pamberi paMwari, nokuti \add kunonzi\add*: Wakarurama uchararama nerutendo.
\v 12 Zvino murairo haubvi parutendo, asi \add zvinonzi:\add* Munhu unoita zvinhu izvi uchararama mazviri.
\v 13 Kristu wakatidzikunura pakutukwa kwemurairo, aitwa chakatukwa nekuda kwedu, nokuti kwakanyorwa, \add kuchinzi\add*: Wakatukwa wese wakaremberera pamuti;
\v 14 kuti ropafadzo yaAbhurahama isvike kuvahedheni muna Kristu Jesu, kuti tigamuchire nerutendo chivimbiso cheMweya.
\v 15 Hama, ndinotaura nemutowo wevanhu; kunyange sungano yevanhu yasimbiswa, hakuna munhu unoikonesa kana kuwedzera kwairi.
\v 16 Zvino zvivimbiso zvakataurwa kuna Abhurahama nekumbeu yake. Haarevi \add achiti\add*: Nekumbeu \add dzako\add*, sevanenge vazhinji, asi saanenge ari mumwe, \add unoti:\add* Nekumbeu yako; inova Kristu.
\v 17 Ndinoreva ichiwo: Sungano yakagara yasimbiswa naMwari muna Kristu, murairo ukazouya makore mazana mana nemakumi matatu apfuura haungaishaisi maturo, kuti uite chivimbiso chive chisina maturo.
\v 18 Nokuti kana nhaka ichibva kumurairo, haichabvi kuchivimbiso; asi Mwari wakapa pachena Abhurahama nechivimbiso.
\v 19 Ko murairo chii? Wakawedzerwa nekuda kwekudarika, kusvikira mbeu yasvika yakaitirwa chivimbiso; wakagadzwa nevatumwa muruoko rwemurevereri.
\v 20 Asi murevereri haasi weumwe, asi Mwari ndeumwe.
\v 21 Ko murairo unopesana nezvivimbiso zvaMwari here? Ngazvisadaro! Nokuti dai pakange pane murairo wakapiwa unogona kuraramisa, zvirokwazvo kururama kungadai kuchibva kumurairo.
\v 22 Asi rugwaro rwakapfigira zvese pasi pechivi, kuti chivimbiso chinobva parutendo rwaJesu Kristu chipiwe kune vanotenda.
\v 23 Asi kusati kwasvika rutendo, taichengetwa pasi pemurairo, takapfigirwa kusvikira kurutendo rwaizozarurwa shure.
\v 24 Saizvozvo murairo wakange uri murairidzi wedu kuna Kristu, kuti tinzi takarurama nerutendo.
\v 25 Asi rutendo rwakati rwasvika, hatisisiri pasi pemurairidzi.
\v 26 Nokuti mose muri vana vaMwari nerutendo muna Kristu Jesu.
\v 27 Nokuti mose makabhabhatidzwa muna Kristu, makafuka Kristu.
\v 28 Hakuna muJudha kana muGiriki, hakuna wakasungwa kana wakasununguka, hakuna munhurume nemunhukadzi; nokuti imwi mose muri vamwe muna Kristu Jesu.
\v 29 Zvino kana imwi \add muri\add* \add vanhu\add* vaKristu, saka muri vana vaAbhurahama, uye vadyi venhaka maererano nechivimbiso.

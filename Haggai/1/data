\c 1
\s Vanhu vanorairwa kuvaka tembere
\p
\v 1 Mugore ramambo Dhariyasi mambo, mumwedzi wechitanhatu, muzuva rekutanga remwedzi, rakasvika shoko raJehovha nemuporofita Hagai kuna Zerubhabheri mwanakomana waShearitieri, mubati waJudha, nekuna Joshua mwanakomana waJehozadhaki, mupristi mukuru, richiti:
\v 2 Anotaura seizvi Jehovha wehondo: Vanhu ava vanoti: Nguva haina kusvika, nguva imba yaJehovha yaichavakwa.
\v 3 Ipapo shoko raJehovha rakasvika neruoko rwaHagai muporofita, richiti:
\v 4 Haisi nguva yenyu here, imwi pachenyu, kuti mugare mudzimba dzenyu dzakafukidzwa mukati nemapuranga, asi imba ino idongo?
\v 5 Naizvozvo ikozvino, znoreva seizvi Jehovha wehondo: Isai moyo wenyu panzira dzenyu.
\v 6 Makadzvara zvakawanda, ai makapinza zvishoma, munodya, asi hamuguti, munonwa, asi hamugungwi, munozvipfekedza, asi hakuna anodziirwa, neanotambira muhoro anotambirira muhoro muchikwama chakabooka.
\p
\v 7 Zvanzi naJehovha wehondo: Cherekedzai zvamakaita.
\v 8 Kwirai mugomo, muuye namatanda, muvake imba iyi; ini ndichaifarira, uye ini ndichakudzwa ndizvo zvinotaura Jehovha.
\v 9 Makafunga kuwana zvizhinji, tarirai, zvakangoita zvishoma; makati mazviisa kumusha, ini ndikafuridzira pamusoro pazvo. Nemhaka yeiko? Ndizvo zvinotaura Jehovha wehondo. Nemhaka yeimba yangu riri dongo, umwe neumwe wenyu achimhanyira kumba kwake.
\v 10 Saka denga rakaramba nedova nemhaka yenyu, nenyika inoramba nezvibereko zvayo.
\v 11 Ndakadana kuwoma kuuye panyika, napamakomo, napazviyo, napawaini itsva, napamafuta, napane zvinoberekwa nevhu, napavanhu, napazvipfuwo, napamabasa ese amaoko avanhu.
\p
\v 12 Ipapo Zerubhabheri mwanakomana waShearitieri, naJoshua mwanakomana waJehozadhaki, mupristi mukuru, navanhu vese vakange vasara, vakateerera inzwi raJehovha Mwari wavo, namashoko omuporofita Hagai, sezvaakange atumwa naJehovha Mwari wavo; vanhu vakatya pamberi paJehovha.
\v 13 Ipapo Hagai, nhume yaJehovha, wakataura navanhu sezvaakarairwa neshoko rakatumwa naJehovha, akati: Ndinemwi ndizvo zvinotaura Jehovha.
\v 14 Jehovha akamutsa mweya waZerubhabheri mwanakomana waShearitieri, mubati waJudha, nomweya waJoshua mwanakomana waJehozadhaki, mupristi mukuru, nomweya wavanhu vese vakange vasara, vakauya vakabata paimba yaJehovha wehondo, Mwari wavo,
\v 15 nezuva ramakumi maviri namana romwedzi wechitanhatu, negore rechipiri ramambo Dhariyasi.
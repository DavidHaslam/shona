\c 2
\s Kunaka kwetembere itsva
\p
\v 1 Mu\add mwedzi\add* wechinomwe, neremakumi maviri nerimwe remwedzi, kwakasvika shoko raJehovha neruoko rwaHagai muporofita, richiti:
\v 2 Taura ikozvino kuna Zerubhabheri mwanakomana waShearitieri, mubati waJudha, nekuna Joshua mwanakomana waJehozadhaki, mupristi mukuru, nekuvakasara vevanhu, uchiti:
\v 3 Ndiani wakasara pakati penyu wakamboona imba ino pakubwinya kwayo kwekutanga? Zvino munoiona sei ikozvino? Haina kuita sechinhu pasina here pameso enyu kana ichienzaniswa nayo?
\v 4 Asi ikozvino, simba, iwe Zerubhabheri, anoreva Jehovha; simba, newe Joshua mwanakomana waJehozadhaki, mupristi mukuru; simbaiwo imwi mese vanhu vepanyika, anoreva Jehovha, mubate; nokuti ndinemwi, anoreva Jehovha wehondo.
\v 5 Neshoko randakasungana nemwi pamakabuda kubva muEgipita, uye Mweya wangu unomira pakati penyu: Musatya.
\p
\v 6 Nokuti anoreva seizvi Jehovha wehondo: Kuchiri kamwe chete, chinguvana, zvino ndichazungunusa matenga, nenyika, negungwa, nepakaoma.
\v 7 Zvino ndichazungunusa marudzi ese, uye chishuwo chemarudzi ose chichasvika, uye ndichazadza imba iyi nekubwinya, anoreva Jehovha wehondo.
\v 8 Sirivha ndeyangu, negoridhe nderangu, anoreva Jehovha wehondo.
\v 9 Kubwinya kweimba iyi yekupedzisira kuchava kukuru pane kweyekutanga, anoreva Jehovha wehondo; uye panzvimbo ino ndichapa rugare, anoreva Jehovha wehondo.
\p
\v 10 Pa\add zuva\add* remakumi maviri nemana re\add mwedzi\add* wepfumbamwe, negore rechipiri raDhariyasi, rakasvika shoko raJehovha neruoko rwaHagai muporofita, richiti:
\v 11 Anoreva seizvi Jehovha wehondo: Bvunza ikozvino vapristi \add zve\add*murairo, uti:
\v 12 Kana munhu achitakura nyama tsvene mumupendero wenguwo yake, akagunzva chingwa nemupendero wake, kana zvekudya zvakabikwa, kana waini, kana mafuta, kana chekudya chipi nechipi, zvichava zvitsvene here? Vapristi ndokupindura ndokuti: Kwete.
\v 13 Zvino Hagai wakati: Kana asina kuchena nechitunha akagunzva chipi cheizvi, chichava chisina kuchena here? Vapristi ndokupindura ndokuti: Chichava chisina kuchena.
\v 14 Ipapo Hagai wakapindura ndokuti: Ndizvo zvakaita vanhu ava, uye ndizvo zvakaita rudzi urwu pamberi pangu, anoreva Jehovha; saizvozvowo basa rimwe nerimwe remaoko avo; nechavanopa ipapo hachina kuchena.
\v 15 Zvino ikozvino, isai henyu moyo yenyu kubva pazuva rino zvichikwira, kubva ibwe risati raiswa pamusoro peibwe mutembere yaJehovha.
\v 16 Kubva apo \add munhu\add* achienda kumurwi \add wezviyero\add* makumi maviri, paiva negumi; achienda kuchisviniro chewaini kunochera \add hari\add* makumi mashanu pachisviniro, paiva nemakumi maviri.
\v 17 Ndakakurovai nenyunje uye nekuvhuvha uye nechimvuramabwe, mabasa ose emaoko enyu; asi hamuna \add kutendeukira\add* kwandiri, anoreva Jehovha.
\v 18 Isai henyu moyo wenyu, kubva pazuva rino zvichikwira, kubva pazuva remakumi maviri nemana re\add mwedzi\add* wepfumbamwe, ipo kubva pazuva nheyo dzetembere yaJehovha dzichiiswa, muise moyo wenyu.
\v 19 Mbeu ichiri mudura here? Hongu, muzambiringa, nemuonde, nemupomegiranati, nemuorivhi, hazvisati zvabereka; kubva pazuva iri ndicha\add ku\add*ropafadzai.
\p
\v 20 Zvino shoko raJehovha rakasvika rwechipiri kuna Hagai mu\add zuva\add* remakumi maviri nemana remwedzi, richiti:
\v 21 Taura kuna Zerubhabheri, mubati waJudha, uchiti: Ndichazunungusa matenga nenyika.
\v 22 Uye ndichapidigura chigaro cheushe cheumambo uzhinji, uye ndichaparadza simba reumambo uzhinji hwevahedheni, uye ndichapidigura dzingoro, nevanotasva madziri; uye mabhiza nevatasvi vawo vachaburuka, umwe neumwe nemunondo wehama yake.
\v 23 Nezuva iro, anoreva Jehovha wehondo, ndichakutora, iwe Zerubhabheri, mwanakomana waShearitieri, muranda wangu, anoreva Jehovha, uye ndichakuita sechidhindo; nokuti ndakakusarudza, anoreva Jehovha wehondo.
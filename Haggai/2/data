\c 2
\s Kunaka kwetembere itsva
\p
\v 1 Mu\add mwedzi\add* wechinomwe, neremakumi maviri nerimwe remwedzi, kwakasvika shoko raJehovha neruoko rwaHagai muporofita, richiti:
\v 2 Taura ikozvino kuna Zerubhabheri mwanakomana waShearitieri, mubati waJudha, naJoshua mwanakomana waJehozadhaki, mupristi mukuru, nnekuvakasara vevanhu uchiti:
\v 3 Ndiani wakasara pakati penyu wakamboona imba ino pakubwinya kwayo kwekutanga? Zvino munoiona sei ikozvino? Haina kuita sechinhu pasina here pamese enyu kana ichienzaniswa nayo?
\v 4 Asi ikozvino, simba, iwe Zerubhabheri, anoreva Jehovha; newe Joshua mwanakomana waJehozadhaki, mupristi mukuru, simbaiwo imwi mese vanhu vepanyika, anoreva Jehovha, mubate: nokuti ndinemwi, anoreva Jehovha wehondo.
\v 5 \add Se\add*shoko randakasungana nemwi pamakakwira kubva muEgipita, saizvozvo Mweya wangu unogara pakati penyu; musatya.
\p
\v 6 Nokuti anoreva seizvi Jehovha wehondo: Kuchiri kamwe chete, chinguvana, zvino ndichazungunusa matenga, ne nyika, negungwa, nepakaoma;
\v 7 Zvino ndichazungunusa marudzi ese, uye chishuwo chemarudzi ese chichasvika, uye ndichazadza imba nekubwinya, anoreva Jehovha wehondo.
\v 8 Sirivha ndeyangu, negoridhe nderangu anoreva Jehovha wehondo.
\v 9 Kubwinya kweimba iyi yekupedzisira kuchava kukuru pane kweyekutanga, anoreva Jehovha wehondo, uye panzvimbo ino ndichapa rugare, anoreva Jehovha wehondo.
\p
\v 10 Mu\add zuva\add* remakumi maviri nemana remwedzi wepfumbamwe, negore rechipiri raDhariyasi, rakasvika shoko raJehovha neruoko rwaHagai muporofita, richiti:
\v 11 Anoreva seizvi Jehovha wehondo: Bvunza ikozvino vapristi \add zve\add*muriro, uti:
\v 12 Kana munhu achitakura nyama tsvene mumupendero wenguwo yake, akagunzva chingwa nemupendero wake, kana zvekudya zvakabikwa, kana waini, kana mafuta, kana chekudya chipi nechipi, zvichava zvitsvene here? Vapristi ndokupindura ndokuti: Kwete.
\v 13 Zvino Hagai wakati: Kana wakasvibiswa nechitunha akagunzva chipi cheizvi, chichava chisina kuchena here? Vapristi ndokupindura ndokuti: Chichava chisina kuchena.
\v 14 Ipapo Hagai wakapindura ndokuti: Ndizvo zvakaita vanhu ava, uye ndizvo zvakaita rudzi urwu pamberi pangu; anoreva Jehovha; saizvozvowo basa rimwe nerimwe remaoko avo, nechavanopa ipapo hachina kuchena.
\v 15 Zvino ikozvino, rangarirai henyu kubva pazuva rino zvichikwira, kubva ibwe risati raiswa pamusoro perimwe ibwe mutembere yaJehovha.
\v 16 Kubva apo \add munhu\add* paakasvika pamurwi \add wezviyero\add* makumi maviri, paiva negumi; achienda kuchisviniro chewaini kunochera \add hari\add* makumi mashanu pachisviniro, paiva nemakumi maviri.
\v 17 Ndakakurovai nenyunje nekuvhuvha nechimvuramabwe, mabasa ese emaoko enyu; asi hamuna \add kutendeukira\add* kwandiri, anoreva Jehovha.
\v 18 Isai henyu moyo wenyu kubva pazuva rino zvichikwiraChifungai henyu kubva pazuva ranhasi muchienda mberi, kubva pazuva remakumi maviri namana romwedzi wepfumbamwe, kubva pazuva rakateyiwa nheyo dzetembere yaJehovha, fungai izvozvo.
\v 19 Ko mbeu ichimo mudura here? Zvirokwazvo, muzambiringa nomuonde nomupomegiranati nomuorivhi hazvina kubereka; kubva pazuva rino ndichakuropafadzai.
\p
\v 20 Zvino shoko raJehovha rakasvika rwechipiri kuna Hagai nezuva ramakumi maviri namana romwedzi, richiti:
\v 21 Taura naZerubhabheri, mubati waJudha, uti: Ndichazunungusa denga rese nenyika;
\v 22 ndichawisira pasi zvigaro zvoushe; ndichaparadza simba reushe hwendudzi; ndichawisira pasi ngoro navanofamba nadzo; mabhiza navanotasva achawira pasi, umwe neumwe nomunondo wehama yake.
\v 23 Nezuva iro ndizvo zvinotaura Jehovha wehondo ndichakutora iwe, Zerubhabheri, muranda wangu, mwanakomana waShearitieri ndizvo zvinotaura Jehovha ndichakuita sechidhindo; nokuti ndakakusanangura ndizvo zvinotaura Jehovha wehondo.
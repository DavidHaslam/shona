\c 25
\s Gore resabata nereJubheri
\p
\v 1 Zvino Jehovha wakataura kuna Mozisi pagomo reSinai achiti:
\v 2 Taura kuvana vaIsraeri ugoti kwavari: Kana masvika munyika yandinokupai, nyika ichazorora, isabata raJehovha.
\v 3 Makore matanhatu uchadzvara munda wako, uye makore matanhatu uchachekerera munda wako wemizambiringa nekuunganidza michero yayo.
\v 4 Asi mugore rechinomwe kuchava nesabata rekuzorora kwenyika, isabata kuna Jehovha; haungadzvari munda wako kana kuchekerera munda wako wemizambiringa.
\v 5 Haungakohwi magoko egoho rako, hamungaunganidzi zvibereko zvemunda wako wemizambiringa usina kuchekererwa; richava gore rekuzorora renyika.
\v 6 Zvino sabata renyika richava zvekudya kwenyu; zvako, nezvemuranda wako, nezvemurandakadzi wako, nezvemushandi wako, nezvemutorwa agere newe semuenzi;
\v 7 nezvezvipfuwo zvako, nezvemhuka iri munyika yako; zvese zvazvinobereka zvichava zvekudya zvazvo.
\p
\v 8 Zvino uchazviverengera masabata manomwe emakore, makore manomwe akapetwa kanomwe; kuti mazuva emasabata manomwe emakore ave kwauri makore makumi mana nemapfumbamwe.
\v 9 Ipapo uchapfuudza hwamanda yekurira kukuru mumwedzi wechinomwe nereshanu remwedzi; pazuva rechiyananiso muchapfuudza \add kurira\add* kwehwamanda panyika yese yekwenyu.
\v 10 Zvino muchaita gore ramakumi mashanu dzvene, mugoparidza rusununguko panyika yese kuvagari vayo; rinofanira kuva jubheri kwamuri; uye muchadzokera umwe neumwe kune zvake, uye muchadzokera umwe neumwe kudzinza rake.
\v 11 Gore remakumi mashanu richava jubheri kwamuri; musadzvara, musakohwa naro magoko, kana kuunganidza naro zvemunda wemizambiringa usina kuchekererwa.
\v 12 Nokuti ijubheri; richava dzvene kwamuri; muchadya zvibereko zvaro paminda.
\v 13 Mugore iri rejubheri muchadzokera umwe neumwe kunhaka yake.
\v 14 Zvino kana uchitengesa chinhu kune wekwako, kana kutenga muruoko rwewekwako, musamanikidzana.
\v 15 Zvichienderana neuwandu hwemakore shure kwejubheri uchatenga kune wekwako, uye neuwandu hwemakore ezvibereko achakutengesera.
\v 16 Zvichienderana neuwandu hwemakore achakwidza mutengo wazvo, uye zvichienderana neushoma hwemakore uchadzikisa mutengo wazvo; nokuti anokutengesera uwandu hwegoho.
\v 17 Naizvozvo musamanikidzana, asi utye Mwari wako; nokuti ndini Jehovha Mwari wenyu.
\p
\v 18 Naizvozvo itai zvimiso zvangu, nekuchengeta mitongo yangu, nekuzviita, kuti mugare munyika makachengeteka.
\v 19 Zvino nyika ichabereka zvibereko zvayo, mugodya kusvika maguta, mugogaramo makachengeteka.
\v 20 Zvino kana muchiti: Tichadyei gore rechinomwe? Tarirai, hatidzvari, kana kuunganidza zvibereko zvedu;
\v 21 ipapo ndicharaira ropafadzo yangu pamusoro penyu mugore rechitanhatu, zvino richakuberekerai zvemakore matatu.
\v 22 Zvino muchadzvara mugore rerusere, mugodya pazvibereko zvitsaru, kusvika gore repfumbamwe, kusvika zvibereko zvaro zvichisvika, muchadya zvitsaru.
\p
\v 23 Nyika haitongotengeswi nekusingaperi, nokuti nyika ndeyangu; nokuti muri vatorwa vagere sevaenzi neni.
\v 24 Zvino panyika yenyu yese yenhaka yenyu muchapa rudzikunuro rwenyika.
\p
\v 25 Kana umwe wako akava murombo, ndokutengesa \add zvimwe\add* panhaka yake, zvino kana umwe wehama dzako akauya kuzoidzikunura, ipapo achadzikunura zvakatengeswa neumwe wake.
\v 26 Zvino kana munhu asina anozvidzikunura, asi ruoko rwake rwuchisvikira, akawana zvinokwana rudzikunuro rwake;
\v 27 ipapo achaverenga makore ekutengeswa kwazvo, agodzosera muraudzo kune waakatengesera, adzokere kunhaka yake;
\v 28 asi kana ruoko rwake runa kuwana zvakakwana kudzikunura kwaari, chakatengeswa chichava muruoko rwewakatenga kusvika pagore rejubheri; zvino pajubheri chichabuda, iye agodzokera kunhaka yake.
\p
\v 29 Zvino kana munhu akatengesa imba yekugara muguta rine rusvingo, ipapo kodzero yerudzikunuro rwayo ichavapo kusvika pakupera kwegore rekutengeswa kwayo; kodzero yekuidzikunura ichavapo gore rese.
\v 30 Zvino kana isina kudzikunurwa mukati megore rakazara, ipapo imba iri muguta rine rusvingo ichasimbiswa nekusingaperi kune wakaitenga mumazera ake ese; haingabudi nejubheri.
\v 31 Asi dzimba dzemisha isina kukombwa namasvingo dzinofanira kuverengwa pamwe chete neminda yenyika; dzingadzikunurwa, dzichasunungurwa pagore rejubheri.
\v 32 Asi pamaguta aVaRevhi, idzo dzimba pamaguta avo, VaRevhi vangadzidzikunura nguva ipi neipi.
\v 33 Kana munhu akadzikunura kuva Revhi, imba yakatengeswa neguta rake zvinofanira kusunungurwa pagore rejubheri; nokuti dzimba mumaguta aVaRevhi ndedzavo pakati pavana vaIsraeri.
\v 34 Asi minda yokuruwa rwamaguta avo haingatengeswi, nokuti ndeyavo nokusingaperi.
\p
\v 35 Kana hama yako ikava murombo, akapera simba anewe, unofanira kumubatsira, agare newe somweni kana mutorwa.
\v 36 Usatora mhindu yemari kwaari kana yezvibereko kwaari, asi unofanira kutya Mwari wako, kuti hama yako igare newe.
\v 37 Usamupa mari yako uchireva mhindu, kana zvokudya zvako uchireva kuwedzerwa.
\v 38 Ndini Jehovha Mwari wenyu, wakakubudisai munyika yeEgipita, kuti ndikupei nyika yeKenani, ndive Mwari wenyu.
\p
\v 39 Kana hama yako ikava murombo, agere newe, akazvitengesa kwauri, usamubatisa somusungwa;
\v 40 ngaave somubatiri unopiwa mubayiro, kana somutorwa kwauri; ngaakubatire kusvikira pagore rejubheri.
\v 41 Ipapo ngaabude hake kwauri, iye pamwe chete navana vake, adzokere kuhama dzake, adzokere kuna madzibaba ake.
\v 42 Nokuti ivo varanda vangu vandakabudisa munyika yeEgipita; ngavarege kutengeswa, sezvinoitwa vasungwa.
\v 43 Usamubata nehasha, asi utye Mwari wako.
\v 44 Kana vari vasungwa vako, varume kana vakadzi, vauchazova navo mungazvitengera vasungwa, varume navakadzi, kumarudzi anokupoteredzai.
\v 45 Mungatengawo kuvana vavatorwa vagere pakati penyu nokuvana vavo vari pakati penyu, vavakabereka panyika yenyu; ivo vangava venyu.
\v 46 Muvaite nhaka yavana venyu vanokuteverai, kuti vave vavo; munofanira kutora vasungwa venyu kwavari nokuvana vaIsraeri, umwe ngaarege kubata umwe nehasha.
\p
\v 47 Kana mweni kana mutorwa akafuma agere newe, asi hama yako igere naye ikava murombo, akazvitengesa kumweni kana mutorwa uyo ugere newe, kana kumwana worudzi rwomweni uyo,
\v 48 kana atengeswa, ungadzikunurwa; munin'ina kana mukoma wake ungamudzikunura;
\v 49 kana babamunini vake, kana mwanakomana wababamunini vake, ungamudzikunura, kana ani nani wehama dzake dzomumba make ungamudzikunura; kana iye akazova mufumi, ungazvidzikunura amene.
\v 50 Zvino iye nomutengi wake vanofanira kuverenga makore kubva pagore raakazvitengesa naro kwaari kusvikira pagore rejubheri, mutengo waakazvitengesa nawo unofanira kuenzaniswa namakore; nguva yokugara kwake naye inofanira kuenzaniswa nenguva yomubatiri unopiwa mubairo wake.
\v 51 Kana makore mazhinji achinge asara, unofanira kudzosera mari yokudzikunurwa kwake yakaenzaniswa namakore iwayo, zvichibva pamari yaakange atenga nayo.
\v 52 Kana kuchinge kwasara makore mashoma kusvikira pagore rejubheri, unofanira kurangana naye; unofanira kudzosera mari yokudzikunurwa kwake zvichienzaniswa namakore ake.
\v 53 Unofanira kugara naye gore rimwe nerimwe somubatiri unopiwa mubairo wake; ngaarege kumubata nehasha pamberi pako.
\v 54 Kana asingadzikunurwi nemitoo iyi, anofanira kusunungurwa negore rejubheri, iye navana vake pamwe chete naye.
\v 55 Nokuti vana vaIsraeri varanda vangu; varanda vangu vandakabudisa panyika yeEgipita; ndini Jehovha Mwari wenyu.

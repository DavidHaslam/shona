\c 25
\s Gore resabata nereJubheri
\p
\v 1 Zvino Jehovha wakataura kuna Mozisi pagomo reSinai achiti:
\v 2 Taura kuvana vaIsraeri ugoti kwavari: Kana masvika munyika yandinokupai, nyika ichazorora, isabata kuna Jehovha.
\v 3 Makore matanhatu uchadzvara munda wako, uye makore matanhatu uchachekerera munda wako wemizambiringa nekuunganidza michero yayo.
\v 4 Asi mugore rechinomwe kuchava nesabata rekuzorora kwenyika, isabata kuna Jehovha; haungadzvari munda wako kana kuchekerera munda wako wemizambiringa.
\v 5 Haungakohwi magoko egoho rako, uye hamungaunganidzi zvibereko zvemunda wako wemizambiringa usina kuchekererwa; richava gore rekuzorora renyika.
\v 6 Zvino sabata renyika richava zvekudya kwenyu; zvako, nezvemuranda wako, nezvemurandakadzi wako, nezvemushandi wakahaiwa* wako, nezvemutorwa wako agere newe semweni;
\v 7 nezvezvipfuwo zvako, nezvemhuka dziri munyika yako; zvibereko zvadzo zvese zvichava zvekudya.
\p
\v 8 Zvino uchazviverengera masabata manomwe emakore, makore manomwe akapetwa kanomwe; kuti mazuva emasabata manomwe emakore ave kwauri makore makumi mana nemapfumbamwe.
\v 9 Ipapo uchapfuudza hwamanda yekurira kukuru mumwedzi wechinomwe nereshanu remwedzi; pazuva rechiyananiso muchapfuudza hwamanda panyika yese yekwenyu.
\v 10 Zvino muchaita gore regore remakumi mashanu dzvene, mugoparidza rusununguko panyika yese kuvagari vese vayo; richava jubheri kwamuri; uye muchadzokera umwe neumwe kunhaka yake, uye muchadzokera umwe neumwe kudzinza rake.
\v 11 Gore regore remakumi mashanu richava jubheri kwamuri; musadzvara, musakohwa naro magoko, kana kuunganidza naro zvemunda wemizambiringa usina kuchekererwa.
\v 12 Nokuti ijubheri; richava dzvene kwamuri; muchadya zvibereko zvaro paminda.
\v 13 Mugore iri rejubheri muchadzokera umwe neumwe kunhaka yake.
\v 14 Zvino kana uchitengesa chinhu kune wekwako, kana kutenga muruoko rwewekwako, musamanikidzana.
\v 15 Zvichienderana neuwandu hwemakore shure kwejubheri uchatenga kune wekwako; zvichienderana neuwandu hwemakore ezvibereko achakutengesera.
\v 16 Zvichienderana neuwandu hwemakore achakwidza mutengo wazvo, uye zvichienderana neushoma hwemakore uchadzikisa mutengo wazvo; nokuti anokutengesera uwandu hwegoho.
\v 17 Naizvozvo musamanikidzana, asi utye Mwari wako; nokuti ndini Jehovha Mwari wenyu.
\p
\v 18 Naizvozvo itai zvimiso zvangu, nekuchengeta mitongo yangu, nekuzviita, kuti mugare munyika makachengeteka.
\v 19 Zvino nyika ichabereka zvibereko zvayo, mugodya kusvika maguta, mugogaramo makachengeteka.
\v 20 Zvino kana muchiti: Tichadyei mugore rechinomwe? Tarirai, hatidzvari kana kuunganidza zvibereko zvedu;
\v 21 ipapo ndicharaira ropafadzo yangu pamusoro penyu mugore rechitanhatu, zvino richaita zvibereko zvemakore matatu.
\v 22 Zvino muchadzvara mugore rerusere, mugodya pazvibereko zvisharu, kusvika gore repfumbamwe, kusvika zvibereko zvaro zvichisvika, muchadya zvitsaru.
\p
\v 23 Nyika haitongotengeswi nekusingaperi, nokuti nyika ndeyangu; nokuti muri vatorwa vagere sevaenzi neni.
\v 24 Zvino panyika yese yenhaka yenyu muchapa rudzikunuro rwenyika.
\p
\v 25 Kana umwe wako akava murombo, ndokutengesa \add zvimwe\add* panhaka yake, zvino kana umwe ari pedo kuna iye akauya, ipapo achadzikunura zvakatengeswa neumwe wake.
\v 26 Zvino kana munhu asina mudzikinuri, asi ruoko rwake rwuchisvikira, akawana zvinokwana rudzikunuro rwake;
\v 27 ipapo achaverenga makore ekutengeswa kwazvo, agodzosera muraudzo kune munhu waakaitengesera, adzokere kunhaka yake.
\v 28 Asi kana ruoko rwake rusina kuwana zvakakwana kudzikunura kwaari, chakatengeswa chake chichava muruoko rwewakachitenga kusvika gore rejubheri; zvino pajubheri chichabuda, iye agodzokera kunhaka yake.
\p
\v 29 Zvino munhu, kana akatengesa imba yekugara muguta rine rusvingo, ipapo kudzikinurwa kwayo kuchavapo kusvika pakupera kwegore rekutengeswa kwayo; kodzero yekuidzikunura ichavapo gore rese.
\v 30 Zvino kana isina kudzikunurwa mukati megore rakazara kwairi, ipapo imba iri muguta rine rusvingo ichasimbiswa nekusingaperi kune wakaitenga mumazera ake; haingabudi pajubheri.
\v 31 Asi dzimba dzemisha dzisina rusvingo kupoteredza dzichaverengwa semunda wenyika; dzingadzikunurwa, uye dzichabuda pajubheri.
\v 32 Maererano nemaguta eVaRevhi, dzimba dzemaguta enhaka yavo, VaRevhi vachava nekodzero yerudzikunuro nekusingaperi.
\v 33 Zvino kana kune anodzikunura kuva Revhi, ipapo imba yakatengeswa neguta renhaka yake zvichabuda pajubheri; nokuti dzimba dzemaguta eVaRevhi inhaka yavo pakati pevana vaIsraeri.
\v 34 Asi munda wekumacheto kwemaguta avo haungatengeswi, nokuti inhaka yavo nekusingaperi.
\p
\v 35 Zvino kana umwe wako akava murombo, neruoko rwake runobvunda anewe, ipapo uchamutsigira, mutorwa kana mweni, kuti ararame pamwe newe.
\v 36 Usatora mubereko kana yezvibereko kwaari, asi itya Mwari wako, kuti umwe wako ararame newe.
\v 37 Usamupa mari yako uchireva mhindu, kana zvekudya zvako uchireva zvibereko.
\v 38 Ndini Jehovha Mwari wenyu, wakakubudisai munyika yeEgipita, kuti ndikupei nyika yeKenani, ndive Mwari wenyu.
\p
\v 39 Zvino kana umwe wako \add agere\add* newe akava murombo, ndokuzvitengesa kwauri, usamumanikidza senhapwa;
\v 40 achava kwauri semushandi, semweni; agokushandira kusvika gore rejubheri.
\v 41 Ipapo achabuda kwauri, iye nevana vake vanaye, agodzokera kurudzi rwake, nekunhaka yemadzibaba ake achadzokera.
\v 42 Nokuti varanda vangu vandakabudisa munyika yeEgipita; havangatengeswi senhapwa.
\v 43 Usamutonga nehasha, asi utye Mwari wako.
\v 44 Zvese nhapwa dzako dzechirume nenhapwa dzako dzechikadzi dzauchava nadzo dzichava dzevechirudzi vanokupoteredzai; kwavari muchatenga nhapwa dzechirume nenhapwa dzechikadzi.
\v 45 Uye pavana vevatorwa vagere sevaeni pakati penyu muchatenga, nepamhuri dzavo dzinemwi dzavakabereka panyika yenyu, uye vachava nhaka yenyu.
\v 46 Zvino muchavatora senhaka yevana venyu vanokuteverai, kuti vagare nhaka; vachava nhapwa dzenyu dzechirume nekusingaperi asi pakati pevekwenyu, vana vaIsraeri hamungatongani nehasha.
\p
\v 47 Zvino kana mweni kana mutorwa akasvikira \add pafuma\add* anewe, asi umwe wako anaye akava murombo ndokuzvitengesa kumutorwa \add kana\add* mweni anewe, kana kudzinza remutorwa uyo,
\v 48 azvitengesa kungava nerudzikunuro rwake; umwe wemadzikoma ake angamudzikunura;
\v 49 kana babamunini vake, kana mwanakomana wababamunini vake, angamudzikunura, kana hama \add umwe\add* wehama yake yemumba angamudzikunura; kana iye akazova mufumi, angazvidzikunura.
\v 50 Zvino achaverengerana newakamutenga kubva gore raakatengeswa kwaari naro kusvika gore rejubheri, kuti mari yekutengeswa kwake ive seuwandu hwemakore, semazuva emushandi, zvichadaro naye.
\v 51 Kana pachine makore mazhinji, zvichienderana nawo achadzorera mutengo werudzikunuro rwake kubva pamari yaakatengwa nayo.
\v 52 Zvino kana kwasara makore mashoma kusvika kugore rejubheri, zvino achaverengerana naye zvichienderana nemakore ake achamudzosera mutengo werudzikunuro rwake.
\v 53 Achava naye semushandi gore negore haangamutongi nehasha pamberi pemeso ako.
\v 54 Zvino kana asina kudzikunurwa neizvi, ipapo achabuda negore rejubheri, iye nevana vake pamwe naye.
\v 55 Nokuti kwandiri vana vaIsraeri varanda; varanda vangu vandakabudisa panyika yeEgipita; ndini Jehovha Mwari wenyu.

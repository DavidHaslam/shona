\c 4
\s Zvipo zvezvivi
\p
\v 1 Zvino Jehovha wakataura kuna Mozisi akati:
\v 2 Taura kuvana vaIsraeri uchiti: Kana mweya ukatadza nekusaziva uchipesana nemirairo ipi yaJehovha, zvisingafaniri kuitwa, akaita zvinopesana neumwe wayo;
\v 3 kana mupristi wakazodzwa akatadza, ikava mhosva kuvanhu, zvino ngaapuisire kuna Jehovha chivi chake chaakatadza, nzombe diki, mhuru yemombe isina chaingapomerwa, ive chipo chechivi.
\v 4 Zvino achauya nenzombe diki kumukova wetende rekusangana pamberi paJehovha, agoisa ruoko rwake pamusoro wenzombe diki, ndokuuraya nzombe diki pamberi paJehovha.
\v 5 Zvino mupristi wakazodzwa achatora rimwe ropa renzombe diki, ndokuuya naro kutende rekusangana.
\v 6 Zvino mupristi achanyika munwe wake muropa, ndokusasa \add rimwe\add* reropa kanomwe pamberi paJehovha, pamberi pevheiri renzvimbo tsvene.
\v 7 Zvino mupristi achaisa \add rimwe\add* ropa panyanga dzearitari yezvipfungaidzo zvinonhuhwira zvinotapira pamberi paJehovha, mutende rekusangana, agodurura ropa rese renzombe diki pazasi pearitari yechipiriso chinopiswa pamukova wetende rekusangana.
\v 8 Zvino achakwatura kubva pairi mafuta ese enzombe diki yechipo chechivi, mafuta anofukidza zvemukati, nemafuta ese ari pamusoro pezvemukati,
\v 9 neitsvo mbiri, nemafuta ari padziri pachiwuno, nemafuta ari pamusoro pechiropa, ngaazvibvise pamwe netsvo,
\v 10 sezvaakwaturwa panzombe diki yechibairo chechipo chekuyananisa; zvino mupristi achazvipisa pamusoro pearitari yechipiriso chinopiswa.
\v 11 Zvono dehwe renzombe diki, nenyama yayo yese, pamwe nemusoro wayo pamwe nemakumbo ayo, nezvemukati zvayo, nechizvizvi chayo;
\v 12 hongu nzombe didki yese achaibudisira panze kwemisasa, aiise panzvimbo yakachena, panorasirwa madota, ndokuipisira pamusoro pehuni nemoto; ichapisirwa panorasirwa madota.
\p
\v 13 Zvino kana ungano yese yaIsraeri ikatadza nekusaziva, chinhu icho chikavanzika pameso eungano, vakaita chinhu chinopesana neupi wemirairo waJehovha, chisina kufanira, vakava nemhosva;
\v 14 apo chivi chavakatadza vachipesana nayo chikazozikanwa, ungano ichapa nzombe diki, chive chipo chezvivi, agouya nayo pamberi petende rekusangana.
\v 15 Zvino vakuru veungano vachaisa maoko avo pamusoro pemusoro wenzombe diki pamberi paJehovha, nzombe igourawa pamberi paJehovha.
\v 16 Zvino mupristi wakazodzwa achauya ne\add rimwe\add* ropa renzombe diki patende rekusangana,
\v 17 mupristi achanyikawo munwe wake mune \add rimwe\add* reropa, agorisasa kanomwe pamberi paJehovha, pamberi pevheiri.
\v 18 Zvino ahaisa \add rimwe\add* reropa panyanga dzearitari iri pamberi paJehovha, iri mutende rekusangana; rimwe ropa rese agoridururira pazasi pearitari yechipiriso chinopiswa, iri pamukova wetende rekusangana.
\v 19 Zvino achatorapo mafuta ese, agopisa pamusoro pearitari.
\v 20 Zvino achaita panzombe diki sezvaakaita nenzombe diki yechipo chechivi, achaiita saizvozvo; mupristi agovaitira chiyananiso, zvino vachakanganwirwa.
\v 21 Zvino achabudisira nzombe diki kunze kwemusasa, ndokuipisa, sezvaakapisa nzombe diki yekutanga; chipo chechivi cheungano.
\p
\v 22 Kana mutungamiriri akaita nekusaziva zvinopesana nemirairo yaJehovha Mwari wake, zvisingafaniri kuitwa, ikavawo mhosva;
\v 23 kana chivi chake chaakatadza chikazikanwa kwaari, achauya nechipo chake, mbudzana yembudzi, hono isina chaingapomerwa.
\v 24 Zvino achaisa ruoko rwake pamusoro pemusoro wembudzi, agoiuraira panourairwa chipo chinopiswa pamberi paJehovha, chipo chezvivi.
\v 25 Zvino mupristi achatora \add rimwe\add* reropa rechipo chechivi nemunwe wake, agoisa panyanga dzearitari yechipo chinopiswa, agodira ropa rayo muzasi mearitari yechipo chinopiswa.
\v 26 Zvino achapisa mafuta ayo ese pamusoro pearitari, semafuta echipo chekuyananisa; mupristi agomuitira chiyananiso pamusoro pechivi chake, zvino achakanganwirwa.
\p
\v 27 Zvino kana ani wevanhu zvavo akatadza nekusaziva, nokuti wakaita zvinopesana neupi wemirairo yaJehovha, zvisina kufanira kuitwa, akava nemhosva;
\v 28 kana chivi chake chaakatadza chikazikanwa kwaari, zvino achauya nechipo chake, mbudzana yembudzi, sheche isina chaingapomerwa, pamusoro pechivi chake chaakatadza.
\v 29 Zvino achaisa ruoko rwake pamusoro wechipo chezvivi, agouraya chipo chechivi panzvimbo yechipo chinopiswa.
\v 30 Zvino mupristi achatora \add rimwe\add* reropa rayo nemunwe wake ndokuriisa panyanga dzearitari yechipo chinopiswa, agodururura ropa rese rayo pazasi pearitari.
\v 31 Zvino achabvisa mafuta ayo ese, sezvinobviswa mafuta ezvipo zvekuyananisa, mupristi agopisa pamusoro pearitari, chive hwema hunonhuhwira kuna Jehovha; mupristi agomuitira chiyananiso, zvino achakanganwirwa.
\v 32 Zvino kana akauya negwayana rechipo chezvivi, achauya naro riri gadzi risina charingapomerwa.
\v 33 Zvino achaisa ruoko rwake pamusoro pemusoro wechipo chezvivi, agoriuraya panzvimbo pavanouraira chipo chinopiswa.
\v 34 Zvino mupristi achatora \add rimwe\add* reropa rechipo chezvivi nemunwe wake, agoisa panyanga dzearitari yechipiriso chinopiswa, agodurura ropa raro rese pazasi pearitari;
\v 35 zvino achabvisa mafuta aro ese, sezvinobviswa mafuta egwayana kubva pachipo chekuyananisa; mupristi agopisa pamusoro pearitari sezvinoitwa zvipiriso zvemoto zvese kuna Jehovha; zvino mupristi achamuitira chiyananiso pamusoro pechivi chake chaakatadza, agokanganwirwa.

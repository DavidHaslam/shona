\c 4
\s Zvipo zvezvivi
\p
\v 1 Zvino Jehovha wakataura kuna Mozisi akati:
\v 2 Taura kuvana vaIsraeri uchiti: Kana mweya ukatadza nekusaziva uchipesana nemirairo ipi yaJehovha, zvisingafaniri kuitwa, akaita zvinopesana neumwe wayo;
\v 3 kana mupristi wakazodzwa akatadza, ikava mhosva kuvanhu, zvino nekuda kwechivi chake chaakatadza ngaape nzombe diki, mhuru yemombe isina chaingapomerwa kuna Jehovha, ive chipo chechivi.
\v 4 Zvino achauya nenzombe diki kumukova wetende rekusangana pamberi paJehovha, agoisa ruoko rwake pamusoro wenzombe diki, ndokuuraya nzombe diki pamberi paJehovha.
\v 5 Zvino mupristi wakazodzwa achatora rimwe reropa renzombe diki, ndokuuya naro kutende rekusangana.
\v 6 Zvino mupristi achanyika munwe wake muropa, ndokusasa \add rimwe\add* reropa kanomwe pamberi paJehovha, pamberi pevheiri renzvimbo tsvene.
\v 7 Zvino mupristi achaisa \add rimwe\add* reropa panyanga dzearitari yezvipfungaidzo zvinonhuhwira zvinotapira pamberi paJehovha, zviri mutende rekusangana, agodurura ropa rese renzombe diki pazasi pearitari yechipiriso chinopiswa zviri pamukova wetende rekusangana.
\v 8 Zvino achakwatura kubva pariri mafuta ese enzombe diki yechipo chechivi, mafuta anofukidza zvemukati, nemafuta ese ari pamusoro pezvemukati,
\v 9 neitsvo mbiri, nemafuta ari padziri, ari pachiuno, nemafuta ari pamusoro pechiropa, pamwe netsvo, ngaazvibvise,
\v 10 sezvaakwaturwa panzombe diki yechibairo chezvipo chekuyananisa; zvino mupristi achazvipisa paaritari yechipo chinopiswa.
\v 11 Zvino dehwe renzombe diki, nenyama yayo yese, pamwe nemusoro wayo, uye pamwe nemakumbo ayo, nezvemukati zvayo, nechizvizvi chayo,
\v 12 hongu nzombe diki yese achaibudisira kunze kwemisasa, aiise panzvimbo yakachena, panorasirwa madota akanuna, ndokuipisira pahuni nemoto; ichapisirwa panorasirwa madota akanuna.
\p
\v 13 Zvino kana ungano yese yaIsraeri ikatadza nekusaziva, nechinhu chikavanzika pameso eungano, vakaita \add chinopesana\add* neupi wemirairo waJehovha, chisingaitwa, vakava nemhosva;
\v 14 apo chivi chavakatadza vachipesana nayo chikazikanwa, ungano ichapa nzombe diki, mhuru yemombe, chive chipo chezvivi, agouya nayo pamberi petende rekusangana.
\v 15 Zvino vakuru veungano vachaisa maoko avo pamusoro wenzombe diki pamberi paJehovha, nzombe igourawa pamberi paJehovha.
\v 16 Zvino mupristi wakazodzwa achauya ne\add rimwe\add* reropa renzombe diki patende rekusangana.
\v 17 Mupristi achanyikawo munwe wake muropa, ago\add ri\add*sasa kanomwe pamberi paJehovha, pamberi pevheiri.
\v 18 Zvino achaisa \add rimwe\add* reropa panyanga dzearitari iri pamberi paJehovha, iri mutende rekusangana. Ropa rese agoridururira pazasi pearitari yechipo chinopiswa, iri pamukova wetende rekusangana.
\v 19 Zvino achatorapo mafuta ayo ese, agopisa paaritari.
\v 20 Zvino achaita panzombe diki sezvaakaita nenzombe diki yechipo chechivi, achaiita saizvozvo; mupristi agovaitira chiyananiso, zvino vachakanganwirwa.
\v 21 Zvino achabudisira nzombe diki kunze kwemusasa, ndokuipisa, sezvaakapisa nzombe diki yekutanga; chipo chechivi cheungano.
\p
\v 22 Kana mutungamiriri akatadza, akaita nekusaziva zvinopesana nemirairo yaJehovha Mwari wake, zvisingafaniri kuitwa, ikavawo mhosva;
\v 23 kana chivi chake chaakatadza chikazikanwa kwaari, achauya nechipo chake, mbudzana yembudzi, hono isina chaingapomerwa.
\v 24 Zvino achaisa ruoko rwake pamusoro wembudzi, agoiuraira panourairwa chipo chinopiswa pamberi paJehovha, chipo chezvivi.
\v 25 Zvino mupristi achatora \add rimwe\add* reropa rechipo chechivi nemunwe wake, agoisa panyanga dzearitari yechipo chinopiswa, agodira ropa rayo muzasi mearitari yechipo chinopiswa.
\v 26 Zvino achapisa mafuta ayo ese paaritari, semafuta echibairo ezvipo ekuyananisa; mupristi agomuitira chiyananiso pamusoro pechivi chake, zvino achakanganwirwa.
\p
\v 27 Zvino kana ani wevanhu zvavo akatadza nekusaziva, nokuti wakaita zvinopesana neupi wemirairo yaJehovha, zvisina kufanira kuitwa, akava nemhosva;
\v 28 kana chivi chake chaakatadza chikazikanwa kwaari, zvino achauya nechipo chake, mbudzana yembudzi, sheche isina chaingapomerwa, pamusoro pechivi chake chaakatadza.
\v 29 Zvino achaisa ruoko rwake pamusoro wechipo chezvivi, agouraya chipo chechivi panzvimbo yechipo chinopiswa.
\v 30 Zvino mupristi achatora \add rimwe\add* reropa rayo nemunwe wake ndokuriisa panyanga dzearitari yechipo chinopiswa, agodururura ropa rese rayo pazasi pearitari.
\v 31 Zvino achabvisa mafuta ayo ese, sezvinobviswa mafuta kubva chibairo chezvipo chekuyananisa, mupristi agopisa pamusoro pearitari, chehwema hunonhuhwira kuna Jehovha; mupristi agomuitira chiyananiso, zvino achakanganwirwa.
\v 32 Zvino kana akauya negwayana rechipo chezvivi, achauya naro riri gadzi risina charingapomerwa.
\v 33 Zvino achaisa ruoko rwake pamusoro wechipo chezvivi, agoriuraya panzvimbo pavanouraira chipo chinopiswa.
\v 34 Zvino mupristi achatora \add rimwe\add* reropa rechipo chezvivi nemunwe wake, agoisa panyanga dzearitari yechipo chinopiswa, agodurura ropa raro rese pazasi pearitari;
\v 35 zvino achabvisa mafuta aro ese, sezvinobviswa mafuta egwayana kubva chibairo chezvipo chekuyananisa; mupristi agopisa paaritari sezvinoitwa zvipo zvemoto zvese kuna Jehovha; zvino mupristi achamuitira chiyananiso pamusoro pechivi chake chaakatadza, agokanganwirwa.

\c 4
\s Zvipo zvezvivi
\p
\v 1 Zvino Jehovha wakataura kuna Mozisi akati:
\v 2 Taura kuvana vaIsraeri uchiti: Kana mweya ukatadza nekusaziva uchipesana nemirairo ipi yaJehovha, zvisingafaniri kuitwa, akaita zvinopesana neumwe wayo;
\v 3 kana mupristi wakazodzwa akatadza, ikava mhosva kuvanhu, zvino ngauisire kuna Jehovha chivi chake chaakatadza, nzombe diki, mhuru yemombe isina chaingapomerwa, ive chipo chechivi.
\v 4 Zvino achauya nenzombe diki kumukova wetende rekusangana pamberi paJehovha, agoisa ruoko rwake pamusoro wenzombe diki, ndokuuraya nzombe diki pamberi paJehovha.
\v 5 Zvino mupristi wakazodzwa achatora rimwe ropa renzombe diki, ndokuuya naro kutende rekusangana.
\v 6 Zvino mupristi achanyika munwe wake muropa, ndokusasa \add rimwe\add* reropa kanomwe pamberi paJehovha, pamberi pevheiri renzvimbo tsvene.
\v 7 Zvino mupristi achaisa \add rimwe\add* ropa panyanga dzearitari yezvipfungaidzo zvinonhuhwira zvinotapira pamberi paJehovha, mutende rekusangana, agodurura ropa rese renzombe diki pazasi pearitari yechipiriso chinopiswa pamukova wetende rekusangana.
\v 8 Zvino achakwatura kubva pairi mafuta ese enzombe diki yechipo chechivi, mafuta anofukidza zvemukati, nemafuta ese ari pamusoro pezvemukati,
\v 9 neitsvo mbiri, nemafuta ari padziri pachiwuno, nemafuta ari pamusoro pechiropa, ngaazvibvise pamwe netsvo,
\v 10 sezvaakwaturwa panzombe diki yechibairo chechipo chekuyananisa; zvino mupristi achazvipisa pamusoro pearitari yechipiriso chinopiswa.
\v 11 Zvono dehwe renzombe diki, nenyama yayo yese, pamwe nemusoro wayo pamwe nemakumbo ayo, nezvemukati zvayo, nechizvizvi chayo;
\v 12 hongu nzombe didki yese achaibudisira panze kwemisasa, aiise panzvimbo yakachena, panorasirwa madota, ndokuipisira pamusoro pehuni nemoto; ichapisirwa panorasirwa madota.
\p
\v 13 Zvino kana ungano yese yaIsraeri ikatadza nekusaziva, chinhu icho chikavanzika pameso eungano, vakaita chinhu chinopesana neupi wemirairo waJehovha, chisina kufanira, vakava nemhosva;
\v 14 apo chivi chavakatadza vachipesana nayo chikazozikanwa, ungano ichapa nzombe diki, chive chipo chezvivi, agouya nayo pamberi petende rekusangana.
\v 15 Zvino vakuru veungano vachaisa maoko avo pamusoro pemusoro wenzombe pamberi paJehovha, nzombe igourawa pamberi paJehovha.
\v 16 Zvino mupristi wakazodzwa ngaauye nerimwe ropa renzombe patende rokusangana,
\v 17 mupristi anyike umwe wake muropa, arisase kanomwe pamberi paJehovha, pamberi pechidzitiro.
\v 18 Zvino ngaaise rimwe ropa panyanga dzearitari iri pamberi paJehovha, iri mutende rokusangana; rimwe ropa rese agoridururira mujinga mearitari yezvipiriso zvinopiswa, iri pamukova wetende rokusangana.
\v 19 Zvino ngaabvise mafuta ese aripo, aapise pamusoro pearitari.
\v 20 Ndizvo zvaanofanira kuitira nzombe; sezvaakaitira nzombe yechipo chezvivi, ndizvo zvaanofanira kuitira iyi; mupristi achavaitira chiyananiso, vakanganwirwe.
\v 21 Zvino unofanira kutakurira nzombe kunze kwemisasa, anoipisa, sezvaakapisa nzombe yokutanga; ndicho chipo chezvivi cheungano.
\p
\v 22 Kana mukuru akatadza, akaita nokusaziva chimwe chezvinhu zvese zvakarairwa naJehovha Mwari wake kuti zvirege kuitwa, akapara mhaka;
\v 23 kana chivi chake chaakatadza akachiziviswa, ngaauye nenhongo yembudzi isina chaingapomerwa, chive chipo chake.
\v 24 Zvino ngaaise ruoko rwake pamusoro wembudzi, aiuraye panourayirwa chipo chinopiswa pamberi paJehovha, chive chipo chezvivi.
\v 25 Zvino mupristi ngaatore rimwe ropa rechipo chezvivi neumwe wake, ariise panyanga dzearitari yechipo chinopiswa, nerimwe ropa rayo aridururire muzasi mearitari yechipo chinopiswa.
\v 26 Mafuta ayo ese ngaapiswe pamusoro pearitari, sezvavakaita namafuta echipo chokuyananisa; mupristi amuitire chiyananiso pamusoro pezvivi zvake, akanganwirwe.
\p
\v 27 Kana umwe wavanhu zvavo akatadza akaita nokusaziva chimwe chezvinhu zvakarairwa naJehovha kuti zvirege kuitwa, akapara mhaka;
\v 28 kana chivi chake chaakatadza akachiziviswa, ngaauye nesheshe yembudzi isina chaingapomerwa, chive chipo chake pamusoro pezvivi zvake zvaakatadza.
\v 29 Zvino ngaaise ruoko rwake pamusoro wechipo chezvivi, auraye chipo chezvivi panourayirwa chipo chinopiswa.
\v 30 Zvino mupristi ngaatore rimwe ropa rayo neumwe wake, ariise panyanga dzearitari yezvipiriso zvinopiswa, asi rimwe ropa rayo rese ngaaridururire mujinga mearitari.
\v 31 Zvino ngaabvise mafuta ayo ese, sezvinobviswa mafuta ezvipiriso zvekuyananisa nazvo, mupristi agoapisa pamusoro pearitari, chive chinhu chinonhuhwira zvakanaka kuna Jehovha; mupristi anofanira kumuitira chiyananiso, akanganwirwe.
\v 32 Kana akauya negwayana rokuita naro chipo chake chezvivi, ngaauye nesheshe isina chaingapomerwa.
\v 33 Zvino ngaaise ruoko rwake pamusoro wechipo chezvivi, agoriuraya panourayirwa chipo chinopiswa.
\v 34 Zvino mupristi ngaatore rimwe ropa rechipo chezvivi neumwe wake, ariise panyanga dzearitari yezvipiriso zvinopiswa, asi rimwe ropa raro rese ngaaridururire mujinga mearitari;
\v 35 zvino ngaabvise mafuta aro ese, sezvinobviswa mafuta egwayana pachibairo chezvipiriso zvokuyananisa nazvo; mupristi aapise pamusoro pearitari sezvinoitwa nezvipiriso zvemoto zvese zvaJehovha; mupristi achamuitira chiyananiso pamusoro pezvivi zvake zvaakatadza, akanganwirwe.

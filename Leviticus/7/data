\c 7
\p
\v 1 Uye uyu murairo wechipo chemhosva: Chitsvene chezvitsvene.
\v 2 Vachauraira chipo chemhosva panzvimbo pavanouraira chipo chinopiswa, zvino ropa racho acharisasa paritari kupoteredza.
\v 3 Zvino achapa machiri mafuta ese, bemhe, nemafuta anofukidza zvemukati,
\v 4 neitsvo mbiri, nemafuta \add ari\add* padziri, pachiuno, nemafuta \add ari\add* pamusoro pechiropa, achabvisa pamwe neitsvo.
\v 5 Zvino mupristi achazvipisa paaritari, chipo chemoto kuna Jehovha; chipo chemhosva.
\v 6 Munhurume umwe neumwe pavapristi achadya pachiri; chichadyiwa panzvimbo tsvene; chitsvene chezvitsvene.
\v 7 Sechipo chezvivi ndizvo \add zvinoitwa\add* chipo chemhosva; murairo umwe wazvo. Mupristi anoita chiyananiso nacho chichava chake.
\v 8 Uye mupristi, unopa chipo chinopiswa chemunhu, mupristi uyu richava rake dehwe rechipo chinopiswa chaapa.
\v 9 Uye chipo chimwe nechimwe chechidyiwa, chakabhekewa muhovhoni, nechese chakagadzirwa mugango kana muhari, zvichava zvemupristi anozvipa.
\v 10 Chipo chimwe nechimwe chechidyiwa, chinobhekewa nemafuta kana chakaoma chichava chevanakomana vese vaAroni, umwe seumwe.
\p
\v 11 Zvino uyu murairo wechibairo chezvipo zvekuyananisa, zvaachapa kuna Jehovha:
\v 12 Kana akachipa kuva chipo chekuvonga, ipapo achapa pamwe nechibairo chekuvonga makeke asina kuviriswa akasanganiswa nemafuta, nezvingwa zvitete zvisina kuviriswa zvakazodzwa nemafuta, nemakeke akasanganiswa nemafuta zveupfu hwakatsetseka, zvakakangwa.
\v 13 Kunze kwemakeke, achapa chipo chake, chingwa chakaviriswa chive chipo chake, nechibairo chechipo chekuvonga chezvipo zvekuyananisa.
\v 14 Zvino achapa kubva pachiri chimwe pachipo chese chive chipo chekusimudzwa kuna Jehovha uye chichava chemupristi anosasa ropa rezvipo zvekuyananisa.
\v 15 Zvino nyama yechibairo chezvipo zvake zvekuyananisa zvekuvonga ichadyiwa musi wekupa kwake; haafaniri kusiya chimwe chacho kusvika mangwanani.
\v 16 Asi kana chibairo chechipo chake \add chiri\add* chivimbiso, kana chipo chekuzvidira, chichadyiwa musi iwoyo unopiwa chibairo; zvino chifumewo zvakasara zvacho zvichadyiwa;
\v 17 asi zvakasara zvenyama yechibairo nezuva retatu zvichapiswa nemoto.
\v 18 Zvino kana \add imwe\add* yenyama yechibairo chezvipo zvake zvekuyananisa ikadyiwa zvirokwavo nezuva retatu, hazvingagamuchirwi kana kuverengerwa kune wakachipa, chichava chinyangadzo; nemweya uchazvidya uchava nemhosva.
\v 19 Nenyama yakagunzva chisina kuchena haingadyiwi, ichapiswa nemoto. Asi maererano nenyama umwe neumwe wakanatswa angadya nyama.
\v 20 Asi mweya unodya nyama yechibairo chezvipiriso zvekuyananisa, iri yaJehovha, netsvina yawe pamusoro pawo, mweya uyuwo uchagurwa kubva pavanhu vekwake.
\v 21 Kana ani nani akabata chinhu chisakanaka, kana zviri zvisakanaka zvomunhu kana zvemhuka isakanaka, kana chimwe chinhu chisakanaka chinonyangadza, akadya nyama yechibairo chezvipiriso zvokuyananisa zviri zvaJehovha, munhu uyo uchagurwa kubva pavanhu vekwake.
\p
\v 22 Zvino Jehovha wakataura naMozisi akati:
\v 23 Taura navana vaIsraeri, uti: Musadya mafuta, kana emombe, kana egwai, kana embudzi.
\v 24 Mafuta echinhu chakangofa chega, namafuta echinhu chakaurawa nezvikara, angabatwa nawo pamabasa ese, asi hamufaniri kutongoadya.
\v 25 Nokuti ani nani unodya mafuta ezvipfuwo zvavapira Jehovha chipo chemoto, munhu uNowadya anofanira kugurwa kubva pavanhu vekwake.
\v 26 Regai kudya ropa ripi neripi, kana riri reshiri, kana rezvipfuwo, padzimba dzenyu dzese.
\v 27 Ani nani unodya ropa ripi neripi, munhu uyo anofanira kugurwa kubva pavanhu vekwake.
\p
\v 28 Zvino Jehovha akataura naMozisi akati:
\v 29 Taura navana vaIsraeri uti: Munhu unobaira Jehovha chibairo chake chezvipiriso zvokuyananisa, anofanira kupa chipo chake kuna Jehovha chinobva pachibairo chezvipiriso zvake zvokuyananisa;
\v 30 maoko ake amene anofanira kuuya nezvipiriso zvemoto kuna Jehovha; ngaauye namafuta pamwe chete nechityu, kuti chityu chizunguzirwe, chive chipo chinozunguzirwa pamberi paJehovha.
\v 31 Zvino mupristi ngaapise mafuta paaritari, asi chityu ndechaAroni navanakomana vake.
\v 32 Munofanira kupa mupristi bandauko rorudyi, chive chipo pazvibairo zvezvipo zvenyu zvokuyananisa.
\v 33 Uyo pakati pavanakomana vaAroni unopisira ropa rezvipiriso zvokuyananisa namafuta, ndiye uchapiwa bandauko rorudyi uve mugove wake.
\v 34 Nokuti chityu chinozunguzirwa nebandauko rinosimudzwa, ndizvo zvandakatora kuvana vaIsraeri pakati pezvibairo zvezvipiriso zvavo zvokuyananisa, ndikazvipa Aroni mupristi, navanakomana vake, chive chavo nokusingaperi, chinobva kuvana vaIsraeri.
\p
\v 35 Ndiwo mugove waAroni, nomugove wavanakomana vake pazvipiriso zvemoto kuna Jehovha, nomusi waakavagadza nawo kuti vabatire Jehovha paupristi;
\v 36 wakarairwa naJehovha kuti vapiwe navana vaIsraeri nomusi wokuzodzwa kwavo. Ndiwo mugove wavo nokusingaperi kusvikira kumarudzi avo ese.
\v 37 Ndiwo murairo wechipo chinopiswa, nechipo choupfu, nechipo chezvivi, nechipo chemhosva, nowokugadza, nowezvibairo zvezvipiriso zvokuyananisa;
\v 38 wakarairwa Mozisi naJehovha pagomo reSinai, nomusi waakaraira vana vaIsraeri, kuti vape Jehovha zvipo zvavo murenje reSinai.

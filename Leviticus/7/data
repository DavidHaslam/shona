\c 7
\p
\v 1 Uye uyu murairo wechipo chemhosva: Chitsvene chechitsvene.
\v 2 Vachauraira chipo chemhosva panzvimbo pavanouraira chipo chinopiswa, zvino ropa racho acharisasa paritari kupoteredza.
\v 3 Zvino achapa machiri mafuta ese, bemhe, nemafuta anofukidza zvemukati,
\v 4 neitsvo mbiri, nemafuta \add ari\add* padziri, pane chiuno, nemafuta \add ari\add* pamusoro pechiropa, achabvisa pamwe neitsvo.
\v 5 Zvino mupristi achazvipisa paaritari, chipo chemoto kuna Jehovha; chipo chemhosva.
\v 6 Munhurume umwe neumwe pavapristi achadya pachiri; chichadyiwa panzvimbo tsvene; chitsvene chezvitsvene.
\v 7 Sechipo chezvivi ndizvo \add zvinoitwa\add* chipo chemhosva; murairo umwe wazvo. Mupristi anoita chiyananiso nacho chichava chake.
\v 8 Uye mupristi, unopa chipo chinopiswa chemunhu, mupristi uyu richava rake dehwe rechipo chinopiswa chaapa.
\v 9 Uye chipo chimwe nechimwe chechidyiwa, chakabhekewa muhovhoni, nechese chakagadzirwa mugango kana muhari, zvichava zvemupristi anozvipa.
\v 10 Chipo chimwe nechimwe chechidyiwa, chinosanganiswa nemafuta kana chakaoma chichava chevanakomana vese vaAroni, umwe seumwe.
\p
\v 11 Zvino uyu murairo wechibairo chezvipo chekuyananisa, zvaachapa kuna Jehovha:
\v 12 Kana akachipa kuva chipo chekuvonga, ipapo achapa pamwe nechibairo chekuvonga makeke asina kuviriswa akasanganiswa nemafuta, nezvingwa zvitete zvisina kuviriswa zvakazodzwa nemafuta, nemakeke akasanganiswa nemafuta zveupfu hwakatsetseka, zvakakangwa.
\v 13 Kunze kwemakeke, achapa chipo chake, chingwa chakaviriswa chive chipo chake, nechibairo chechipo chekuvonga chezvipo chekuyananisa.
\v 14 Zvino achapa kubva pachiri chimwe pachipo chese chive chipo chekusimudzwa kuna Jehovha uye chichava chemupristi anosasa ropa rezvipo chekuyananisa.
\v 15 Zvino nyama yechibairo chezvipo zvake chekuyananisa chekuvonga ichadyiwa musi wekupa kwake; haafaniri kusiya chimwe chacho kusvika mangwanani.
\v 16 Asi kana chibairo chechipo chake \add chiri\add* chivimbiso, kana chipo chekuzvidira, chichadyiwa musi iwoyo unopiwa chibairo chake; zvino chifumewo zvakasara zvacho zvichadyiwa;
\v 17 asi zvakasara zvenyama yechibairo nezuva retatu zvichapiswa nemoto.
\v 18 Zvino kana \add imwe\add* yenyama yechibairo chezvipo zvake chekuyananisa ikadyiwa zvirokwavo nezuva retatu, hazvingagamuchirwi kana kuverengerwa kune wakazvipa, zvichava chinyangadzo; nemweya uchazvidya uchava nemhosva yawo.
\v 19 Nenyama yakagunzva chisina kuchena haingadyiwi, ichapiswa nemoto. Asi maererano nenyama umwe neumwe wakanatswa angadya nyama.
\v 20 Asi mweya unodya nyama yechibairo chezvipo chekuyananisa, iri yaJehovha, netsvina yake pamusoro pawo, mweya uyuwo uchagurwa kubva pavanhu vawo.
\v 21 Zvino kana mweya ukagunzva chipi chisina kuchena, kusachena kwemunhu, kana mhuka isina kuchena, kana chipi chinonyangadza chisina kuchena, ndokudya panyama yechibairo chechipo chekuyananisa chiri chaJehovha, mweya uyu uchagurwa kubva pavanhu vawo.
\p
\v 22 Zvino Jehovha wakataura kuna Mozisi achiti:
\v 23 Taura kuvana vaIsraeri uchiti: Musadya chero mafuta, emombe, kana egwai, kana embudzi.
\v 24 Asi mafuta echitunha chemhuka, nemafuta emhuka yakaurawa nezvikara, angabatiswa basa ripi neripi, asi hamungatongoidyi.
\v 25 Nokuti ani nani anodya mafuta emhuka yavapira Jehovha chipo chemoto, mweya uyu unodya uchagurwa kubva pavanhu vawo.
\v 26 Uye musadya ropa ripi neripi, reshiri kana remhuka, padzimba dzenyu.
\v 27 Mweya upi neupi unodya ropa ripi neripi, mweya uyo uchagurwa kubva pavanhu vawo.
\p
\v 28 Zvino Jehovha wakataura kuna Mozisi achiti:
\v 29 Taura kuvana vaIsraeri uchiti: Anopa chibairo chake chezvipo chekuyananisa kuna Jehovha achauya nechipo chake kuna Jehovha kubva pachibairo chezvipo zvake chekuyananisa.
\v 30 Maoko ake pachake achauya nezvipo zvaJehovha zvemoto, mafuta pamwe nechityu, achauya nazvo pamwe nechityu kuna Jehovha, chizunguzirwe chive chipo chinozunguzirwa.
\v 31 Zvino mupristi achapisa mafuta paaritari, asi chityu chichava chaAroni nevanakomana vake.
\v 32 Nebandauko rerudyi muchapa mupristi, chive chipo chinosimudzwa chezvibairo chezvipo zvenyu chekuyananisa.
\v 33 Uyo pakati pevanakomana vaAroni anopa ropa rezvipo chekuyananisa nemafuta achawana bandauko rerudyi uve mugove \add wake\add*.
\v 34 Nokuti chityu chinosimudzwa nebandauko rinosimudzwa ndakatora kuvana vaIsraeri pazvibairo zvezvipo zvavo zvekuyananisa, ndokuzvipa Aroni mupristi nekuvanakomana vake, chive chimiso nekusingaperi, kubva kuvana vaIsraeri.
\p
\v 35 Ndiwo mugove waAroni, nemugove wevanakomana vake kubva pazvipiriso zvemoto zvaJehovha, pamusi waakavaswededza kubatira Jehovha paupristi,
\v 36 wakarairwa naJehovha kuti vapiwe nevana vaIsraeri nemusi wekuvazodza. Chimiso nekusingaperi kusvika kumazera avo ese.
\v 37 Uyu murairo wechipo chinopiswa, newechipo chechidyiwa, newechechipo chechivi, newechipo chemhosva, newekugadza, newechibairo chezvipo zvekuyananisa;
\v 38 Jehovha waakaraira Mozisi pagomo reSinai nemusi waakaraira vana vaIsraeri kupa Jehovha zvipo zvavo murenje reSinai.

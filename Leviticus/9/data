\c 9
\s Vapristi vanotanga basa
\p
\v 1 Zvino zvakaitika nemusi werusere \add kuti\add* Mozisi wakadana Aroni nevanakomana vake, nevakuru vaIsraeri,
\v 2 ndokuti kuna Aroni: Zvitorere mukono wemhuru chive chipo chechivi, negondobwe rive chipo chinopiswa, zvisina chazvingapomerwa, ugouya nazvo pamberi paJehovha.
\v 3 Uye kuvana vaIsraeri uchataura uchiti: Torai nhongo yembudzi ive chipo chechivi, nemhuru, negwayana, zvegore rimwe, zvisina chazvingapomerwa, zvive chipo chinopiswa;
\v 4 nenzombe negondobwe zvive zvipo chekuyananisa, kubaira pamberi paJehovha; nechipo chechidyiwa chakakanyiwa nemafuta; nokuti nhasi Jehovha achaonekwa kwamuri.
\p
\v 5 Zvino vakapa izvo Mozisi zvaakange araira pamberi petende rekusangana; ungano yese ndokuswedera ndokumira pamberi paJehovha.
\v 6 Mozisi ndokuti: Ndicho chinhu icho Jehovha chaakaraira kuti muchiite; uye kubwinya kwaJehovha kuchaonekwa kwamuri.
\v 7 Mozisi ndokuti kuna Aroni: Swedera kuaritari ugobaira chipo chako chechivi, nechipo chako chinopiswa, ugozviitira chiyananiso nechevanhu; upewo chipo chevanhu, ugovaitira chiyananiso, Jehovha sezvaakaraira.
\p
\v 8 Aroni ndokupa kuaritari, ndokubaya mhuru yechipo chechivi, chaiva chake.
\v 9 Vanakomana vaAroni ndokupa ropa kwaari, iye ndokunyika munwe wake muropa, ndokuriisa panyanga dzearitari, ndokudurura ropa pazasi pearitari;
\v 10 asi mafuta, neitsvo, nemafuta epachiropa echipo chechivi, wakapisa pamusoro pearitari, Jehovha sezvaakange araira Mozisi.
\v 11 Zvini nyama nedehwe wakapisa nemoto kunze kwemusasa.
\v 12 Zvno wakabaya chipo chinopiswa; vanakomana vaAroni ndokumugamuchidza ropa raakasasa pamusoro pearitari kupoteredza.
\v 13 Vakamugamuchidzawo chipo chinopiswa, nhindi dzacho, nemusoro, ndokupisa pamusoro pearitari.
\v 14 Zvino wakasuka zvemukati nemakumbo, ndokupisa pamusoro pechipo chinopiswa paaritari.
\p
\v 15 Zvino wakapa chipo chevanhu, ndokutora mbudzi yaiva yechipo chechivi chevanhu, ndokuibaya, akaipa kuva chipo chechivi, seyekutanga.
\v 16 Wakapawo chipo chinopiswa, ndokuchipa zvinoenderana nechimiso.
\v 17 Akapawo chipo chechidyiwa, akatora ruoko rwakazara pachiri, ndokupisa pamusoro pearitari, pamusoro pechipo chinopiswa chemangwanani.
\v 18 Wakabayawo nzombe negondobwe, \add chive\add* chibairo chezvipo chekuyananisa che vanhu; vanakomana vaAroni ndokumugamuchidza ropa, rakasaswa pamusoro pearitari kupoteredza;
\v 19 nemafuta enzombe diki, neegondobwe, bemhe, ne\add mafuta\add* anofukidza zvemukati, neitsvo, nemafuta epachiropa;
\v 20 ndokuisa mafuta pamusoro pechityu, ndokupisa mafuta paaritari;
\v 21 Asi zvityu nebandauko rerudyi Aroni wakazunguzira, chipo chinozunguzirwa pamberi paJehovha, Mozisi sezvaakaraira.
\p
\v 22 Zvino Aroni wakasimudzira maoko ake kuvanhu, ndokuvaropafadza; ndokuburuka kubva pachibairo chechipo chechivi, nechipo chinopiswa, nezvipo zvekuyananisa.
\v 23 Zvino Mozisi naAroni vakapinda mutende rekusangana, ndokubuda, ndokuropafadza vanhu; kubwinya kwaJehovha ndokuonekwa kuvanhu vese.
\v 24 Zvino kwakabuda moto kubva pamberi paJehovha, ndokupisa chipo chinopiswa nemafuta pamusoro pearitari; vanhu vese vakati vachiona vakadanidzira, ndokuwira pasi nezviso zvavo.
\c 9
\s Vapristi vanotanga basa
\p
\v 1 Zvino zvakaitika nemusi werusere \add kuti\add* Mozisi wakadana Aroni nevanakomana vake, nevakuru vaIsraeri,
\v 2 ndokuti kuna Aroni: Zvitorere mhuru yemombe chive chipo chechivi, negondobwe rive chipo chinopiswa, zvisina chazvingapomerwa, ugouya nazvo pamberi paJehovha.
\v 3 Uye kuvana vaIsraeri uchataura uchiti: Torai nhongo yembudzi ive chipo chechivi, nemhuru, negwayana, zvegore rimwe, zvisina chazvingapomerwa, zvive chipo chinopiswa;
\v 4 nenzombe negondobwe zvive zvipo chekuyananisa, kubaira pamberi paJehovha; nechipo chechidyiwa chakakanyiwa nemafuta; nokuti nhasi Jehovha achaonekwa kwamuri.
\p
\v 5 Zvino vakapa izvo Mozisi zvaakange araira pamberi petende rekusangana; ungano yese ndokuswedera ndokumira pamberi paJehovha.
\v 6 Mozisi ndokuti: Ndicho chinhu icho Jehovha chaakaraira kuti muchiite; uye kubwinya kwaJehovha kuchaonekwa kwamuri.
\v 7 Mozisi ndokuti kuna Aroni: Swedera kuaritari ugogadzira chipo chako chechivi, nechipo chako chinopiswa, ugozviitira chiyananiso kuvanhu; uitewo chipo chevanhu, ugovaitira chiyananiso, Jehovha sezvaakaraira.
\p
\v 8 Aroni ndokuswedera kuaritari, ndokubaya mhuru yechipo chechivi chaiva chake.
\v 9 Vanakomana vaAroni ndokuuya neropa kwaari, iye ndokunyika munwe wake muropa, ndokuriisa panyanga dzearitari, ndokudurura ropa pazasi pearitari.
\v 10 Asi mafuta neitsvo nemafuta epachiropa echipo chechivi wakapisa pearitari, Jehovha sezvaakange araira Mozisi.
\v 11 Zvino nyama nedehwe wakapisa nemoto kunze kwemusasa.
\v 12 Zvino wakabaya chipo chinopiswa; vanakomana vaAroni ndokumugamuchidza ropa, raakasasa pamusoro pearitari kupoteredza.
\v 13 Vakamugamuchidzawo chipo chinopiswa nenhindi dzacho, nemusoro; iye ndokupisa pamusoro pearitari.
\v 14 Zvino wakasuka zvemukati nemakumbo, ndokupisa pamusoro pechipo chinopiswa paaritari.
\p
\v 15 Zvino wakauya nechipo chevanhu, ndokutora mbudzi yechipo chechivi chai va chevanhu, ndokuibaya, akaipa kuva chipo chechivi, seyekutanga.
\v 16 Wakauya nechipo chinopiswa, ndokuchiita zvinoenderana nechimiso.
\v 17 Akauyawo nechipo chechidyiwa, akazadza ruoko rwake nacho, ndokupisa pamusoro pearitari, kuwedzera kuchipo chinopiswa chemangwanani.
\v 18 Wakabayawo nzombe negondobwe, \add chive\add* chibairo chezvipo zvekuyananisa chaiva chevanhu; vanakomana vaAroni ndokumugamuchidza ropa, raakasasa pamusoro pearitari kupoteredza;
\v 19 nemafuta enzombe, neegondobwe, bemhe, ne\add mafuta\add* anofukidza \add zvemukati\add*, neitsvo, nemafuta epachiropa.
\v 20 Uye vakaisa mafuta pamusoro pezvityu, ndokupisa mafuta paaritari.
\v 21 Asi zvityu nebandauko rerudyi Aroni wakazunguzira, chipo chinozunguzirwa pamberi paJehovha, Mozisi sezvaakaraira.
\p
\v 22 Zvino Aroni wakasimudzira maoko ake kuvanhu, ndokuvaropafadza; ndokuburuka kubva pakugadzirira chipo chechivi nechipo chinopiswa nezvipo zvekuyananisa.
\v 23 Zvino Mozisi naAroni vakapinda mutende rekusangana, ndokubuda, ndokuropafadza vanhu; kubwinya kwaJehovha ndokuonekwa kuvanhu vese.
\v 24 Zvino kwakabuda moto kubva pamberi paJehovha, ndokupedza chipo chinopiswa nemafuta pamusoro pearitari; vanhu vese vakati vachiona vakadanidzira, ndokuwira pasi nezviso zvavo.

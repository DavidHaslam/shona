\c 9
\s Vapristi vanotanga basa
\p
\v 1 Zvino zvakaitika nemusi werusere\x + Eze. 43.27.\x* \add kuti\add* Mozisi wakadana Aroni nevanakomana vake, nevakuru vaIsraeri,
\v 2 ndokuti kuna Aroni: Zvitorere mhuru, mwana wemombe, chive chipo chezvivi\x + Eki. 29.1. Rev. 4.3; 8.14.\x*, negondohwe rive chipo chinopiswa\x + 8.18.\x*, zvisina chazvingapomerwa, ugouya nazvo pamberi paJehovha.
\v 3 Uye kuvana vaIsraeri uchataura uchiti: Torai nhongo yembudzi ive chipo chezvivi\x + 4.23. Ezi. 6.17.\x*, nemhuru, negwayana, zvegore rimwe, zvisina chazvingapomerwa, zvive chipo chinopiswa;
\v 4 nenzombe diki negondohwe zvive zvipo zvekuyananisa\x + 3.1,12.\x*, kubaira pamberi paJehovha; nechipo chechidyiwa chakakanyiwa nemafuta\x + 9.17; 2.4.\x*; nokuti nhasi Jehovha achaonekwa kwamuri\x + 9.6,23. Eki. 29.43.\x*.
\p
\v 5 Zvino vakatora izvo Mozisi zvaaiva araira vakaisa pamberi petende rekusangana; ungano yose ndokuswedera ndokumira pamberi paJehovha.
\v 6 Mozisi ndokuti: Ndicho chinhu icho Jehovha chaakaraira kuti muchiite; uye kubwinya kwaJehovha kuchaonekwa kwamuri.
\v 7 Mozisi ndokuti kuna Aroni: Swedera kuaritari ugogadzira chipo chako chezvivi\x + 4.3; 1.3. VaHeb. 5.3; 7.27; 9.7.\x*, nechipo chako chinopiswa\x + 4.3; 1.3. VaHeb. 5.3; 7.27; 9.7.\x*, ugozviitira chiyananiso iwe nevanhu; uitirewo vanhu chipo\x + 4.16,20; VaHeb. 5.1.\x*, ugovaitira chiyananiso, Jehovha sezvaakaraira.
\p
\v 8 Aroni ndokuswedera kuaritari, ndokubaya mhuru yechipo chezvivi chaiva chake.
\v 9 Vanakomana vaAroni ndokuuya neropa kwaari\x + 4.6; 8.15.\x*, iye ndokunyika munwe wake muropa, ndokuriisa panyanga dzearitari\x + 4.7.\x*, ndokudurura ropa pazasi pearitari.
\v 10 Asi mafuta\x + 3.4; 8.16.\x* neitsvo nemafuta epachiropa echipo chezvivi wakapisa paaritari, Jehovha sezvaaiva araira Mozisi\x + 4.8.\x*.
\v 11 Zvino nyama nedehwe wakapisa nemoto kunze kwemusasa\x + 4.11; 8.17.\x*.
\v 12 Zvino wakabaya chipo chinopiswa; vanakomana vaAroni ndokumugamuchidza ropa, raakasasa pamusoro pearitari kupoteredza\x + 1.5; 8.19; 9.2,7.\x*.
\v 13 Vakamugamuchidzawo chipo chinopiswa nenhindi dzacho, nemusoro\x + 8.20.\x*; iye ndokupisa pamusoro pearitari.
\v 14 Zvino wakasuka zvemukati nemakumbo\x + 8.21.\x*, ndokupisa pamusoro pechipo chinopiswa paaritari.
\p
\v 15 Zvino wakauya nechipo chevanhu\x + 9.3,7; VaHeb.2.17; 5.3.\x*, ndokutora mbudzi yechipo chezvivi chaiva chevanhu, ndokuibaya, akaipa kuva chipo chezvivi\x + Eki.29.36; Rev. 6.26; 8.15; 14.49,52.\x*, seyekutanga.
\v 16 Wakauya nechipo chinopiswa, ndokuchiita zvinoenderana nechimiso.
\v 17 Akauyawo nechipo chechidyiwa\x + 9.4; 2.1,2.\x*, akazadza ruoko rwake nacho, ndokupisa pamusoro pearitari, kunze kwechipo chinopiswa chemangwanani\x + Eki. 29.38,39. Gen. 26.1. Num. 6.21. Det. 4.35.\x*.
\v 18 Wakabayawo nzombe diki negondohwe, \add zvive\add* chibairo chezvipo zvekuyananisa\x + 3.1,12,16.\x* chaiva chevanhu; vanakomana vaAroni ndokumugamuchidza ropa, raakasasa pamusoro pearitari kupoteredza;
\v 19 nemafuta enzombe diki, neegondohwe, bemhe, ne\add mafuta\add* anofukidza \add zvemukati\add*, neitsvo, nemafuta epachiropa\x + 3.3,9,14; 4.8; 7.3.\x*.
\v 20 Uye vakaisa mafuta pamusoro pezvityu, iye ndokupisa mafuta paaritari.
\v 21 Asi zvityu nebandauko rerudyi Aroni wakazunguzira, chipo chinozunguzirwa pamberi paJehovha\x + 7.30-34. Eki. 29.24,26.\x*, Mozisi sezvaakaraira.
\p
\v 22 Zvino Aroni wakasimudzira maoko ake kuvanhu, ndokuvaropafadza\x + Num. 6.23-27. Det. 21.5.\x*; ndokuburuka agadzira chipo chezvivi nechipo chinopiswa nezvipo zvekuyananisa.
\v 23 Zvino Mozisi naAroni vakapinda mutende rekusangana, ndokubuda, ndokuropafadza vanhu; kubwinya kwaJehovha ndokuonekwa kuvanhu vose\x + 9.4,6. Num. 14.10; 16.19,42.\x*.
\v 24 Zvino kwakabuda moto kubva pamberi paJehovha\x + Gen. 4.4; Vato. 6.21; 1 Madz. 18.38; 2 Makor. 7.1. Map. 20.3.\x*, ndokupedza chipo chinopiswa nemafuta pamusoro pearitari; vanhu vose vakati vachiona vakadanidzira\x + Ezi. 3.11.\x*, ndokuwa nezviso zvavo\x + 1 Madz. 18.39. 2 Makor. 7.3.\x*.

\c 12
\s Mirairo yokunatswa kwavakadzi
\p
\v 1 Zvino Jehovha wakataura kuna Mozisi achiti:
\v 2 Taura kuvana vaIsraeri uchiti: Kana mukadzi akagamuchira urume, ndokubereka mwana mukomana, ipapo achava asina kuchena mazuva manomwe, semazuva ekuparadzaniswa ari kumwedzi achava asina kuchena.
\v 3 Zvino nezuva rerusere nyama yeganda repamberi yake ichadzingiswa.
\v 4 Ndipo paachazogara mazuva makumi matatu nematatu muropa rake rekuchenurwa, haangabati chinhu chitsvene, kana kupinda panzvimbo tsvene, kusvika mazuva ekuzvichenura kwake azadziswa.
\v 5 Asi kana akabereka mwana wemusikana, zvino achava asina kuchena mavhiki maviri, sepakuparadzaniswa kwake, achagara mazuva makumi matanhatu nematatu muropa rekuchenurwa kwake.
\v 6 Zvino kana mazuva ekuchenurwa kwake azadziswa, pamwanakomana kana pamwanasikana, achauya negwayana regore rimwe rechipo chinopiswa, nenyana renjiva, kana vhukutiva, kuva chipo chechivi, kumukova wetende rekusangana kumupristi;
\v 7 iye achaipa pamberi paJehovha, ndokumuitira chiyananiso; zvino achanatswa pakuyerera kweropa rake. Uyu murairo waiye anobereka mwana mukomana kana musikana.
\v 8 Zvino kana asingagoni kuuya negwayana, zvino achauya nenjiva mbiri kana manyana maviri ehangaiwa; imwe yechipo chinopiswa, neimwe yechipo chechivi; uye mupristi achamuitira chiyananiso, kusvika achena.

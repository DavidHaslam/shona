\c 12
\s Mirairo yokunatswa kwavakadzi
\p
\v 1 Zvino Jehovha wakataura naMozisi akati:
\v 2 Taura navana vaIsraeri uti: Kana mukadzi akava nemimba, akapona mwanakomana, uchava usina kunaka mazuva manomwe, uchava usina kunaka sapanguva yaari kumwedzi.
\v 3 Nomusi worusere mwanakomana anofanira kudzingiswa chikanda chake chapamberi.
\v 4 Zvino mukadzi anofanira kugara mazuva makumi matatu namatatu achichenura paropa rake; ngaarege kubata chinhu chitsvene kana kupinda panzvimbo tsvene, kusvikira mazuva ekuzvichenura kwake apera.
\v 5 Asi kana akapona mwana womusikana, uchava usina kunaka vhiki mbiri, sapamazuva okuva kwake kumwedzi; ngaagare achizvichenura paropa rake mazuva ana makumi matanhatu namatanhatu.
\v 6 Kana mazuva ekuzvichenura kwake apera pakupona mwanakomana kana mwanasikana, ngaauye negwayana regore rimwe, kuti chive chipo chinopiswa, nakana kenjiva, kana vhukutiva, kuti chive chipo chezvivi, kumukova wetende rokusangana kumupristi;
\v 7 agochibaira pamberi paJehovha, kumuitira chiyananiso; zvino wanatswa pakuyerera kweropa rake. Ndiwo murairo kunounopona mwana womukomana kana womusikana.
\v 8 Kana akasakwanisa kuuya negwayana, ngaatore njiva mbiri kana twana tuviri twenjiva; imwe chive chipo chinopiswa, neimwe chipo chezvivi; kuti mupristi amuitire chiyananiso, anake.

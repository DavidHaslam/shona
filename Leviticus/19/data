\c 19
\s Mirairo yeutsvene
\p
\v 1 Zvino Jehovha wakataura kuna Mozisi achiti:
\v 2 Taura kuungano yese yevana vaIsraeri, ugoti kwavari: Ivai vatsvene, nokuti ini Jehovha Mwari wenyu ndiri mutsvene.
\p
\v 3 Ityai umwe neumwe mai vake nababa vake, uye muchengete masabata angu; ndini Jehovha Mwari wenyu.
\p
\v 4 Musatendeukira kuzvifananidzo, kana kuzviitira vamwari vakaumbwa nekunyungudusa; ndini Jehovha Mwari wenyu.
\p
\v 5 Zvini kana muchipa chibairo chechipo chekuyananisa kuna Jehovha, muchapa kuti mugamuchirike.
\v 6 Chichadyiwa zuva iroro ramunochipa uye chifume; asi zvinosara kusvika zuva retatu zvichapiswa mumoto.
\v 7 Zvino kana chikatongodyiwa nezuva retatu, chinyangadzo, hachigamuchiriki.
\v 8 Naizvozvo anochidya achatakura kuipa kwake, nokuti wamhura chinhu chitsvene chaJehovha; zvino mweya uyu uchagurwa kubva pavanhu vekwawo.
\p
\v 9 Zvino kana muchikohwa gohwo remunda wenyu, rega kukohwa kwazvo micheto yemunda wako, uye usaunganidza zvasara zvegoho rako.
\v 10 Usakohwa zvese \add mu\add*munda wako wemizambiringa, kana kuunganidza zvawira pasi zvemunda wako wemizambiringa; uchazvisiira varombo nevaenzi; ndini Jehovha Mwari wenyu.
\p
\v 11 Musaba, kana kunyengedzera, kana kureverana nhema.
\p
\v 12 Musapika nhema nezita rangu, kana kusvibisa zita raMwari wako; ndini Jehovha.
\p
\v 13 Usamanikidza wekwako, kana kupamba. Mubairo wewakahaiwa* usagara kwauri usiku hwese kusvika mangwanani.
\p
\v 14 Usatuka matsi, kana kuisa chipinganidzo mberi kwebofu; asi uchatya Mwari wako; ndini Jehovha.
\p
\v 15 Musaita kusarurama pakutonga; usagamuchira chiso chemurombo, kana kukudza chiso chemukuru; uchatonga wekwako nekururama.
\v 16 Usafamba-famba \add se\add*mucheri pakati pevanhu vekwako; usapikisana neropa rewekwako; ndini Jehovha.
\p
\v 17 Usavenga umwe wako mumoyo mako; uchatsiura kwazvo wekwako, ugosatakura chivi nekuda kwake.
\p
\v 18 Usatsiva, kana kugara nedaka nevana vevanhu vekwako, asi uchada wekwako se\add zvaunozvida\add* iwe; ndini Jehovha.
\p
\v 19 Chengetai zvimiso zvangu. Usatendera zvipfuwo zvako kurariwa nemarudzi maviri. Usadzvara munda wako nemarudzi maviri \add embeu\add*; usapfeka nguvo yakarukwa nezvinhu zvemarudzi maviri.
\p
\v 20 Uye murume kana achirara panyama nemukadzi ari murandakadzi, wakatsidzira kuwanikwa nemurume, asi asina kutongodzikunurwa, kana rusununguko haruna kutongopiwa kwaari, pachava nekurangwa; havangaurawi, nokuti wakange asina kusununguka.
\v 21 Zvino achauya nechipo chake chemhosva kuna Jehovha kumukova wetende rekusangana, gondobwe rechipo chemhosva.
\v 22 Zvino mupristi achamuitira chiyananiso negondobwe rechipo chemhosva pamberi paJehovha nekuda kwechivi chake chaakatadza; zvino chivi chake chaakatadza chichakanganwirwa kwaari.
\p
\v 23 Zvino pamuchasvika munyika, uye masima miti yekudya, ipapo muchatora michero yayo sechinhu chisina kudzingiswa; makore matatu ichava kwamuri isina kudzingiswa; haingadyiwi.
\v 24 Asi mugore rechina michero yayo yese ichava mitsvene, rumbidzo kuna Jehovha.
\v 25 Zvino mugore rechishanu muchadya muchero wayo kuti ikuberekerei goho rayo; ndini Jehovha Mwari wenyu.
\p
\v 26 Musadya chine ropa. Musashopera, kana un'anga.
\v 27 Musaveura nhivi dzemusoro wenyu, kana kushatisa mativi endebvu yenyu.
\v 28 Musatongocheka panyama yenyu nekuda kweakafa, kana kuisa nyora dzerupawo pamuri; ndini Jehovha.
\p
\v 29 Usasvibisa mwanasikana wako uchimuitisa chifeve, zvimwe nyika ingapata, nyika ndokuzara nekuipa.
\p
\v 30 Chengetai masabata angu, nekutya imba yangu tsvene; ndini Jehovha.
\p
\v 31 Musatendeukira vane masvikiro, kana vanovuka musavatsvaka, kuti musvibiswe navo; ndini Jehovha Mwari wenyu.
\p
\v 32 Simukira musoro wakachena, ugokudza chiso chemutana, uye utye Mwari wako; ndini Jehovha.
\p
\v 33 Zvino kana mutorwa agere newe semweni panyika yenyu, usamurwadzisa.
\v 34 Mutorwa agere nemwi semweni achava kwamuri sewakaberekerwa pakati penyu, uye uchamuda se\add zvaunozvida\add* iwe, nokuti imwi maiva vatorwa munyika yeEgipita; ndini Jehovha Mwari wenyu.
\p
\v 35 Musaita kusarurama pamutongo, pakureba, pakuyera kurema, kana pachiyero.
\v 36 Ivai nezviyero zvakarurama, zvekuenzanisa zvakarurama, neefa yakarurama, nehini yakarurama; ndini Jehovha Mwari wenyu wakakubudisai munyika yeEgipita.
\v 37 Naizvozvo chengetai mitemo yangu yese nemitongo yangu yese, kuti muzviite; ndini Jehovha.

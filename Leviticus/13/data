\c 13
\s Mirairo yemaperembudzi
\p
\v 1 Zvino Jehovha wakataura kuna Mozisi nakuna Aroni achiti:
\v 2 Kana munhu paganda renyama yake ane bundu kana kufunuka kana chivara, kana paganda renyama yake pakava sehosha yemaperembudzi, ipapo achauiswa kuna Aroni mupristi, kana kune umwe wevanakomana vake vapristi.
\v 3 Zvino mupristi achatarisa hosha iri paganda renyama; kana ruvhudzi rwuri pahosha rwakashanduka kuva ruchena, uye hosha ikaonekwa yakadzika kupfuura ganda renyama yake, ihosha yemaperembudzi; mupristi achamutarisa, agomuti haana kuchena.
\v 4 Zvino kana chivara chakachena paganda renyama yake uye pakuonekwa chisina kudzika kupfuura ganda, neruvhudzi rwacho rwusina kusandurwa kuva ruchena, zvino mupristi achapfigira munhu uyo ane hosha mazuva manomwe.
\v 5 Zvino mupristi achamutarisa nezuva rechinomwe; ndokuona hosha yakamira, hosha isina kupararira muganda, zvino mupristi achamupfigira amwe mazuva manomwe.
\v 6 Zvino mupristi achamutarisa zuva rechinomwe; kana akatarira kuti hosha yaita nani, kuti hosha haina kupararira paganda, zvino mupristi achareva kuti wakachena; kufunuka; zvino achasuka nguvo dzake, agova wakachena.
\v 7 Asi kana kufunuka kuchipararira kwazvo paganda, ambokwekuratidzwa kwake kumupristi pakucheneswa kwake, acharatidzwazve kumupristi.
\v 8 Zvino mupristi akaona kuti, tarira, kufunuka kunopararira muganda, ipapo mupristi achareva kuti haana kuchena; maperembudzi.
\p
\v 9 Kana hosha yemaperembudzi iri mumunhu, zvino achauiswa kumupristi.
\v 10 Zvino mupristi achatarisa ndokuona bundu jena muganda uye ruvhudzi rwakashandurwa kuva ruchena, bundu rikava nenyama mhenyu yakatsvuka,
\v 11 ndiwo maperembudzi endambirira muganda renyama yake; zvino mupristi achamuti haana kuchena; haangamupfigiri, nekuti haana kuchena.
\v 12 Zvino kana maperembudzi akabuda chose paganda, maperembudzi ndokufukidza ganda rese re\add ane\add* hosha, kubva pamusoro wake kusvikawo kutsoka dzake, pese panoonekwa nemeso emupristi;
\v 13 zvino mupristi achaona; zvino tarira, maperembudzi akafukidza nyama yake yese, achamuti wakachena \add ane\add*hosha; zvese zvashandurwa kuva zvichena; wakachena.
\v 14 Asi kana nyama tsvuku ichionekwa kwaari, achava asina kuchena.
\v 15 Kana mupristi aona nyama yakatsvuka, achareva kuti haana kuchena; nyama yakatsvuka haina kuchena; maperembudzi.
\v 16 Kana kuti kana nyama yakatsvuka ikashandukazve, ikashandurwa kuva chena, achauya kumupristi.
\v 17 Ipapo mupristi achamutarira; kana, tarira, hosha yashandurwa kuva chena, ipapo mupristi achareva kuti wakachena \add iye une\add* hosha; wakachena.
\p
\v 18 Nenyama paganda rayo pane mota, uye rapora,
\v 19 nepanzvimbo yemota pakava nebundu jena, kana chivara chichena chakaita chitsvuku, zvicharatidzwa kumupristi.
\v 20 Zvino mupristi achaona, kana, tarira, kuonekwa kwacho kwakadzika kupfuura ganda, nevhudzi rapo rakashandurwa kuva jena, mupristi achareva kuti haana kuchena; ihosha yemaperembudzi, yabuda pamota.
\v 21 Asi kana mupristi akatarira, zvino tarira, hapana vhudzi jenapo uye hapana kudzika kupfuura ganda, asi pakasvibira, ipapo mupristi achamupfigira mazuva manomwe.
\v 22 Zvino kana yakapararira kwazvo paganda, ipapo mupristi achareva kuti haana kuchena; ihosha.
\v 23 Asi kana chivara chikagara panzvimbo yacho, chikasapararira, idukumbwa remota; mupristi achareva kuti wakachena.
\p
\v 24 Kana kuti kana pane nyama muganda repane dukumbwa, nekupora kweutsva pari vanga rinoonekwa jena rakatsvukuruka,
\v 25 ipapo mupristi ariona kuti, tarira, vudzi pachivara rakashandurwa kuva jena, uye pakuonekwa rakadzika kupfuura ganda, maperembudzi, akabuda pautsva; mupristi achareva kuti haana kuchena; ihosha yemaperembudzi.
\v 26 Asi kana mupristi akapatarira, zvino tarira, hapana vhudzi jena pachivara chinoonekwa uye hapana kudzika kupfuura ganda, asi pasvibirira, ipapo mupristi achamupfigira mazuva manomwe.
\v 27 Zvino mupristi achamutarira zuva rechinomwe kana pakapararira zvikuru muganda, mupristi achareva kuti haana kuchena; ihosha yemaperembudzi.
\v 28 Zvino kana chivara chinoonekwa chikagara panzvimbo yacho, chikasapararira paganda, asi chasvibirira, ibundu rekutsva, uye mupristi achareva kuti wakachena, nokuti vutsva hwekutsva.
\p
\v 29 Kana murume kana mukadzi ane hosha pamusoro kana ndebvu,
\v 30 zvino mupristi achatarira hosha; zvino tarira, kana pakuonekwa yakadzika kupfuura ganda, pairi vhudzi riri dete rakatsvukuruka, mupristi achareva kuti haana kuchena; ganda rakafunuka, maperembudzi pamusoro kana ndebvu.
\v 31 Kana mupristi akacherekedza hosha yeganda rakafunuka, zvino tarira, pakuonekwa hapana kudzika kupfuura ganda, uye pasina vhudzi dema, ipapo mupristi achapfigira ane hosha yekufunuka mazuva manomwe.
\v 32 Zvino nezuva rechinomwe mupristi achatarira hosha; zvino tarira, kufunuka hakuna kupararira, uye hapana vhudzi rakatsvukuruka, nepakafunuka hapana kudzika kupfuura ganda,
\v 33 achaveurwa, asi pakafunuka haangapaveuri; zvino mupristi achapfigira \add ane\add* pakafunuka amwe mazuva manomwe;
\v 34 zvino nezuva rechinomwe mupristi achatarira pakafunuka, zvino tarira, pakafunuka hapana kupararira muganda, kana pakuonekwa pakadzika kupfuura ganda, ipapo mupristi achareva kuti wakachena; uye achasuka nguvo dzake, agova wakachena.
\v 35 Asi kana pakafunuka pakapararira pese paganda shure kwekunatswa kwake;
\v 36 mupristi anofanira kumucherekedza; kana akaona kuti pakafunuka papararira paganda, mupristi ngaarege hake kutsvaka vhudzi dzvuku rakaita sejena; haana kuchena.
\v 37 Asi kana iye akaona kuti pakafunuka paita sepamira, nevhudzi dema rabudapo, pakafunuka papora hapo, wakachena; mupristi anofanira kureva kuti wakachena hake.
\p
\v 38 Kana murume kana mukadzi vane zvivara paganda renyama yavo, zviri zvivara zvichena;
\v 39 zvino mupristi achatarira, zvino tarira, zvivara zvinoonekwa muganda renyama yavo zvakasvibira zvichena, zvisingabwinyi, imhezi dzakabuda paganda, wakachena.
\p
\v 40 Nemurume wevhudzi rakawa mumusoro wake, ane mhanza, wakachena.
\v 41 Kana musoro wake usisina vhudzi kuhuma yawo, ane mhanza pahuma, wakachena.
\v 42 Asi kana pamhanza, huma ine mhanza pane ronda jena rakatsvukuruka, maperembudzi anobuda pamhanza yake, kana pamhanza yepahuma yake.
\v 43 Zvino mupristi achapatarira; zvino tarira, bundu reronda rakachena rakatsvukuruka pamhanza yake, kana pamhanza yake yepahuma, sekuonekwa kwemaperembudzi paganda renyama,
\v 44 munhu wemaperembudzi, haana kuchena; mupristi achamureva kwazvo kuti haana kuchena; hosha yake iri pamusoro wake.
\p
\v 45 Zvino ane maperembudzi ane hosha iyo, nguvo dzake dzichabvarurwa, nemusoro wake ufukurwe, uye achafukidza muromo wake wekumusoro, agochema achiti: \add Ha\add*ndina kuchena, \add ha\add*ndina kuchena!
\v 46 Mazuva ese ane hosha maari, achava wakasvibiswa; haana kuchena; achagara ega; ugaro hwake huchava kunze kwemusasa.
\p
\v 47 Nguvowo ine hosha yemaperembudzi, nguvo yemakushe emakwai, kana nguvo yemucheka;
\v 48 kana yakarukwa, kana yakakoshwa; yemucheka, kana yemakushe emakwai; kana mudehwe kana muchinhu chipi nechipi chakaitwa nedehwe;
\v 49 uye kana hosha yakaita seruvara rwemashizha kana kutsvukuruka panguvo, kana padehwe, kana pane zvakarukwa, kana pane zvakakoshwa, kana pachinhu chipi nechipi chedehwe; ihosha yemaperembudzi, uye icharatidzwa kumupristi;
\v 50 zvino mupristi achatarira hosha, ndokupfigira \add chine\add* hosha mazuva manomwe;
\v 51 zvino achatarira hosha nezuva rechinomwe; kana hosha yakapararira panguvo, kana pane yakarukwa, kana pane yakakoshwa, kana pane yedehwe, kana pabasa ripi neripi rinoitwa nedehwe; hosha iyo maperembudzi akaipa kwazvo; haina kuchena.
\v 52 Nazvozvowo achapisa nguvo, kana yakarukwa, kana yakakoshwa, yemakushe emakwai, kana yemucheka, kana ipi neipi yedehwe, ine hosha; nokuti maperembudzi akaipa kwazvo; inofanira kupiswa mumoto.
\v 53 Zvino kana mupristi akatarira, ndokuona hosha, haina kupararira panguvo, kana pakarukwa, kana pakakoshwa, kana pachinhu chipi nechipi chedehwe;
\v 54 mupristi acharaira kuti vasuke chine hosha, zvino achachipfigira amwe mazuva manomwe.
\v 55 Zvino mupristi achatarira hosha yasukwa; ndokuona hosha haina kushanduka ruvara rwayo, uye hosha haina kupararira, hachina kuchena; unofanira kuchipisa mumoto; yapinda mukati kwazvo kana necheshure kana nechemberi.
\v 56 Zvino kana mupristi akatarira, zvino tarira, hosha yasvibirira shure kwekuisuka, ipapo achapabvarura kubva panguvo, kana kubva padehwe, kana kubva pakarukwa, kana kubva pakakoshwa.
\v 57 Asi kana ikaramba ichionekwa panguvo, kana pakarukwa, kana pakakoshwa, kana pachipi nechipi chedehwe, inopararira; uchapisa chine hosha nemoto.
\v 58 Asi nguvo, kana pakarukwa, kana pakakoshwa, kana chipi nechipi chedehwe chauchasuka, kana hosha ikabva kwachiri, ipapo chichasukwa rwechipiri, chigova chakachena.
\v 59 Uyu murairo wehosha yemaperembudzi panguvo yemakushe emakwai kana yemucheka, kana chipi nechipi chedehwe, kuti chigonzi chakachena, kana kunzi hachina kuchena.
\c 13
\s Mirairo yemaperembudzi
\p
\v 1 Zvino Jehovha wakataura kuna Mozisi naAroni achiti:
\v 2 Kana munhu paganda renyama yake ane bundu kana kufunuka kana chivara, kana paganda renyama yake pakava \add se\add*hosha yemaperembudzi, ipapo achauiswa kuna Aroni mupristi, kana kune umwe wevanakomana vake vapristi;
\v 3 zvino mupristi achatarisa hosha iri paganda renyama; kana ruvhudzi rwuri pahosha rwakashanduka kuva ruchena, uye hosha ikaonekwa yakadzika kupfuura ganda renyama yake, ihosha yemaperembudzi; mupristi achamutarisa, agomuti haana kuchena.
\v 4 Kana chivara chichena chakachena paganda renyama yake uye pakuonekwa chisna kudzika kupfuura ganda, neruvhudzi rwapo rwusina kusandurwa kuva ruchena, zvino mupristi achapfigira munhu uyo ane hosha mazuva manomwe.
\v 5 Zvino mupristi achamutarisa nezuva rechinomwe; ndokuona hosha yakamira, hosha isina kupararira muganda, zvino mupristi achamupfigira amwe mazuva manomwe.
\v 6 Zvino mupristi achamutarisa zuva rechinomwe; kana akatarira kuti hosha yaita nani, kuti hosha haina kupararira paganda, zvino mupristi achareva kuti wakachena, kufunuka; zvino achasuka nguvo dzake, agova wakachena.
\v 7 Asi kana kufunuka kuchipararira kwazvo paganda, ambokwekuratidzwa kwake kumupristi pakucheneswa kwake, acharatidzwazve kumupristi.
\v 8 Zvino mupristi akaona kuti, tarira, kufunuka kunopararira muganda, ipapo mupristi achareva kuti haana kuchena, maperembudzi.
\p
\v 9 Kana hosha yemaperembudzi iri mumunhu, zvino achauiswa kumupristi;
\v 10 zvino mupristi achatarisa ndokuona bundu jena muganda uye ruvhudzi rwakashandurwa kuva ruchena, bundi rikava nenyama mhenyu yakatsvuka,
\v 11 ndiwo maperembudzi endambirira muganda renyama yake, zvino mupristi achamuti haana kuchena, uye haangamupfigiri nekuti haana kuchena.
\v 12 Zvino kana maperembudzi akabuda chose paganda, maperembudzi ndokufukidza ganda rese re\add ane\add* hosha, kubva pamusoro wake kusvikawo kutsoka dzake, pese panoonekwa nemeso emupristi;
\v 13 zvino mupristi achaona; zvino tarira, maperembudzi akafukidza nyama yake yese, achamuti wakachena \add ne\add*hosha, zvese zvashandurwa kuva zvichena, wakachena.
\v 14 Asi kana nyama tsvuku ichionekwa kwaari, achava asina kuchena.
\v 15 Kana mupristi aona nyama yakatsvuka, achareva kuti haana kuchena; nyama yakatsvuka haina kuchena, maperembudzi.
\v 16 Kana kuti kana nyama yakatsvuka ikashandukazve, ikashandurwa kuva chena, achauya kumupristi.
\v 17 Ipapo mupristi achamutarira; zvino tarira, hosha yashandurwa kuva chena, ipapo mupristi achareva kuti wakachena iye une hosha, wakachena.
\p
\v 18 Nenyama paganda rayo pane mota, rapora,
\v 19 nepanzvimbo yemota pakava nebundu jena, kana chivara chinoonekwa chichena, chakaita chitsvuku, zvicharatidzwa kumupristi.
\v 20 Zvino kana mupristi paachatarira, tarira, kuonekwa kwacho kwakadzika kupfuura ganda, nevhudzi rapo rakashandurwa kuva jena, mupristi achareva kuti haana kuchena; ihosha yemaperembudzi yabuda pamota.
\v 21 Asi kana mupristi akatarira, zvino tarira, hapana vhudzi jenapo uye hapana kudzika kupfuura ganda, asi pakasvibira; ipapo mupristi achamupfigira mazuva manomwe.
\v 22 Zvino kana pakapararira kwazvo paganda, ipapo mupristi achareva kuti haana kuchena; ihosha.
\v 23 Asi kana chivara chinoonekwa chikagara panzvimbo yacho, chikasapararira, idukumbwa remota; mupristi achareva kuti wakachena.
\p
\v 24 Kana kuti kana pane nyama muganda repane dukumbwa, nekupora kweutsva pari vanga rnoonekwa jena rakatsvukuruka,
\v 25 ipapo mupristi ariona kuti, tarira, bvudzi pachivara chinoonekwa rakashandurwa kuva jena, uye pakuonekwa rakadzika kupfuura ganda, maperembudzi akabuda pautsva; mupristi achareva kuti haana kuchena; ihosha yemaperembudzi.
\v 26 Asi kana mupristi akapatarira, zvino tarira, hapana vhudzi jena pachivara chinoonekwa uye hapana kudzika kupfuura ganda, asi pasvibirira, ipapo mupristi achamupfigira mazuva manomwe.
\v 27 Zvino mupristi achamutarira zuva rechinomwe kana pakapararira muganda, mupristi achareva kuti haana kuchena; ihosha yemaperembudzi.
\v 28 Zvino kana chivara chinoonekwa chikagara panzvimbo yacho, chikasapararira paganda, asi chasvibirira, ibundu rekutsva, uye mupristi achareva kuti wakachena, nokuti vutsva hwekutsva.
\p
\v 29 Kana murume kana mukadzi ane hosha pamusoro kana ndebvu,
\v 30 zvino mupristi achatarira hosha; zvino tarira, kana pakuonekwa yakadzika kupfuura ganda, pairi vhidzi riri dete rakatsvukuruka, mupristi achareva kuti haana kuchena; ganda rakafunuka, maperembudzi pamusoro kana ndebvu.
\v 31 Kana mupristi akacherekedza hosha yeganda rakafunuka, zvino tarira, pakuonekwa hapana kudzika kupfuura ganda, uye pasina vhudzi dema, ipapo mupristi achapfigira ane hosha yekufunuka mazuva manomwe.
\v 32 Zvino nezuva rechinomwe mupristi achatarira hosha; zvino tarira, kufunuka hakuna kupararira, uye hapana vhudzi rakatsvukuruka, nepakafunuka hapana kuzika kupfuura ganda,
\v 33 achaveurwa, asi pakafunuka haangapaveuri; zvino mupristi achapfigira \add ane\add* pakafunuka amwe mazuva manomwe;
\v 34 zvino nezuva rechinomwe mupristi achatarira pakafunuka, zvino tarira, pakafunuka hapana kupararira muganda, kana pakuonekwa pakadzika kupfuura ganda, ipapo mupristi achareva kuti wakachena; uye achasuka nguvo dzake, agova wakachena.
\v 35 Asi kana pakafunuka pakapararira pese paganda shure kokunatswa kwake;
\v 36 Zvino mupristi achamutarira; zvino tarira, kanapakafunuka papararira paganda, ngaarege hake kutsvaka mvere tsvuku dzakaita sechena; haana kunaka.
\v 37 Asi kana iye akaona kuti pakafunuka paita sapamira, nemvere nhema dzabudapo, pakafunuka papora hapo, wakanaka; mupristi anofanira kureva kuti wakanaka hake.
\p
\v 38 Kana murume kana mukadzi vane zvivara paganda renyama yavo, zviri zvivara zvichena;
\v 39 mupristi anofanira kuzvicherekedza; kana akaona kuti zvivara paganda renyama zviri zvichena, zvisingabwinyi, imhezi dzakabuda paganda, vakanaka havo.
\p
\v 40 Kana vhudzi romunhu rakabva pamusoro wake, wava nemhazha; asi wakanaka hake.
\v 41 Kana vhudzi rake rakabva pamusoro wake nechemberi, une mhazha pahuma, asi wakanaka hake.
\v 42 Asi kana pamhazha, kana pamhazha yapahuma, pane hosha chena yakaita setsvuku, maperembudzi anobuda pamhazha, kana pamhazha yapahuma.
\v 43 Zvino mupristi anofanira kumucherekedza; kana akaona kuti pakazvimba pehosha pachena pakaita sapatsvuku pamhazha yake, kana pamhazha yake yapahuma, pakafanana namaperembudzi paganda renyama,
\v 44 munhu uyo una maperembudzi, haana kunaka; mupristi anofanira kureva kwazvo kuti haana kunaka; hosha yake iri pamusoro wake.
\p
\v 45 Zvino munhu una maperembudzi, une hosha iyo, nguvo dzake dzinofanira kubvarurwa, nevhudzi romusoro wake rinofanira kufukurwa, uye anofanira kufukidza muromo wake wokumusoro, agodanidzira, achiti: Ndakaipa, ndakaipa!
\v 46 Mazuva ese aane hosha iyo, uchava usina kunaka; haana kunaka; ngaagare ari ega; pokugara kwake panofanira kuva kunze kwemisasa.
\p
\v 47 Nguvowo ine hosha yamaperembudzi, kana iri nguvo yamakushe amakwai, kana iri nguvo yomucheka;
\v 48 kana iri yakarukwa, kana yakakoshwa; kana yamucheka, kana yamakushe amakwai; kana yedehwe, kana chinhu chakaitwa nedehwe;
\v 49 kana hosha yakaita senhema, kana tsvuku panguvo, kana padehwe, kana pane zvakarukwa, kana pane zvakakoshwa, kana pachinhu chipi nechipi chedehwe; ihosha yamaperembudzi inofanira kuratidzwa mupristi;
\v 50 zvino mupristi anofanira kucherekedza hosha iyo, agopfigira chinhu chine hosha mazuva manomwe;
\v 51 zvino anofanira kucherekedza hosha nezuva rechinomwe; kana hosha yakapararira panguvo, kana iri yakarukwa, kana yakakoshwa, kana yedehwe, rine basa ripi neripi; hosha iyo ndeyamaperembudzi akaipa kwazvo; haina kunaka.
\v 52 Zvino anofanira kupisa nguvo, kana iri yakarukwa, kana yakakoshwa, kana yamakushe amakwai, kana yomucheka, kana ipi neipi yedehwe, ine hosha iyo; nokuti maperembudzi akaipa kwazvo; inofanira kupiswa nomoto.
\v 53 Kana mupristi akatarira, akaona kuti hosha haina kupararira panguvo, kana pakarukwa, kana pakakoshwa, kana pachinhu chipi nechipi chedehwe;
\v 54 mupristi anofanira kuraira kuti vasuke chinhu chine hosha, zvino achipfigire mamwe mazuva manomwezve;
\v 55 mupristi agocherekedzazve kana hosha yasukwa; kana akaona kuti hosha haina kushanduka ruvara rwayo, uye kuti hosha haina kupararira, hachina kunaka; anofanira kuchipisa nomoto; yapinda mukati kwazvo, kana nechapamusoro kana nechapanyasi.
\v 56 Kana mupristi akacherekedza, akaona kuti hosha yava nani pakusukwa kwayo, anofanira kubvarura nguvo kupabvisapo, kana padehwe, kana pakarukwa, kana pakakoshwa;
\v 57 asi kana ikaramba ichionekwa panguvo, kana pakarukwa, kana pakakoshwa, kana pachinhu chipi nechipi chedehwe, ihosha inobuda; anofanira kupisa chinhu icho chine hosha nomoto;
\v 58 asi nguvo yaunosuka, kana pakarukwa, kana pakakoshwa, kana chiri chinhu chipi nechipi chedehwe, kana hosha ikabva kwachiri, chinofanira kusukwa rwechipiri, chigova chakanaka.
\v 59 Ndiwo murairo wehosha yamaperembudzi panguvo yamakushe amakwai, kana yomucheka, kana chinhu chipi nechipi chedehwe, kuti chigonzi chakanaka, kana hachina kunaka.

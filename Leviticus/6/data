\c 6
\p
\v 1 Zvino Jehovha wakataura kuna Mozisi achiti:
\v 2 Kana mweya ukatadza, ndokudarika kudarika kuna Jehovha, ndokunyengera wekwawo pachinhu chawakapiwa kuchengeta, kana maererano nechibatiso cheruoko, kana chakapambwa, kana kumanikidza wekwawo;
\v 3 kana akawana chakange charasika, ndokureva nhema pamusoro pacho, ndokupika nhema; pachinhu chipi chazvese munhu chaanoita, achitadza pachiri;
\v 4 zvino zvichati, nokuti watadza, ndokuva nemhosva, kuti achadzosera chakapambwa chaakange apamba, kana chakapambwa chaakange apamba, kana chakaiswa chakange chaiswa naye, kana chakarasika akachiwana;
\v 5 kana pane chipi nechipi chaakange apika nhema nezvacho; achachidzosera pakuzara kwacho, agowedzera cheshanu kwachiri, achipe kune ari wacho nezuva rechipo chake chemhosva.
\v 6 Zvino achauya nechipo chake chemhosva kuna Jehovha, gondobwe risina charingapomerwa paboka, maonero ako, chive chipo chemhosva, kumupristi.
\v 7 Zvino mupristi achamuitira chiyananiso pamberi paJehovha, agokanganwirwa pane chese chezvaakaita kudarika pachiri.
\s Mirairo yezvipiriso
\p
\v 8 Zvino Jehovha wakataura kuna Mozisi achiti:
\v 9 Raira Aroni nevanakomana vake uchiti: Uyu murairo wechipo chinopiswa: Chipo chinopiswa pachoto paaritari usiku hwese kusvika mangwanani, uye moto wearitari uchapfuta pachiri.
\v 10 Zvino mupristi achapfeka nguvo yake yemucheka, nechikadubura chemukati chemucheka akapfeka nguvo pamuviri wake, agotora madota kana moto wapedza chipo chinopiswa paaritari, agoaise parutivi rwearitari.
\v 11 Zvino achabvisa nguvo dzake, ndokupfeka dzimwe nguvo, agotakurira madota kunze kwemusasa kunzvimbo yakachena.
\v 12 Zvino moto paaritari uchava uchipfuta pamusoro payo, haudzimwi; uye mupristi achavesa huni pamusoro payo mangwanani ega ega, ndokurongedza chipo chinopiswa pamusoro payo, agopisa pairi mafuta ezvipo zvekuyananisa pamusoro payo.
\v 13 Moto ucharamba uchipfuta pamusoro pearitari, usadzima.
\p
\v 14 Uye uyu murairo wechipo chechidyiwa: Vanakomana vaAroni vachachipa pamberi paJehovha pamberi pearitari.
\v 15 Zvino achatora pachiri ruoko rwake rwuzere rweupfu hwechipo chechidyiwa, nepamafuta acho, nezvipfungaidzo zvinonhuhwira zvese zviri pamusoro pechipo chechidyiwa, agopisa \add pe\add*aritari, chive hwema hunonhuhwira, chirangaridzo chacho kuna Jehovha.
\v 16 Nezvakasara zvacho Aroni nevanakomana vake vachadya; zvichadyiwa zvisina kuviriswa panzvimbo tsvene; vachazvidya pachivanze chetende rekusangana.
\v 17 Ngazvirege kubhekewa nembiriso; ndazvipa \add uve\add* mugove wavo wezvipo zvangu zvemoto; chitsvene chezvitsvene, sechipo chechivi, uye sechipo chemhosva.
\v 18 Vanhurume vese pavana vaAroni vachadya pazviri, \add chive\add* chimiso rinhi narinhi pamazera enyu kubva pezvipo zvaJehovha zvemoto; wese anozvibata uchava mutsvene.
\p
\v 19 Zvino Jehovha wakataura kuna Mozisi achiti:
\v 20 Ichi chipo chaAroni nechevanakomana vake chavachapa kupa Jehovha nemusi waanozodzwa: Chegumi cheefa yeupfu hwakatsetseka, chive chipo chechidyiwa rinhi narinhi; hafu yacho pamangwanani, nehafu yacho pamadekwani.
\v 21 Chichaitirwa mugango nemafuta; chakabhekewa uchauya nacho; uchazvipa zvimedu zvakabhekewa zvechipo chechidyiwa zvive hwema hwechinonhuhwira kuna Jehovha.
\v 22 Zvino mupristi wevanakomana vake, wakazodzwa pachinzvimbo chake achachipa; chimiso nekusingaperi kuna Jehovha; chichapiswa chese.
\v 23 Zvino chipo chimwe nechimwe chechidyiwa chemupristi chichapiswa chese; chisadyiwa.
\p
\v 24 Zvino Jehovha wakataura kuna Mozisi akati:
\v 25 Taura kuna Aroni nekuvanakomana vake uchiti: Uyu murairo wechipo chechivi: Panzvimbo panourayirwa chipo chinopiswa \add ndipo\add* pachaurairwa chipo chechivi pamberi paJehovha; chitsvene chechitsvene.
\v 26 Mupristi anochipa pamusoro pechivi achachidya; chichadyirwa panzvimbo tsvene, pachivanze chetende rekusangana.
\v 27 Chipi nechipi chinobata nyama yacho chichava chitsvene; kana pakadonera ropa racho panguvo, uchasuka panzvimbo tsvene.
\v 28 Asi mudziyo wevhu mayakabikirwa uchaputswa; kana yakabikwa mumudziyo wendarira unofanira kukwizwa nekusukurudzwa nemvura.
\v 29 Vanhurume vese pavapristi vachadya pachiri; chitsvene chechitsvene.
\v 30 Asi hapana chipo chechivi, \add rimwe\add* reropa racho rakaiswa mutende rekusangana kuyananisira panzvimbo tsvene, hachingadyiwi; chichapiswa mumoto.

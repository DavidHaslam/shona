\c 14
\s Kunatswa kwemunhu ane maperembudzi
\p
\v 1 Zvino Jehovha wakataura kuna Mozisi achiti:
\v 2 Uyu uchava murairo weane maperembudzi nezuva rekunatswa kwake, kana auyiswa kumupristi.
\v 3 Zvino mupristi achabuda kunze kwemusasa, uye mupristi achaona, zvino tarira, hosha yemaperembudzi yarapika kune ane maperembudzi;
\v 4 zvino mupristi acharaira kuti azvitorere iye achanatswa shiri mbiri mhenyu dzakachena, nedanda remusidhari, nezvitsvuku, nehisopi.
\v 5 Zvino mupristi acharaira kuti shiri imwe iurawe mumudziyo wevhu, pamusoro pemvura inoyerera.
\v 6 Shiri mhenyu achaitora, nedanda remusidhari, nezvitsvuku, nehisopi, ndokuzvinyika neshiri mhenyu muropa reshiri yakaurawa pamusoro pemvura inoyerera.
\v 7 Zvino achasasa pamusoro peachanatswa kubva pamaperembudzi kanomwe, ndokureva kuti wakachena; agosunungura shiri mhenyu iende musango.
\v 8 Zvino uyo achanatswa achasuka nguvo dzake nekuveura vhudzi rake rese, ndokuzvishambidza mumvura, kuti ave wakachena; zvino shure kweizvozvo achapinda mumusasa, asi agare kunze kwetende rake mazuva manomwe.
\v 9 Zvino zvichaitika nezuva rechinomwe kuti achaveura vhudzi rake rese, musoro wake nendebvu dzake netsiye dzake, uye vhudzi rake rese achariveura, agosuka nguvo dzake, achashambawo muviri wake mumvura, agova wakachena.
\v 10 Zvino nezuva rerusere achatora makwayana maviri makono asina chaangapomerwa, negwayana rimwe gadzi rine gore rimwe risina charingapomerwa, nechikamu chetatu cheefa yeupfu hwakatsetseka, chipo chechidyiwa, chakasanganiswa nemafuta, nerogi imwe yemafuta.
\v 11 Zvino mupristi, anonatsa achauya nemunhu achanatswa nezvinhu izvi pamberi paJehovha, pamukova wetende rekusangana.
\v 12 Zvino mupristi achatora gwayana rimwe gondobwe, ndokuripa kuva chipo chemhosva, nerogi yemafuta, ndokuzvizunguzira, chive chipo chekuzunguzira pamberi paJehovha;
\v 13 zvino achabaya gwayana panzvimbo paachauraira chipo chechivi nechipo chinopiswa panzvimbo tsvene; nokuti sechipo chemhosva ndechemupristi sechipo chechivi; chitsvene chechitsvene.
\v 14 Zvino mupristi achatora \add rimwe\add* reropa rechipo chemhosva, mupristi ndokuriisa pamucheto wenzeve yerudyi yeachanatswa, nepagunwe reruoko rwake rwerudyi, nepagunwe rerutsoka rwake rwerudyi;
\v 15 zvino mupristi achatora parogi remafuta ndokudira muchanza cheruoko rwake rweruboshwe;
\v 16 zvino mupristi achanyika munwe wake werudyi mumafuta ari muruoko rwake rweruboshwe, agosasa \add mamwe\add* emafuta nemunwe wake kanomwe pamberi paJehovha.
\v 17 Zvino anosara emafuta ari muruoko rwake mupristi achaaisa pamucheto wenzeve yerudyi yeachanatswa, nepagunwe reruoko rwake rwerudyi, nepagunwe rerutsoka rwake rwerudyi, pamusoro peropa rechipo chemhosva.
\v 18 Anosara emafuta ari muruoko rwemupristi achaaisa pamusoro weachanatswa; mupristi agomuitira chiyananiso pamberi paJehovha.
\v 19 Zvino mupristi achapa chipo chechivi, kuitira chiyananiso achanatswa pakusachena kwake; uye pashure achauraya chipo chinopiswa;
\v 20 Zvino mupristi achapa chipo chinopiswa nechipo chechidyiwa paaritari, mupristi agomuitira chiyananiso, agova wakachena.
\p
\v 21 Zvino kana ari murombo, asingagoni kuwana zvizhinji zvakadai, ipapo achatora gwayana rimwe rive chipo chemhosva chekuzunguzira, kumuitira chiyananiso, nechegumi cheupfu hwakatsetseka hwakasanganiswa nemafuta, chive chipo chechidyiwa, pamwe nerogi yemafuta;
\v 22 nenjiva mbiri, nevana vaviri vehangaiwa, sezvaanogona kuwana; imwe igova chipo chechivi uye imwe chipo chinopiswa.
\v 23 Uye nezuva rerusere achazviuisira kunatswa kwake kumupristi kumukova wetende rekusangana pamberi paJehovha.
\v 24 Zvino mupristi achatora gwayana rechipo chemhosva, nerogi yemafuta, mupristi agozvizunguzira, chive chipo chinozunguzirwa pamberi paJehovha;
\v 25 zvino achauraya gwayana rechipo chemhosva, mupristi agotora \add rimwe\add* reropa rechipo chemhosva ndokuriisa pamucheto wenzeve yekurudyi yeachanatswa, nepagunwe reruoko rwake rwerudyi, nepagunwe rerutsoka rwake rwerudyi;
\v 26 zvino mupristi achadira \add mamwe\add* emafuta muchanza cheruoko rwake rweruboshwe;
\v 27 mupristi agosasa nemunwe wake werudyi \add amwe\add* emafuta ari muruoko rwake rweruboshwe kanomwe pamberi paJehovha.
\v 28 Zvino mupristi achaisa \add amwe\add* emafuta ari muruoko rwake rwerudyi pamucheto wenzeve yerudyi yeachanatswa, nepagunwe reruoko rwake rwerudyi, nepagunwe rerutsoka rwake rwerudyi, panzvimbo yeropa rechipo chemhosva.
\v 29 \add Amwe\add* emafuta akasara ari muruoko rwemupristi achaisa pamusoro weachanatswa, kumuitira chiyananiso pamberi paJehovha.
\v 30 Zvino achapa kubaira imwe yenjiva, kana vana vehangaiwa, sezvaanogona kuwana;
\v 31 zvakaita sezvaanogona kuwana, imwe chipo chechivi, uye imwe chipo chinopiswa, pamwe nechipo chechidyiwa; mupristi agoitira chiyananiso uyo achanatswa pamberi paJehovha.
\v 32 Uyu murairo weane hosha yemaperembudzi, weruoko rwusingasvikiri pakunatswa kwake.
\p
\v 33 Zvino Jehovha wakataura kuna Mozisi nekuna Aroni achiti:
\v 34 Kana masvika kunyika yeKenani, yandinokupai kuva nhaka \add yenyu\add*, zvino ndikaisa hosha yemaperembudzi muimba yenyika yenhaka yenyu;
\v 35 muridzi weimba achauya ndokuudza mupristi, achiti: Zvinoratidza kwandiri senge hosha mumba mangu.
\v 36 Ipapo mupristi acharaira kuti vabudise zvese zviri mumba mupristi asati apinda kunoona hosha, kuti zvese zviri mumba zvisaitwa zvisina kuchena; zvino pashure mupristi achapinda kunoona imba.
\v 37 Zvino achatarira hosha; zvino tarira, hosha iri mumadziro eimba ine mwena-mwena, seruvara rwemashizha kana kutsvukuruka, pakuonekwa yakadzika kupfuura madziro.
\v 38 Zvino mupristi achabuda paimba ndokuenda kumukova weimba, ndokupfiga imba mazuva manomwe.
\v 39 Zvino mupristi achadzoka nezuva rechinomwe, agotarira; zvino tarira, hosha yakapararira pamadziro eimba;
\v 40 zvino mupristi acharaira kuti vabvise mabwe ane hosha vagoakandira kunzvimbo isina kuchena kunze kweguta;
\v 41 uye achaita kuti imba iparwe mukati kupoteredza, uye vachadurura mavhu avanopara kunze kweguta kunzvimbo isina kuchena;
\v 42 zvino vachatora amwe mabwe ndokuisa panzvimbo yemabwe iwayo, uye achatora rimwe ivhu agodzura imba.
\v 43 zvino kana hosha ikadzoka ndokubuda muimba, shure kwekunge abvisa mabwe uye shure kwekunge apara imba, uye shure kwekunge yadzurwa,
\v 44 zvino mupristi achauya ndokutarira, zvino tarira, hosha yapararira mumba, maperembudzi akaipa kwazvo mumba, haina kuchena.
\v 45 Zvino achaputsa imba, mabwe ayo, nematanda ayo, nevhu rese reimba ndokutakurira kunze kweguta kunzvimbo isina kuchena.
\v 46 Uye ani nani anopinda mumba panguva yese yayakapfigwa achava asina kuchena kusvika madekwani.
\v 47 Neanorara muimba \add iyo\add*, achasuka nguvo dzake, uye anodyira muimba \add iyo\add* achasuka nguvo dzake.
\v 48 Zvino kana mupristi akapinda ndokutarira, zvino tarira, hosha haina kupararira mumba shure kwekunge imba yadzurwa, zvino mupristi achareva kuti imba yakachena, nokuti hosha yapora.
\v 49 Zvino kuti imba ichene achatora shiri mbiri nedanda remusidhari nezvitsvuku nehisopi;
\v 50 agouraya imwe yeshiri mumudziyo wevhu pamusoro pemvura inoyerera,
\v 51 ndokutora danda remusidhari, nehisopi, nezvitsvuku, neshiri mhenyu, agozvinyika muropa reshiri yakaurawa uye mumvura inoyerera, ndokusasa imba kanomwe;
\v 52 zvino achanatsa imba neropa reshiri, nemvura inoyerera, neshiri mhenyu, nedanda remusidhari, nehisopi nezvitsvuku;
\v 53 asi acharegedza shiri mhenyu iende kunze kweguta kusango; saizvozvo achaitira imba chiyananiso, igova yakachena.
\p
\v 54 Uyu murairo werudzi rwese rwemaperembudzi nepakafunuka;
\v 55 newemaperembudzi enguvo, neeimba,
\v 56 newebundu, newemhezi, newechivara chinoonekwa,
\v 57 kudzidzisa kana chisina kuchena kana chakachena. Uyu murairo wemaperembudzi.
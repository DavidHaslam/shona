\c 3
\s Zvipo zvekuyananisa
\p
\v 1 Zvino kana chipo chake chiri chibairo chekuyananisa, kana achipa yemombe, ingava hono kana hadzi, achaipa isina chaingapomerwa pamberi paJehovha.
\v 2 Zvino achaisa ruoko rwake pamusoro wechipo chake, agochiuraya \add pa\add*mukova wetende rekusangana, nevanakomana vaAroni vapristi vachasasa ropa pamusoro pearitari pakapoteredza.
\v 3 Zvino achapa zvinobva pachipo chekuyananisa, chipo chemoto kuna Jehovha, mafuta anofukidza zvemukati, nemafuta ese ari pazvemukati,
\v 4 neitsvo mbiri, nemafuta ari padziri, ari pane chiuno, nemafuta ari pamusoro pechiropa, neitsvo, achazvibvisa.
\v 5 Zvino vanakomana vaAroni vachazvipisa paaritari pamusoro pechipo chinopiswa, chiri pamusoro pehuni dziri pamoto; chipo chemoto, chehwema hunonhuhwira kuna Jehovha.
\p
\v 6 Zvino kana chipo chake chiri chibairo chechipo chekuyananisa kuna Jehovha chezvipfuwo, mukono kana hadzi, achachipa chisina chachingapomerwa.
\v 7 Kana achipa gwayana kuva chipo chake, zvino ucharipa pamberi paJehovha,
\v 8 agoisa ruoko rwake pamusoro pechipo chake, ndokuchiuraya pamberi petende rekusangana, vanakomana vaAroni vagosasa ropa racho pamusoro pearitari kupoteredza.
\v 9 Zvino achapa kuna Jehovha zvechibairo chechipo chekuyananisa chipo chemoto , mafuta aro nebhemhe rese, achazvibvisa pedo nemusana, nemafuta anofukidza zvemukati, namafuta ese ari pamusoro pezvemukati,
\v 10 neitsvo mbiri, nemafuta ari pamusoro padzo, ari pane chiuno, nemafuta ari pamusoro pechiropa, neitsvo, achazvibvisa.
\v 11 Zvino mupristi achazvipisa paaritari; izvekudya zvechipo chemoto kuna Jehovha.
\p
\v 12 Uye kana chipo chake chiri mbudzi, achaipa pamberi paJehovha;
\v 13 zvino achaisa ruoko rwake pamusoro pemusoro wayo, agoiuraya pamberi petende rekusongana; vanakomana vaAroni vagosasa ropa rayo pamusoro pearitari kupoteredza.
\v 14 Zvino achapa zvinobva pachiri chipo chake, chipo chemoto kuna Jehovha; mafuta anofukidza zvemukati, nemafuta ese ari pazvemukati,
\v 15 neitsvo mbiri, nemafuta ari pamusoro padzo, ari pane chiuno, nemafuta ari pamusoro pechiropa, neitsvo,  achazvibvisa.
\v 16 Zvino mupristi achazvipisa paaritari; izvekudya zvechipo chemoto, chehwema hunonhuhwira; mafuta ese ndeaJehovha.
\v 17 Chimiso chekusingaperi pamazera enyu pakugara kwenyu kwese, kuti murege kudya mafuta neropa.

\c 26
\s Maropafadzo ekuteerera
\p
\v 1 Musazviitira zvifananidzo, uye musazvimisira mufananidzo wakavezwa kana shongwe iri chifananidzo; musaisa panyika yekwenyu ibwe rine mufananidzo kuripfugamira, nokuti ndini Jehovha Mwari wenyu.
\p
\v 2 Muchachengetedza masabata angu, nekukudza imba yangu tsvene; ndini Jehovha.
\p
\v 3 Kana muchifamba nezvimiso zvangu, nekuchengeta mirairo yangu, nekuiita;
\v 4 ipapo ndichakupai mvura panguva yayo, nenyika ichabereka zvibereko zvayo, nemiti yesango ichabereka michero yayo.
\v 5 Nenguva yekupura kwenyu ichasvikira nenguva yekukohwa mazambiringa, nenguva yekukohwa mazambiringa ichasvikira panguva yekudzvara; zvino muchadya zvekudya zvenyu mukaguta, nekugara munyika yenyu makachengeteka.
\v 6 Zvino ndichapa rugare panyika, mugorara pasi pagosava neanokuvhundusai; uye ndichabvisa zvikara panyika, nemunondo haungapfuuri nemunyika yekwenyu,
\v 7 uye muchadzingirira vavengi venyu, vagowa pamberi penyu nemunondo.
\v 8 Zvino vashanu venyu vachadzingirira zana, nezana revenyu richadzingirira zvuru gumi, uye vavengi venyu vachawa nemunondo pamberi penyu.
\v 9 Zvino ndichatendeukira kwamuri, nekukuberekesai nekukuwanzai; nekusimbisa sungano yangu nemwi.
\v 10 Muchadya zvakare zvakachengetwa, mugobudisa zvekare nekuda kwezvitsva.
\v 11 Zvino ndichamisa tabhenakeri yangu pakati penyu; nemweya wangu haungakusemiyi.
\v 12 Uye ndichafamba pakati penyu, ndigova Mwari wenyu, nemwi muchava vanhu vangu.
\v 13 Ndini Jehovha Mwari wenyu, wakakubudisai kubva munyika yeEgipita, kuti musava vatapwa vavo; uye ndakavhuna matanda ejoko renyu, ndokukufambisai makarurama.
\p
\v 14 Asi kana musinganditeereri, musingaiti mirairo iyi yese;
\v 15 uye kana muchizvidza mitemo yangu, uye kana mweya yenyu ichisema mitongo yangu, kuti musaita mirairo yangu yese, kugura sungano yangu,
\v 16 neniwo ndichaita izvi kwamuri: Ndichauisawo kutyisa pamusoro penyu, hosha yechikosoro nechirwere, zvinopedza meso nokupedza mweya. Zvino muchadzvara mbeu yenyu pasina, nokuti vavengi venyu vachazvidya.
\v 17 Zvino ndichamisa meso angu ndichipokana newe, uye mucharohwa pamberi pevavengi venyu, vanokuvengai vachakutongai; uye muchatiza kusina munhu unokudzingirirai.
\v 18 Asi kana musinganditeereri nepane izvi, ipapo ndichakurangai kakapetwa kanomwe nekuda kwezvivi zvenyu.
\v 19 Ipapo ndichagura kuzvikudza kwesimba renyu, ndigoita denga renyu seutare, nenyika yenyu sendarira;
\v 20 nesimba renyu richaperera pasina, nokuti nyika yenyu haingabereki zvibereko zvayo, nemiti yenyika haingabereki michero yayo.
\p
\v 21 Zvino kana muchifamba zvinopesana neni, musinganditeereri, ndichauisa amwe matambudziko manomwe pamusoro penyu zvichienderana nezvivi zvenyu.
\v 22 Ndichatumawo zvikara zvesango pakati penyu, zvichakutorerai vana venyu, nekuparadza zvipfuwo zvenyu, nekukutai vashoma; nenzira dzenyu dzichava magwenga.
\v 23 Zvino kana musingadi kudzorwa neni nezvinhu izvi, asi muchifamba zvinopesana neni,
\v 24 neni ndichafamba zvinopesana nemwi, ndigokurangaizve kanomwe nekuda kwezvivi zvenyu.
\v 25 Zvino ndichauisa munondo pamusoro penyu, uchatsiva kutsiva kwesungano; zvino kana maungana mumaguta enyu, ndichatuma matenda pakati penyu; uye muchakumikidzwa mumaoko evavengi venyu.
\v 26 Pandinovhuna mudonzvo wechingwa, vakadzi gumi vachabheka chingwa chenyu muhovhoni imwe, uye vachidzosera chingwa chenyu neuremu; uye muchadya, asi hamungaguti.
\p
\v 27 Zvino kana musinganditeereri pane izvi zvese, asi muchifamba zvinopesana neni,
\v 28 ipapo neni ndichafamba zvinopesana nemwi mukutsamwa; neni ndichakurangai kanomwe nekuda kwezvivi zvenyu.
\v 29 Zvino muchadya nyama yevanakomana venyu, nenyama yevanasikana venyu muchadya.
\v 30 Zvino ndichaparadza nzvimbo dzenyu dzakakwirira, nekugura aritari dzenyu dzezuva, nekukanda zvitunha zvenyu pamusoro pezvitunha zvezvifananidzo zvenyu; uye mweya wangu uchakusemai.
\v 31 Zvino ndichaita maguta enyu matongo, nekuparadza dzimba dzenyu tsene handinganhuhwidzi munhuhwi wenyu unozipa.
\v 32 Ndichaparadza nyika; nevavengi venyu vanogaramo, vachashamiswa nazvo.
\v 33 Zvino ndichakuparadzirai pakati pevahedheni, nekuvhomora munondo shure kwenyu; uye nyika yenyu ichava renje, nemaguta enyu ave matongo.
\v 34 Ipapo nyika ichafarira masabata ayo nguva dzese dzekuva kwayo renje, neimwi muri munyika yevavengi venyu; ipapo nyika ichazorora, ichifarira masabata ayo.
\v 35 Panguva yese yekuva kwayo renje ichazorora, nokuti haina kuzorora pamasabata enyu, panguva yamakagara pairi.
\v 36 Zvino maererano nevakasara pakati penyu, ndichatuma kutya pamoyo yavo vari munyika yavavengi vavo; kana vachinzwa shizha richipepereka, vachatiza; vachatiza somunhu unotiza munondo, vachawa kunyange kusina munhu unovadzinga.
\v 37 Vachawirana savanhu vanowa pamberi pomunondo, kusina munhu anovadzinga; hamungavi nesimba rokumira pamberi pavavengi venyu.
\v 38 Muchanofira pakati pavahedheni, nenyika yavavengi venyu ichakudyai.
\v 39 Vamwe venyu vakasara vachawonda muzvivi zvavo panyika yavavengi vavo; vachawonda samadzibaba avo akawonda muzvivi zvavo.
\v 40 Zvino vachazvireurura zvivi zvavo nezvivi zvamadzibaba avo, nokudarika kwavakadarika nako kwandiri, uye zvavakandiramba,
\v 41 neniwo ndakavaramba, ndikavaisa kunyika yavavengi vavo; zvino kana moyo yavo isina kudzingiswa ikazvininipisa, vakatenda kurohwa pamusoro pezvivi zvavo;
\v 42 ipapo ndicharangarira sungano yangu naJakove; nesungano yangu naIsaka, nesungano yangu naAbhurahama, ndichairangarira; nyika ndichairangarirawo.
\v 43 Nyika ichafanira kusiiwa navo, kuti ifarire masabata ayo ichaparadzwa ivo vasipo; vacharohwa pamusoro pezvivi zvavo, nokuti vakaramba zvandakange ndatonga, mweya yavo ikasema mitemo yangu.
\v 44 Kunyange zvakadaro, kana vari munyika yavavengi vavo, handingavarasi, handigavasemi, ndivaparadze chose, nokuputsa sungano yangu navo; nokuti ndini Jehovha Mwari wavo;
\v 45 asi nokuda kwavo ndicharangarira sungano yangu namadziteteguru avo, vandakabudisa munyika yeEgipita pamberi pavahedheni, kuti ndive Mwari wavo; ndini Jehovha.
\v 46 Ndiyo mitemo nezvakatongwa nemirairo yakaitwa naJehovha pakati pake navana vaIsraeri pagomo reSinai nomuromo waMozisi.

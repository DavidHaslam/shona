\c 5
\p
\v 1 Zvino kana mweya ukatadza, ndokunzwa inzwi remhiko, uye uve chapupu, kana wakazviona kana kuziva, kana asingatauri, zvino achatakura kuipa kwake.
\v 2 Uye kana mweya ukabata chero chinhu chisina kuchena, kana chitunha chemhuka isina kuchena, kana chitunha chechipfuwo chisina kuchena, kana chitunha chezvinokambaira zvisina kuchena, kunyange zvikava zvakavanzika kwaari, achava asina kuchena, agova nemhosva.
\v 3 Zvino kana akabata kusachena kwemunhu, kungava kusachena kwake kupi kwaasina kuchena nako, uye kukavanzika kwaari, paachaziva uchava nemhosva.
\v 4 Zvino kana mweya uchipika, uchitaura asingafungisisi nemiromo yawo kuita chakaipa kana kuita chakanaka, kana chii munhu chaangataura asingafungisisi nemhiko, uye chikavanzika kwaari, iye paachaziva, achava nemhosva kune chimwe chaizvozvo.
\v 5 Zvino kuchati kana akava nemhosva pane chimwe chaizvozvo, achabvuma kuti wakatadza pane izvozvo.
\v 6 Zvino achauya nechipo chake chekudarika kuna Jehovha pamusoro pechivi chake chaakatadza, hadzi kubva pazvipfuwo zvidiki, gwayana kana mbudzana yembudzi, chive chipo chechivi; mupristi agomuitira chiyananiso pamusoro pechivi chake.
\v 7 Zvino kana ruoko rwake rusingasvikiri kune zvinodiwa pagwayana, ipapo achavigira Jehovha njiva mbiri, kana vana vaviri vehangaiwa \add pa\add*kudarika kwake kwaakatadza; imwe yechipo chechivi, uye imwe yechipo chinopiswa.
\v 8 Zvino achauya nazvo kumupristi, iye achapa iri yechipo chechivi kutanga, ndokumonyorora musoro wayo pamutsipa wayo, asi arege kuiparadzanisa.
\v 9 Zvino achasasa \add rimwe\add* reropa rechipo chechivi parutivi rwearitari, uye rinosara paropa richasvinirwa pazasi pearitari; chipo chechivi.
\v 10 Yechipiri ngaaite chipo chinopiswa, zvichienderana nechimiso; uye mupristi achamuitira chiyananiso pamusoro pechivi chake chaakatadza, zvino achachikanganwirwa.
\p
\v 11 Asi kana ruoko rwake rwusingananaviri kunjiva mbiri kana vana vaviri vehangaiwa, zvino uyo unotadza achauya nechipo chake chegumi cheefa cheupfu hwakatsetseka, chive chipo chechivi; asaisa mafuta pamusoro pahwo, kana kuisa zvipfungaidzo zvinonhuhwira pamusoro pahwo, nokuti chipo chechivi.
\v 12 Zvino achauya nacho kumupristi, mupristi agotora ruoko rwake ruzere rwahwo, \add chive\add* chirangaridzo chahwo, ndokupisa paaritari, zvichienderana nezvipo zvemoto zvaJehovha; chipo chechivi.
\v 13 Zvino mupristi achamuitira chiyananiso maererano nechivi chaakatadza pachipi chezvinhu izvi, zvino achachikanganwirwa. Zvino zvichava zvemupristi, sechipo chechidyiwa.
\p
\v 14 Zvino Jehovha wakataura kuna Mozisi achiti:
\v 15 Kana mweya ukadarika nekudarika ukatadza usingazivi pazvinhu zvitsvene zvaJehovha, uchauya nechipo chawo chemhosva kuna Jehovha, gondohwe risina charingapomerwa paboka, nemaonero ako pamashekeri esirivha maererano neshekeri repanzvimbo tsvene, chive chipo chemhosva.
\v 16 Zvino achatsiva zvaakatadza pachinhu chitsvene, agowedzera cheshanu chacho pachiri, ndokuchipa kumupristi; mupristi agomuitira chiyananiso negondohwe rechipo chemhosva, zvino achachikanganwirwa.
\p
\v 17 Zvino kana mweya ukatadza, nekudarika umwe wemirairo yese yaJehovha zvisingafaniri kuitwa, kunyange asingazivi, zvakadaro une mhosva, uye uchatakura kuipa kwawo.
\v 18 Zvino achauya kumupristi negondobwe risina charingapomerwa kubva kuboka, nemaonero ako, chive chipo chemhosva; mupristi agomuitira chiyananiso pamusoro pekusaziva kwaakatadza nako asingazivi, zvino achakukanganwirwa.
\v 19 Chipo chemhosva; zvirokwazvo une mhosva kuna Jehovha.

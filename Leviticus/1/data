\c 1
\s Zvipiriso zvinopiswa
\p
\v 1 Zvino Jehovha wakadana Mozisi, ndokutaura kwaari kunze kwetende rekusangana, achiti:
\v 2 Taura kuvana vaIsraeri ugoti kwavari: Kana munhu wekwenyu achiswededza chipo kuna Jehovha, muchaswededza chipo chenyu kubva chezvipfuwo kubva chemombe kana kubva chemakwai.
\p
\v 3 Kana chipo chake chiri chipo chinopiswa kubva chemombe, achapa mukono usina chaungapomerwa achaupa nechido chake pamukova wetende rekusangana, pamberi paJehovha.
\v 4 Zvino uchaisa ruoko rwake pamusoro wechipo chinopiswa, uye chigamuchirirwa iye, kumuitira chiyananiso.
\v 5 Zvino achauraya nzombe diki pamberi paJehovha, nevapristi vanakomana vaAroni vachauya neropa vagosasa ropa kupoteredza aritari iri pamukova wetende rekusangana.
\v 6 Zvino achavhiya chipo chinopiswa, nekuchigura nhindi dzacho.
\v 7 Zvino vanakomana vaAroni mupristi vachaisa moto paaritari, nekugadzira huni pamusoro pemoto.
\v 8 Zvino vapristi vanakomana vaAroni vacharonga nhindi, musoro, nemafuta pamusoro pehuni dziri pamoto uri pamusoro pearitari.
\v 9 Asi zvemukati zvacho nemakumbo acho achasuka mumvura, uye mupristi achapisa zvese paaritari, \add chive\add* chipo chinopiswa, chipo chemoto, chehwema hunonhuhwira kuna Jehovha.
\p
\v 10 Zvino kana chipo chake chichibva paboka remakwai kana rembudzi, kuva chipo chinopiswa, achauya nacho mukono usina chaungapomerwa.
\v 11 Zvino achachiuraira parutivi rwearitari nechekumaodzanyemba pamberi paJehovha; zvino vanakomana vaAroni, vapristi, vachasasa ropa racho kupoteredza paaritari.
\v 12 Zvino uchachigura kuita nhindi dzacho, nemusoro wacho nemafuta acho, zvino mupristi achazvironga pahuni dziri pamoto pamusoro pearitari.
\v 13 Zvino achasuka zvemukati nemakumbo nemvura, mupristi agobaira zvese, ndokupisa paaritari, \add chive\add* chipo chinopiswa, chipo chemoto, chehwema hunonhuhwira kuna Jehovha.
\p
\v 14 Zvino kana chipo chake kuna Jehovha chiri chipo chinopiswa cheshiri, zvino achauisa chipo chake kubva chenjiva, kana kubva chetwana twenjiva.
\v 15 Zvino mupristi achachiuisa kuaritari, agomonyorora musoro wacho agopisa paaritari, neropa racho acharichururudza parutivi rwearitari;
\v 16 zvino achadzura chihururu chayo neminhenga yacho, ndokuzvirasa kurutivi rwearitari kumabudazuva kunzvimbo yemadota.
\v 17 Zvino achaibvambura nemapapiro ayo asingaiparadzanisi, mupristi agoipisa paaritari pamusoro pehuni dziri pamoto; chipo chinopiswa, chipo chemoto, chine hwema hunonhuhwira kuna Jehovha.

\c 1
\s Zvipiriso zvinopiswa
\p
\v 1 Zvino Jehovha wakadana Mozisi, ndokutaura kwaari ari mutende rekusangana, achiti:
\v 2 Taura kuvana vaIsraeri ugoti kwavari: Kana munhu wekwenyu achiswededza chipo kuna Jehovha, muchaswededza chipo chenyu kubva pezvipfuwo, kubva pemombe, kana kubva pemakwai.
\p
\v 3 Kana chipo chake chiri chipo chinopiswa kubva chemombe, achapa mukono usina chaungapomerwa achaupa pamukova wetende rekusangana, nechido chake, pamberi paJehovha.
\v 4 Zvino uchaisa ruoko rwake pamusoro wechipo chinopiswa, uye chigamuchirirwa iye, kumuitira chiyananiso.
\v 5 Zvino achauraya nzombe diki pamberi paJehovha; uye vapristi vanakomana vaAroni vachauya neropa vagosasa ropa kupoteredza aritari iri pamukova wetende rekusangana.
\v 6 Zvino achavhiya chipo chinopiswa, nekuchigura-gura nhindi dzacho.
\v 7 Zvino vanakomana vaAroni mupristi vachaisa moto paaritari, nekugadzira huni pamusoro pemoto.
\v 8 Zvino vapristi vanakomana vaAroni vacharonga nhindi, musoro, nemafuta pamusoro pehuni dziri pamoto uri pamusoro pearitari.
\v 9 Asi achasuka zvemukati zvacho nemakumbo acho mumvura, uye mupristi achapisa zvese paaritari, \add chive\add* chipo chinopiswa, chipo chemoto chehwema hunonhuhwira kuna Jehovha.
\p
\v 10 Zvino kana chipo chake chichibva paboka, pemakwai, kana rembudzi, kuva chipo chinopiswa, achauya nacho mukono usina chaungapomerwa.
\v 11 Zvino achachiuraira parutivi rwearitari nechekumaodzanyemba pamberi paJehovha; zvino vanakomana vaAroni, vapristi, vachasasa ropa racho kupoteredza paaritari.
\v 12 Zvino uchachigura-gura kuita nhindi dzacho, nemusoro wacho nemafuta acho; zvino mupristi achazvironga pahuni dziri pamoto pamusoro pearitari.
\v 13 Asi achasuka zvemukati nemakumbo nemvura; mupristi agobaira zvese, ndokupisa paaritari, \add chive\add* chipo chinopiswa, chipo chemoto chehwema hunonhuhwira kuna Jehovha.
\p
\v 14 Zvino kana chipo chake kuna Jehovha chiri chipo chinopiswa cheshiri, zvino achauisa chipo chake panjiva, kana patwana twenjiva.
\v 15 Zvino mupristi achachiuisa kuaritari, agomonyorora musoro wacho agopisa paaritari; neropa racho acharimonyera parutivi rwearitari.
\v 16 Zvino achabvisa chihururu chayo neminhenga yacho, ndokuzvirasa kurutivi rwearitari kumabudazuva kunzvimbo yemadota.
\v 17 Zvino achaibvambura nemapapiro ayo asingaiparadzanisi; mupristi agoipisa paaritari pamusoro pehuni dziri pamoto; chipo chinopiswa, chipo chemoto chehwema hunonhuhwira kuna Jehovha.

\c 22
\p
\v 1 Zvino Jehovha wakataura naMozisi akati:
\v 2 Taura naAroni navanakomana vake, kuti vazvitsaure pazvinhu zvitsvene zvavana vaIsraeri, zvavanonditsaurira, kuti varege kushatisa zita rangu dzvene; ndini Jehovha.
\v 3 Uti kwavari: Ani nani kuvana venyu kumarudzi enyu ose, unoswedera kuzvinhu zvitsvene, zvakatsaurirwa Jehovha navana vaIsraeri, asina kunaka, munhu uyo anofanira kubviswa pamberi pangu; ndini Jehovha.
\v 4 Ani nani kuvana vaAroni ane maperembudzi kana ane zvinoyerera ngaarege kudya zvinhu zvitsvene kusvikira anaka. Ani nani unobata chinhu chakasvibiswa nowakafa kana munhu unobudirwa nembeu yake;
\v 5 kana ani nani unobata chinhu chipi nechipi chinokambaira chingamusvibisa, kana munhu waangasvibiswa naye, uno kusanaka kupi nokupi.
\v 6 Munhu unobata chinhu chipi nechipi chakadai, uchava usina kunaka kusvikira madeko; haafaniri kudya zvinhu zvitsvene asati ashambidza muviri wake nemvura.
\v 7 Kana zuva ravira uchava wakanaka; pashure ungadya hake zvinhu zvitsvene; nokuti ndizvo zvokudya zvake.
\v 8 Ngaarege kudya chinhu chakafa chega, kana chakaurawa nezvikara, kuti azvisvibise nazvo; ndini Jehovha.
\v 9 Naizvozvo vanofanira kuchengeta zvandakaraira, kuti varege kuva nezvivi nokuda kwazvo, vafe nazvo, kana vazvishatisa; ndini Jehovha, ndinovaita vatsvene.
\p
\v 10 Mweni ngaarege kudya chinhu chitsvene; mutorwa ugere nomupristi, kana muranda, ngavarege kudya chinhu chitsvene.
\v 11 Asi kana mupristi akatenga munhu nomutengo wemari yake, iye ungazvidya; uye vese vanoberekerwa mumba make, vangadya zvokudya zvake.
\v 12 Kana mwanasikana womupristi akawanikwa nomweni, ngaarege kudya chipiriso chinotsaurwa chezvinhu zvitsvene.
\v 13 Asi kana mwanasikana womupristi iri chirikadzi, kana warambwa nomurume, asina vana, akadzokera kumba kwababa vake, sapausikana hwake, iye ungadya zvokudya zvababa vake; asi mweni ngaarege kuzvidya.
\p
\v 14 Kana munhu akadya chinhu chitsvene asingazivi, uchafanira kuwedzera cheshanu chacho kwachiri, kuti adzosere kumupristi chinhu chitsvene.
\v 15 Ngavarege kushatisa zvinhu zvitsvene zvavana vaIsraeri zvavanopa Jehovha;
\v 16 kuti varege kuva nemhosva yezvivi, kana vachidya zvinhu zvavo zvitsvene; nokuti ndini Jehovha ndinovaita vatsvene.
\s Zvipo zvinofanira kuva zvakadini?
\p
\v 17 Zvino Jehovha wakataura naMozisi akati:
\v 18 Taura naAroni, navanakomana vake, navana vaIsraeri vese, uti kwavari: Ani nani weimba yaIsraeri, kana wavatorwa pakati pavaIsraeri, unouya nechipo chake, kana chiri chemhiko, kana iri nhendo ipi neipi yokuda kwavo, chavanouya nacho kuna Jehovha, kuti chipiswe;
\v 19 munofanira kuuya nomukono usina kuremara kana wemombe, kana gondobwe ramakwai, kana nhongo yembudzi, kuti mugamuchirwe.
\v 20 Asi musauya nechinhu chakaremara, nokuti hamungagamuchirwi nokuda kwacho.
\v 21 Ani nani unouya nechibairo chezvipiriso zvokuyananisa kuna Jehovha, chokupika nacho, kana kuti ive nhendo yokuda kwake, kana chiri chemombe kana chamakwai, chinofanira kuva chakakwana, kuti chigamuchigwe; ngachirege kuva chakaremara.
\v 22 Kana chiri chinhu chakaita bofu, kana chakavhunika, kana chakakuvara, kana chinamaronda, kana chine chikwekwe, kana china pakafunuka, murege kupa Jehovha izvozvo, musapisira Jehovha izvozvo paaritari.
\v 23 Kana iri nzombe diki kana gwayana zvine mitezo yakarebesa kana yakapfupika, mungauya nazvo kuti muite nhendo yokuda kwenyu, asi hazvingagamuchirwi pakuripira mhiko.
\v 24 Musapa Jehovha chinhu china manhu akakuvadzwa, kana akapwanyika, kana akaputswa, kana, akachekwa, musadaro panyika yenyu.
\v 25 Musagamuchira zvakadai paruoko rwomutorwa, kuti mupe Mwari wenyu zvokudya zvakadai, nokuti zvakaipa, zvakaremara, hazvingagamuchirwi nokuda kwenyu.
\v 26 Zvino Jehovha wakataura naMozisi akati:
\v 27 Kana nzombe, kana gwai, kana mbudzi zvichiberekwa, zvinofanira kugara pana mai vazvo mazuva manomwe; kubva pazuva rorusere napashure paro zvingagamuchirwa kuti zviite chipo chinopisirwa Jehovha.
\v 28 Kana iri mhou kana nhunzvi, musazviuraya pamusi umwe navana vazvo.
\v 29 Kana muchibaira Jehovha chibairo chokuvonga, munofanira kuchibaira saizvozvo kuti mugamuchirwe.
\v 30 Chinofanira kudyiwa nomusi iwoyo; musasiya zvimwe kusvikira mangwana; ndini Jehovha.
\v 31 Naizvozvo chengetai mirairo yangu, muiite; ndini Jehovha.
\v 32 Usashatisa zita rangu dzvene; ndinoda kutsaurwa pakati pavana vaIsraeri, ndini Jehovha, ndinokutsaurai;
\v 33 ndakakubudisai panyika kuti ndive Mwari wenyu; ndini Jehovha.

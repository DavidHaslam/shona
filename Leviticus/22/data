\c 22
\s Utsvene hwezvipo
\p
\v 1 Zvino Jehovha wakataura kuna Mozisi achiti:
\v 2 Taura kuna Aroni nekuvanakomana vake kuti vazvitsaure pazvinhu zvitsvene zvevana vaIsraeri, uye vasasvibisa zita rangu dzvene; nokuti zvitsvene kwandiri. Ndini Jehovha.
\v 3 Uti kwavari: Ani nani kuvana venyu vese kumazera enyu, unopa kuzvinhu zvitsvene, vana vaIsraeri zvavanoita zvitsvene kuna Jehovha kusachena kwake kuri paari, mweya uyo uchagurwa kubva pachiso changu; ndini Jehovha.
\v 4 Ani nani kuvana vaAroni ane maperembudzi kana ane kuyerera haangadyi pazvinhu zvitsvene kusvikira achena. Ani nani anogunzva chinhu chakasvibiswa newakafa kana munhu unobudirwa neurume hwake;
\v 5 kana ani nani anobata chipi nechipi chinokambaira chaangasvibiswa nacho, kana munhu waangasvibiswa naye, uno kusachena kupi nekupi.
\v 6 Mweya unobata zvakadaro uchava usina kuchena kusvika madekwani, uye haungadyi pazvinhu zvitsvene, kunze kwekuti asuka nyama yake nemvura.
\v 7 Kana zuva ravira uchava wakachena; uye pashure achadya zvinhu zvitsvene; nokuti ndezvekudya zvake.
\v 8 Chakafa chega kana chakabvamburwa haangachidyi kuti azvisvibise nazvo; ndini Jehovha.
\v 9 Naizvozvo vachachengeta murairo wangu kuti vasatakura chakaipa nokuda kwawo, vagofa nazvo, kana vazvisvibisa; ndini Jehovha, ndinovaita vatsvene.
\p
\v 10 Zvino kusava nemweni anodya chinhu chitsvene; agere nemupristi kana muranda haangadyi chinhu chitsvene.
\v 11 Asi kana mupristi akatenga munhu ari mutengo wemari yake, iye ungazvidya; uye anoberekerwa mumba make, vachadya zvekudya zvake.
\v 12 Kana mwanasikana wemupristi akawanikwa nemweni, haangadyi chipo chezvinhu zvitsvene.
\v 13 Asi kana mwanasikana wemupristi ari chirikadzi, kana warambiwa, uye asina mwana, akadzokera kumba kwababa vake, sapaudiki hwake, achadya zvekudya zvababa vake; asi hakungavi nemweni anodya pazvri.
\p
\v 14 Zvino kana munhu achidya chinhu chitsvene nekusaziva, achawedzera cheshanu chacho, agopa kumupristi chinhu chitsvene.
\v 15 Zvino havangasvibisi zvinhu zvitsvene zvevana vaIsraeri zvavanopa kuna Jehovha;
\v 16 vavaite vatakure kuipa kwemhosva, pavanodya zvinhu zvavo zvitsvene; nokuti ndini Jehovha ndinovaita vatsvene.
\s Zvipo zvinofanira kuva zvakadini?
\p
\v 17 Zvino Jehovha wakataura naMozisi akati:
\v 18 Taura kuna Aroni nekuvanakomana vake, nekuvana vaIsraeri ugoti kwavari: Ani nani weimba yaIsraeri kana wavatorwa pakati paVaIsraeri achapa chipo chake nemhiko uye nezvipo zvake zvekuzvidira zvavanopa kuna Jehovha kuva chipiriso chinopiswa;
\v 19 kuti mugamuchirike, mukono usina chaungapomerwa kana wemombe, wemakwai, kana wembudzi.
\v 20 Musapa chero chipi chine chachingapomerwa, nokuti hachingagamuchiriki kwamuri.
\v 21 Zvino ani nani anopa chibairo chezvipiriso zvekuyananisa kuna Jehovha kuzadzisa mhiko, kana chipo chekuzvidira, pamombe kana pamakwai, chinofanira kuva chakakwana kuti chigamuchigwe; chisina chachingapomerwa.
\v 22 Bofu kana chakavhunika, kana chakaremara, kana chine ronda, kana chine chikwekwe kana chine pakafunuka, hamungabairi izvi kuna Jehovha, uye musapa pane izvi chipo chemoto kuna Jehovha paaritari.
\v 23 Asi nzombe diki kana gwayana zvine chipi nechipi chakarebesa kana chakapfupika pamitezo yacho mungapa kuva chipo chekuzvidira, asi pamhiko hazvingagamuchiriki.
\v 24 Uye musapa kuna Jehovha chine \add manhu\add* akakuvara, kana akapwanyika, kana akaputswa, kana, akachekwa, uye musadaro panyika yenyu.
\v 25 Nezvinobva muruoko rwemutorwa musapa zvekudya zvaMwari wenyu pane chimwe cheizvi, nokuti kuipa kwazvo kuri mazviri, chingapomerwa chiri mazviri, hazvingagamuchiriki kwamuri.
\v 26 Zvino Jehovha wakataura kuna Mozisi achiti:
\v 27 Kana nzombe diki, kana gwai, kana mbudzi zvichiberekwa, zvino zvichava pasi pamai vazvo mazuva manomwe. Uye kubva pazuva rerusere nekubva ipapo zvichagamuchirwa kuva chipo chemoto kuna Jehovha.
\v 28 Asi mhou kana nhunzvi hamungaiurayi pamwe nemwana wayo.
\v 29 Uye kana muchipa Jehovha chibairo chekuvonga, muchapa kuti mugamuchirike.
\v 30 Chichadyiwa nemusi iwoyo; hamungasii chimwe chazvo kusvika mangwana; ndini Jehovha.
\v 31 Naizvozvo chengetai mirairo yangu, muiite; ndini Jehovha.
\v 32 Uye musasvibisa zita rangu dzvene; asi ndichaitwa mutsvene pakati pevana vaIsraeri, ndini Jehovha anokuitai vatsvene;
\v 33 akakubudisai panyika yeEgipita kuti ndive Mwari wenyu; ndini Jehovha.

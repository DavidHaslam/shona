\c 27
\s Mirairo yezvimwe zvivimbiso
\p
\v 1 Jehovha wakataura kuna Mozisi achiti:
\v 2 Taura kuvana vaIsraeri ugoti kwavari: Kana munhu akaita mhiko yakasanangurwa, semaonero ako mweya ichava yaJehovha.
\v 3 Zvino maonero ako emunhurume kubva pamakore makumi maviri kusvika pamakore makumi matanhatu, uye maonero ako achava mashekeri makumi mashanu esirivha, zvichienderana neshekeri repanzvimbo tsvene.
\v 4 Zvino kana ari munhukadzi, ipapo maonero ako achava mashekeri makumi matatu.
\v 5 Zvino kana achibva pamakore mashanu kusvika pamakore makumi maviri, ipapo maonero ako pamunhurume ngaave mashekeri makumi maviri, nepamunhukadzi mashekeri gumi.
\v 6 Zvino kana achibva pamwedzi kusvika pamakore mashanu, ipapo maonero ako pamunhurume ngakuve mashekeri mashanu esirivha, uye pamunhukadzi maonero ako achava mashekeri matatu esirivha.
\v 7 Zvino kana achibva pamakore makumi matanhatu zvichipfuura, kana ari munhurume, ipapo maonero ako achava mashekeri gumi nemashanu, kana ari munhukadzi ngaave mashekeri gumi.
\v 8 Asi kana ari murombo asingasviki pamaonero ako, ipapo achazviisa pamberi pemupristi, zvino mupristiachamutarira mutengo; zvichienderana kunosvika ruoko rwaiye wakapika kwaiye wakapika mupristi achamutarira mutengo.
\p
\v 9 Zvino kana chiri chipfuwo chavanopa chipo kuna Jehovha, zvese zvacho zvavanopa kuna Jehovha zvichava zvitsvene.
\v 10 Haangazvishanduri kana kutsinhanisa, chakanaka nechakaipa, kana chakaipa nechakanaka; uye kana angatongotsinhanisa chipfuwo nechipfuwo, ipapo icho nechakatsinhiwa zvichava zvitsvene.
\v 11 Zvino kana chiri chipfuwo chipi chisina kuchena, chavasingapi sechibairo kuna Jehovha, ipapo achakumikidza chipfuwo pamberi pemupristi.
\v 12 Zvino mupristi achachitarira mutengo, kana chakanaka kana chakaipa; sezvaunochitarira, mupristi, ichava saizvozvo.
\v 13 Asi kana achitongochidzikunura, ipapo achawedzera cheshanu chacho pamaonero ako.
\p
\v 14 Zvino kana munhu achiita imba yake tsvene, ive tsvene kuna Jehovha, ipapo mupristi achaitarira mutengo, kana yakanaka kana yakaipa; sezvainotarirwa nemupristi, zvinofanira kuramba zvakadaro.
\v 15 Zvino kana wakaiita tsvene achadzikunura imba yake, ipapo achawedzera cheshanu chemari yemaonero ako kwairi, ipapo ichava yake.
\p
\v 16 Zvino kana munhu akaitira Jehovha \add ndima\add* yemunda wenhaka yake tsvene, ipapo maonero ako achaenderana nembeu yayo; homeri yembeu yebhari iite mashekeri makumi mashanu esirivha.
\v 17 Kana achiita munda wake mutsvene kubva pagore rejubheri, ichamira semaonero ako.
\v 18 Asi kana achiita munda wake mutsvene shure kwejubheri, ipapo mupristi achamuverengera mari zvichienderana nemakore asara kusvika kugore rejubheri; zvino ichatapudzwa kubva pamaonero ako.
\v 19 Zvino kana anoita munda mutsvene achidzikunura kwazvo, ipapo achawedzera cheshanu chemari yemaonero ako pairi, igova yake.
\v 20 Asi kana asingadzikunura munda, kana zvimwe atengesa munda kune umwe munhu, haungazodzikunurwizve.
\v 21 Asi munda pakubuda kwawo pajubheri, uchava mutsvene kuna Jehovha, semunda wakasanangurwa; nhaka yawo ichava yemupristi.
\v 22 Zvino kana achiita munda mutsvene kuna Jehovha, waakatenga, usiri munda wenhaka yake,
\v 23 ipapo mupristi achamuverengera mutengo wemaonero ako kusvika pagore rejubheri; zvino achapa maonero ako pazuva iro, chinhu chitsvene kuna Jehovha.
\v 24 Mugore rejubheri munda uchadzokera kune waakatenga kwaari, kune wanga ari mwene wenhaka.
\v 25 Zvino maonero ako ese achaenderana neshekeri repanzvimbo tsvene; magera makumi maviri achava shekeri.
\p
\v 26 Asi dangwe, rinotanga kuberekwa kuna Jehovha remhuka, hakuna angariita dzvene; kana nzombe, kana gwai, ndezvaJehovha.
\v 27 Zvino kana iri mhuka isina kuchena, ipapo uchadzikunuraa semaonero ako, ugowedzera cheshanu chacho kwairi; asi kana isingadzikunurwi, ipapo ichatengeswa semaonero ako.
\v 28 Asi hakuna chinhu chakasanangurwa munhu chaakasanangurira Jehovha pazvese zvaanazvo, pavanhu kana mhuka, nepamunda wenhaka yake, chingatengeswa kana kudzikunurwa; chinhu chipi nechipi chakasanangurwa chitsvene chezvitsvene kuna Jehovha.
\v 29 Hakuna chakasanangurwa chichasanangurwa pavanhu chichadzikunurwa; chichaurawa zvirokwazvo.
\p
\v 30 Uye zvegumi zvese zvenyika, zvembeu yenyika, zvemuchero wemuti, ndezvaJehovha; zvitsvene kuna Jehovha.
\v 31 Zvino kana munhu achidzikunura pazvegumi zvake, achawedzera kwachiri cheshanu chacho.
\v 32 Maererano nezvegumi zvese zvemombe nekwezvipfuwo zvidiki, pazvese zvinopfuura nepazasi petsvimbo, chegumi chichava chitsvene kuna Jehovha.
\v 33 Haangacherekedzi kana chakanaka kana chakaipa, uye haangachitsinhanisa; zvino kana akatongochitsinhanisa, ipapo icho nechakatsinhiwa zvichava zvitsvene; hazvingadzikunurwi.
\p
\v 34 Iyi mirairo Jehovha yaakaraira kuvana vaIsraeri pagomo reSinai.

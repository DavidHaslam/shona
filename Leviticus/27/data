\c 27
\s Mirairo yezvimwe zvivimbiso
\p
\v 1 Jehovha wakataura kuna Mozisi achiti:
\v 2 Taura kuvana vaIsraeri ugoti kwavari: Kana munhu akaita mhiko yakasanangurwa, semaonero ako mweya ichava yaJehovha.
\v 3 Zvino maonero ako emunhurume kubva pamakore makumi maviri kusvika pamakore makumi matanhatu, uye maonero ako achava mashekeri makumi mashanu esirivha, zvichienderana nemaonero neshekeri repanzvimbo tsvene.
\v 4 Zvino kana ari munhukadzi, ipapo maonero ako achava mashekeri makumi matatu esirivha.
\v 5 Kana achibva pamakore mashanu kusvika pamakore makumi maviri, zvino maonero ako pamunhurume achava mashekeri makumi maviri, nepamukadzi mashekeri gumi.
\v 6 Zvino kana achibva pamwedzi kusvika pamakore mashanu, ipapo maonero ako pamurume ngakuve mashekeri mashanu esirivha, uye pamunhukadzi maonero ako ngaave mashekeri matatu esirivha.
\v 7 Zvino kana achibva pamakore makumi matanhatu zvichipfuura, kana ari munhurume, maonero ako ngaave mashekeri gumi nemashanu, kana ari munhukadzi maonero ako ngaave mashekeri gumi.
\v 8 Asi kana ari murombo asingasviki pamaonero ako, ipapo achazviisa pamberi pemupristi, zvino mupristi achamutarira mutengo; zvichienderana nekukwanisa kwaiye wakapika mupristi achamutarira mutengo.
\p
\v 9 Zvino kana chiri chipfuwo chinopa zvacho kuna Jehovha, zvese zvacho zvaanopa kuna Jehovha zvichava zvitsvene.
\v 10 Haangazvishanduri kana kutsinhanisa chakanaka nechakaipa, kana chakaipa nechakanaka; uye kana angatongotsinhanisa chipfuwo nechipfuwo, ipapo icho nechakatsinhiwa zvichava zvitsvene.
\v 11 Zvino kana chiri chipfuwo chipi chisina kuchena, chavasingapi sechibairo kuna Jehovha, ipapo achakumikdza chipfuwo kumupristi;
\v 12 zvino mupristi achachitarira mutengo, kana chakanaka kana chakaipa; sezvaunochitarira, mupristi, zvichava saizvozvo.
\v 13 Asi kana achitongochidzikunura, ipapo achawedzera cheshanu chacho pamaonero ako.
\p
\v 14 Zvino kana munhu achiita imba yake tsvene, ive tsvene kuna Jehovha, ipapo mupristi achaitarira mutengo, kana yakanaka kana yakaipa; sezvainotarirwa nomupristi, zvinofanira kuramba zvakadaro.
\v 15 Zvino kana wakaiita tsvene achadzikunura imba yake, ipapo achawedzera cheshanu chemari yemaonero ako kwairi, ipapo ichava yake.
\p
\v 16 Zvino kana munhu akaitira Jehovha \add ndima\add* yemunda wenhaka yake tsvene, ipapo maonero ako achaenderana nembeu yayo; homeri yembeu yebhari iite mashekeri makumi mashanu esirivha.
\v 17 Kana achiita munda wake mutsvene kubva pagore rejubheri, semaonero ako, zvichamira.
\v 18 Asi kana achiita munda wake mutsvene shure kwejubheri, ipapo mupristi achamuverengera mari zvichienderana nemakore asara kusvika kugore rejubheri; zvino ichatapudzwa kubva pamaonero ako.
\v 19 Zvino kana anoita munda wake mutsvene achidzikunura kwazvo, ipapo achawedzera cheshanu chemari yemaonero ako, igova yake.
\v 20 Asi kana asingadzikunura munda, kana zvimwe atengesa munda kune umwe munhu, haungazodzikunurwizve;
\v 21 asi munda pakubuda kwawo pajubheri, uchava mutsvene kuna Jehovha, semunda wakasanangurwa; nhaka yawo ichava yemupristi.
\v 22 Zvino kana achiita munda wake mutsvene kuna Jehovha, waakatenga, usiri munda wenhaka yake,
\v 23 ipapo mupristi achamuverengera mutengo wemaonero ako kusvika pagore rejubheri; zvino achapa maonero ako pazuva iro, chinhu chitsvene kuna Jehovha.
\v 24 Mugore rejubheri munda uchadzokera kune waakatenga kwaari, kune wanga ari mwene wenhaka.
\v 25 Zvino maonero ako ese achaenderana neshekeri repanzvimbo tsvene; magerea makumi maviri achava shekeri.
\p
\v 26 Asi mwana wemhongora pakati pezvipfuwo, uri waJehovha zvauri mwana wemhongora, ngakurege kuva nomunhu unouita mutsvene; kana iri nzombe, kana gwai, ndezvaJehovha.
\v 27 Kana chiri chipfuwo chisina kunaka, unofanira kuchidzikunura sezvawakachitarira iwe, achiwedzerawo cheshanu chacho; kana chisingadzikunurwi, chinofanira kutengeswa sezvawakachiyerera mutengo.
\v 28 Kunyange zvakadaro, hakune chinhu chakayeriswa, chakayerisirwa Jehovha nomunhu pazvese zvaanazvo, kana chiri chavanhu, kana zvipfuwo, kana munda wenhaka yake, chingatengeswa kana kudzikunurwa; chinhu chipi nechipi chakayeriswa, chinofanira kuva chitsvene chezvitsvene kuna Jehovha.
\v 29 Munhu upi noupi wakayeriswa, kana ari munhu wakayeriswa kuvanhu, haangadzikunurwi; anofanira kuurawa zvirokwazvo.
\p
\v 30 Zvegumi zvese zvenyika, kana zviri zvembeu dzenyika, kana michero yemiti, ndezvaJehovha; zvitsvene kuna Jehovha.
\v 31 Kana munhu achida kudzikunura chimwe pazvegumi zvake, anofanira kuwedzera kwachiri cheshanu chacho.
\v 32 Zvegumi zvese zvemombe, kana zvezvipfuwo zvidiki, zvese zvinopfuura napazasi petsvimbo, chegumi chinofanira kuva chitsvene kuna Jehovha.
\v 33 Haafaniri kucherekedza kana chiri chakanaka kana chakaipa, kana kuchitsinhanisa nechimwe; kana achinge atsinhanisa nechimwe, zvese zviri zviviri, icho nechakatsinhiwa, zvichava zvitsvene; hazvingadzikunurwi.
\p
\v 34 Ndiyo mirairo yavana vaIsraeri yakarairwa Mozisi naJehovha pagomo reSinai.

\c 10
\s Chivi chaNadhabhi mAbhihu
\p
\v 1 Zvino Nadhabi naAbhihu vanakomana vaAroni vakatora umwe neumwe hadyana yake yekupisira zvipfungaidzo zvinonhuhwira, ndokuisamo moto, ndokuisa pamusoro pawo zvipfungaidzo zvinonhuhwira, vakapa moto usingazikanwi pamberi paJehovha, waasina kuvaraira.
\v 2 Zvino kwakabuda moto kubva pamberi paJehovha ndokuvapedza, zvino vakafa pamberi paJehovha.
\v 3 Zvino Mozisi wakati kuna Aroni: Ndzvo Jehovha zvaakataura, achiti: Ndichaitwa mutsvene mune vanoswedera kwandiri, uye ndichazvirumbidzwa pamberi pevanhu vese. Aroni ndokunyarara.
\v 4 Zvino Mozisi wakadana Mishaeri naErizafani, vanakomana vaUzieri, babamunini vaAroni, ndokuti kwavari: Swederai, mubvise hama dzenyu pamberi penzvimbo tsvene, kunze kwemusasa.
\v 5 Zvino vakaswedera, vakavatakurira kunze kwemusasa vane nguvo dzavo refu, Mozisi sezvaakange areva.
\v 6 Mozisi ndokuti kuna Aroni nekuna Ereazari nekuna Itamari vanakomana vake: Musafudugura misoro yenyu, kana kubvarura nguvo dzenyu, zvimwe mungafa, kana zvimwe kutsamwa kungawira ungano yese; asi hama dzenyu, imba yese yaIsraeri ngavacheme kupisa Jehovha kwaakatungidza.
\v 7 Uye musabuda pamukova wetende rekusangana, zvimwe mungafa, nokuti mafuta ekuzodza aJehovha ari pamusoro penyu. Vakaita seshoko raMozisi.
\s Kudya nekunwa kwevapristi
\p
\v 8 Zvino Jehovha wakataura kuna Aroni achiti:
\v 9 Usanwa waini kana chinwiwa chinobata, iwe kana vanakomana vako pamwe newe, kana muchipinda mutende rekusangana, zvimwe mungafa; chimiso nekusingaperi pamazera enyu.
\v 10 Uye kuti muise musiyano pakati pezvitsvene nezvisiri zvitsvene, nepakati pezvisina kunaka nezvakanaka;
\v 11 nekudzidzisa vana vaIsraeri zvimiso zvese Jehovha zvaakaraira neruoko rwaMozisi.
\v 12 Zvino Mozisi wakataura kuna Aroni nekuna Ereazari nekuna Itamari vanakomana vake vakange vasara, \add akati\add*: Torai chipo chechidyiwa chakasara pazvipo zvemoto kuna Jehovha, mugozvidya zvisina mbiriso parutivi rwearitari, chitsvene chezvitsvene;
\v 13 uye muchachidyira panzvimbo tsvene, nokuti ifaniro yako nefaniro yevanakomana vako pazvibairo zvaJehovha zvemoto, nokuti ndakaraira saizvozvo.
\v 14 Asi chityu chekuzunguzira nebandauko rekuzunguzira muchadyira panzvimbo yakachena, iwe, nevanakomana vako, nevanasikana vako pamwe newe, nokuti mugove wako, nemugove wevanakomana vako, zvakapiwa kubva pazvibairo zvezvipo zvekuyananisa zvevana vaIsraeri.
\v 15 Bandauko rekuzunguzira nechityu chekuzunguzira vachauya nazvo pamwe nechipo chemoto chemafuta, kuti vazunguzire, chipo chekuzunguzira pamberi paJehovha; uye chichava chako nechevanakomana vako pamwe newe; chimiso nekusingaperi, Jehovha sezvaakaraira.
\p
\v 16 Zvino Mozisi wakatsvakisisa mbudzi yechipo chezvivi, akawana kuti yapiswa, akatsamwira Ereazari naItamari, vanakomana vaAroni vakange vasara, akati:
\v 17 Makaregerei kudyira chipo chezvivi panzvimbo tsvene, zvachiri chitsvene chezvitsvene, uye nokuti wakakupai icho, kuti mubvise kutadza kweungano, muvaitire chiyananiso pamberi paJehovha?
\v 18 Tarirai, ropa rayo harina kuuyiswa mukati menzvimbo tsvene, sezvandakaraira.
\v 19 Ipapo Aroni akati kuna Mozisi: Tarira, vakapa nhasi chipo chavo chezvivi, nechipo chavo chinopiswa pamberi paJehovha, ini ndikawirwa nezvinhu izvi zvakadai; zvino dai ndakadya chipo chezvivi nhasi, zvingadai zvaifadza Jehovha here?
\v 20 Mozisi wakati achinzwa izvozvo, akatenda nazvo.

\c 18
\s Kusangana kwemurume nemukadzi kusingatenderwi
\p
\v 1 Zvino Jehovha wakataura kuna Mozisi achiti:
\v 2 Taura kuvana vaIsraeri, ugoti kwavari: Ndini Jehovha Mwari wenyu.
\v 3 Musaita semabsa enyika yeEgipita mamakange mugere, uye musaita semabasa enyika yeKenani, kwandinokuisai kwairi; uye musafamba mumirairo yavo.
\v 4 Naizvozvo muchachengeta kutonga kwangu nekuchengeta mirairo yangu, kuti mufambe mazviri. Ndini Jehovha Mwari wenyu.
\v 5 Naizvozvo muchachengeta mitemo yangu, nekutonga kwangu; izvo kana munhu akaita achararama mazviri; ndini Jehovha.
\p
\v 6 Ngakurege kutongoswedera munhu kuna ani nani ari hama yake kufukura kushama kwake, ndini Jehovha.
\v 7 Usafukura kushama kwababa vako, kana kushama kwamai vako; ndimai vako, usafukura kushama kwavo.
\v 8 Usafukura kushama kwemukadzi wababa vako, kushama kwababa vako.
\v 9 Kushama kwehanzvadzi yako, mwanasikana wababa vako, kana mwanasikana wamai vako, kana vakaberekerwa mumusha kana vakaberekerwa kunze usafukura.
\v 10 Kushama kwemwanasikana wemwanakomana wako, kana mwanasikana wemwanasikana wako, usafukura kushama kwavo, nokuti kushama kwavo ndekwako.
\v 11 Kushama kwemwanasikana wemukadzi wababa vako, wakaberekwa nababa vako, ihanzvadzi yako, usafukura kushama kwake.
\v 12 Usafukura kushama kwehanzvadzi yababa vako; ihama yepedo yababa vako.
\v 13 Usafukura kushama kwemwanasikana wamai wamai vako, ihama yepedo yamai vako.
\v 14 Usafukura kushama kwemwanakomana wamai wababa vako, usaswedera kumukadzi wake, mudzimai wemwana wamai vako.
\v 15 Usafukura kushama kwemuroora wako, mukadzi wemwanakomana wako; usafukura kushama kwake.
\v 16 Usafukura kushama kwemukadzi wemwana wama vako, kushama kwemwana wamai wako.
\v 17 Usafukura kushama kwemukadzi pamwe nemwanasikana wake; kana kutora mwanasikana wemwanakomana wake, kuti ufukure kushama kwake; ihama yepedo; zvakaipa.
\v 18 Uye usatora mukadzi pamwe nemunin'ina wake, kumurwadzisa, kuti ufukure kushama kwake pamwe neumwe pakurarama kwake.
\v 19 Uye usaswedera kumukadzi kufukura kushama kwake achakangoparadzaniswa nekuva kumwedzi kwake.
\v 20 Zvakadaro usarara nemukadzi wewekwako panyama, kuti uzvisvibise naye.
\v 21 Usapa umwe wevana vako kuti agure ne\add mumoto\add* waMoreki, uye usamhura zita raMwari wako; ndini Jehovha.
\v 22 Usarara nemurume sezvinovatwa nemukadzi; chinyangadzo.
\v 23 Uye usarara nemhuka ipi neipi kuti uzvisvibise nayo; nemukadzi ngaarege kumira pamberi pechipfuwo kuti achirarire; chinyadzo chikuru.
\p
\v 24 Usazvisvibisa pane chimwe chezvinhu izvi; nokuti vahedheni vanosvibiswa nezvinhu izvi zvese, zvandinodzinga pamberi penyu;
\v 25 nenyika inosvibiswa; naizvozvo ndinotsiva kuipa kwayo pairi, nyika igorutsa vanhu vagari vayo.
\v 26 Naizvozvo muchachengeta mitemo yangu nekutonga kwangu, uye musingaiti chimwe chezvinyangadzo izvi \add kana\add* umwe wenyika yenyu, kana ari mutorwa agere semuenzi pakati penyu.
\v 27 Nokuti zvese zvinyangadzo izvi vanhu venyika iyi vakaita, \add ivo\add* vakatanga pamberi penyu, nyika yese ndokusvibiswa;
\v 28 kuti nyika irege kukurutsaiwo, kana maisvibisa, sezvayakarutsa vanhu vakakutangirai.
\v 29 Nokuti ani nani unoswedera kuchimwe chezvinyangadzo izvi, mweya uyuwo uchagurwa kubva pakati pevanhu vekwavo.
\v 30 Naizvozvo muchachengeta murairo wangu, kuti musaita tsika dzechimwe chezvinyangadzi izvi, dzaiitwa musati mavapo, kuti murege kuzvisvibisa nazvo; ndini Jehovha Mwari wenyu.

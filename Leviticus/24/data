\c 24
\s Kuchengetedzwa kwemwenje
\p
\v 1 Zvino Jehovha wakataura kuna Mozisi achiti:
\v 2 Raira vana vaIsraeri kuti vaunze kwauri mafuta akakwana emaorivhi akatakirwa kuvhenekera, kuti mwenje ipfute nguva dzese\x + Eki. 27.20,21.\x*.
\v 3 Kunze kwevheiri rechipupuriro, mutende rekusangana, Aroni achairongedza kubva madekwani kusvika mangwanani pamberi paJehovha rinhi narinhi; chimiso chekusingaperi pamazera enyu.
\v 4 Acharongedza mwenje pachigadziko chemwenje chakazara pamberi paJehovha rinhi narinhi\x + Eki. 31.8; 39.37.\x*.
\p
\v 5 Zvino uchatora upfu hwakatsetseka, ugobheka makeke gumi nemaviri nahwo; zvegumi zviviri zvichava mukeke rimwe\x + Eki. 25.30.\x*.
\v 6 Zvino uchazviisa mumitsetse miviri, zvitanhatu mumutsetse\x + Eki. 39.37.\x* patafura yakazara pamberi paJehovha\x + 1 Madz. 7.48. 2 Makor. 4.19. 13.11. VaHeb. 9.2.\x*.
\v 7 Uye uchaisa zvipfungaidzo zvinonhuhwira zvakazara pamutsetse, kuti chive chechirangaridzo chechingwa, chipo chemoto kuna Jehovha.
\v 8 Pazuva rimwe nerimwe resabata achazvirongedza pamberi paJehovha rinhi narinhi, kubva kuvana vaIsraeri, iri sungano nekusingaperi\x + 1 Makor. 9.32. Num. 4.7. 2 Makor. 2.4.\x*.
\v 9 Zvino chichava chaAroni nevanakomana vake\x + 1 Zvak. 21.6. Mat. 12.4. Mako 2.26. Ruk. 6.4.\x*; uye vachachidyira panzvimbo tsvene\x + Eki. 29.33; 8.31; 21.22.\x*; nokuti chitsvene chezvitsvene kwaari pazvipo zvemoto zvaJehovha, chimiso chekusingaperi.
\s Mirairo pamusoro pekunyomba
\p
\v 10 Zvino wakabuda mwanakomana wemukadzi muIsraeri, waiva mwanakomana wemurume muEgipita pakati pevana vaIsraeri; mwanakomana uyu wemunhukadzi wakarwa nemurume muIsraeri pamusasa.
\v 11 Zvino mwanakomana wemukadzi muIsraeri wakanyomba zita\x + 24.16.\x* \add raJehovha\add*, ndokutuka\x + 24.14,15,23; Eki. 21.17.\x*; zvino vakamuunza kuna Mozisi\x + Eki. 18.22,26.\x*. Zita ramai vake raiva Sheromiti, mwanasikana waDhibhiri, werudzi rwaDhani.
\v 12 Zvino vakamuisa muchitokisi\x + Num. 15.34.\x*, kuti vanyatsoziviswa zvinoenderana nemuromo waJehovha\x + Eki. 18.15,16. Num. 27.5.\x*.
\v 13 Zvino Jehovha wakataura kuna Mozisi achiti:
\v 14 Budisirai mutuki kunze kwemusasa; uye vose vaka\add mu\add*nzwa vaise maoko avo pamusoro pemusoro wake; ungano yose igomutaka nemabwe\x + Det. 13.9; 17.7.\x*.
\v 15 Zvino uchataura kuvana vaIsraeri uchiti: Ani nani paanotuka Mwari wake achatakura chivi chake\x + 20.20; 22.9; Num. 9.13.\x*.
\v 16 Neanonyomba zita raJehovha, zvirokwazvo achaurawa; ungano yose ichamutaka-taka nemabwe\x + 24.11; 1 Madz. 21.10,13. Mat. 26.65,66. Mako 14.63,64. Joh. 10.33.\x*; mutorwa achava sewakaberekerwa munyika; kana achinyomba zita \add raJehovha\add*, achaurawa.
\p
\v 17 Zvino munhu anouraya mweya umwe neumwe wemunhu achaurawa zvirokwazvo\x + Eki. 21.12. Num. 35.31. Det. 19.11,12,21.\x*.
\v 18 Neanouraya upenyu hwemhuka, achairipa, upenyu neupenyu\x + 24.21.\x*.
\v 19 Zvino munhu, kana akapa urema wekwake, sezvaakaita iye, zvichaitwa saizvozvo kwaari\x + Eki. 21.24. Det. 19.21. Mat. 5.38. 7.2.\x*:
\v 20 Kuvhunika nekuvhunika, ziso neziso, zino nezino, sezvaakapa urema umwe, achapiwa saizvozvo.
\v 21 Neanouraya chipfuwo, achachiripa\x + 24.18. Eki. 21.33,34.\x*; neanouraya munhu, achaurawa\x + 24.17.\x*.
\v 22 Muchava nemutemo umwe, sekumutorwa saizvozvo kune wakaberekerwa panyika\x + Num. 15.16. Eki. 12.49.19.34.\x*; nokuti ndini Jehovha Mwari wenyu.
\p
\v 23 Zvino Mozisi wakataura kuvana vaIsraeri, kuti vabudisire kunze kwemusasa mutuki, ndokumutaka nemabwe\x + 24.14.\x*. Vana vaIsraeri ndokuita Jehovha sezvaakaraira Mozisi.

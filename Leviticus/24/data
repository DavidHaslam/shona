\c 24
\s Kuchengetedzwa kwemwenje
\p
\v 1 Zvino Jehovha wakataura kuna Mozisi achiti:
\v 2 Raira vana vaIsraeri kuti vauise kwauri mafuta akakwana emaorivhi akatakirwa kuvhenekera, kuti mwenje ipfute nguva dzese.
\v 3 Kunze kwevheiri rechipupuriro, mutende rekusangana, Aroni achairongedza kubva madekwani kusvika mangwanani pamberi paJehovha rinhi narinhi; chimiso chekusingaperi pamazera enyu.
\v 4 Acharongedza mwenje pachigadziko chemwenje chakazara pamberi paJehovha rinhi narinhi.
\p
\v 5 Zvino uchatora upfu hwakatsetseka, ugobheka makeke gumi nemaviri nahwo; zvegumi zviviri zvichava mukeke rimwe.
\v 6 Zvino uchazviisa mumitsetse miviri, zvitanhatu mumutsetse patafura yakazara pamberi paJehovha.
\v 7 Uye uchaisa zvipfungaidzo zvinonhuwira zvakazara pamutsetse, kuti chive chechirangaridzo chechingwa, chipo chemoto kuna Jehovha.
\v 8 Pazuva rimwe nerimwe resabata achazvirongedza pamberi paJehovha rinhi narinhi, kubva kuvana vaIsraeri, iri sungano nekusingaperi.
\v 9 Zvino chichava chaAroni nevanakomana vake; uye vachachidyira panzvimbo tsvene; nokuti chitsvene chezvitsvene kwaari pazvipo zvemoto yaJehovha, chimiso chekusingaperi.
\s Mirairo pamusoro pekunyomba
\p
\v 10 Zvino mwanakomana wemukadzi muIsraeri uye waiva mwanakomana wemurume muEgipita wakabuda pakati pevana vaIsraeri, mwanakomana uyu wemunhukadzi wakarwa nemurume muIsraeri pamusasa.
\v 11 Zvino mwanakomana wemukadzi muIsraeri wakanyomba Zita, ndokutuka; zvino vakamuuisa kuna Mozisi. Zita ramai vake raiva Sheromiti, mwanasikana waDhibhiri, werudzi rwaDhani.
\v 12 Zvino vakamuisa muchitokisi, kuti vanyatsoziviswa zvinoenderana nemuromo waJehovha.
\v 13 Zvino Jehovha wakataura kunaMozisi achiti:
\v 14 Budisa mutuki kukunze kwemusasa; uye vese vaka\add mu\add*nzwa vaise maoko avo pamusoro pemusoro wake, ungano yese igomutaka-taka nemabwe.
\v 15 Zvino uchataura kuvana vaIsraeri uchiti: Ani nani kana anotuka Mwari wake achatakura chivi chake.
\v 16 Neanonyomba zita raJehovha, zvirokwazvo achaurawa; ungano yese ichamutaka-taka nemabwe; mutorwa achafanana sewakaberekerwa munyika, kana achinyomba Zita, achaurawa.
\p
\v 17 Zvino anorova munhu \add kuuraya\add* mweya yese yevanhu achaurawa zvirokwazvo.
\v 18 Neanorova \add kuuraya\add* upenyu hwemhuka, achairipa; upenyu neupenyu.
\v 19 Zvino munhu, kana akapa urema wekwake, sezvaakaita iye, zvichaitwa saizvozvo kwaari:
\v 20 Kuvhunika nekuvhunika, ziso neziso, zino nezino, sezvaakapa urema umwe, achapiwa saizvozvo.
\v 21 Neanorova \add kuuraya\add* chipfuwo, achachiripa; neanouraya munhu, achaurawa.
\v 22 Muchava nemutemo umwe, nekumutorwa sekune wakaberekerwa panyika; nokuti ndini Jehovha Mwari wenyu.
\p
\v 23 Zvino Mozisi wakataura kuvana vaIsraeri, kuti vabudisire kunze kwemusasa mutuki, ndokumutaka nemabwe. Vana vaIsraeri ndokuita Jehovha sezvaakaraira Mozisi.

\c 15
\s Mirairo yevarume nevakadzi vasina kunaka
\p
\v 1 Zvino Jehovha wakataura kuna Mozisi nekuna Aroni achiti:
\v 2 Taurai kuvana vaIsraeri mugoti kwavari: Kana murume ane zvinoyerera kubva pamuviri wake, \add pa\add*kuyerera kwake haana kuchena.
\v 3 Uku kuchava kusachena pakuyerera kwake: Kana muviri wake uchiyerera zvinoyerera, kana nyama yake iri yamira pakuyerera kwake, kusachena kwake.
\v 4 Mubhedha umwe neumwe waanorara pauri ane kuyerera uchava usina kuchena; nechese chaanogara chichava chisina kuchena.
\v 5 Zvino ani nani anogunzva mubhedha wake achasuka nguvo nekushamba mumvura, ave asina kuchena kusvika madekwani.
\v 6 Zvino ani nani anogara pane chakagarwa neane kuyerera achasuka nguvo dzake nekushamba mumvura, agova asina kuchena kusvika madekwani.
\v 7 Neanogunzva nyama yeane kuyerera achasuka nguvo dzake, agoshamba mumvura, agova asina kuchena kusvika madekwani.
\v 8 Zvino kana ane kuyerera akapfira pane wakachena, ipapo achasuka nguvo dzake ndokushamba mumvura, agova asina kuchena kusvika madekwani.
\v 9 Chigaro chekutasvisa mhuka chipi nechipi chinotasviwa neane kuyerera chichava chisina kuchena.
\v 10 Uye ani nani anogunzva chero chinhu chakange chiri pasi pake achava asina kuchena kusvika madekwani; uye anotakura zvnhu izvo achasuka nguvo dzake agoshamba mumvura, agova asina kuchena kusvika madekwani.
\v 11 Zvino ani nani waanogunzva iye une kuyerera, uye asina kumshamba maoko ake mumvura, achasuka nguvo dzake, agoshamba mumvura, agova asina kuchena kusvika madekwani.
\v 12 Hari yevhu inobatwa nomunhu une zvinoyerera ngaiputswe; kana uri mudziyo wamatanda, umwe neumwe anofanira kusukurudzwa nemvura.
\p
\v 13 Kana munhu une zvinoyerera akanatswa pakuyerera kwake, anofanira kuzvitarira mazuva manomwe okuzvinatsa kwake, zvino asuke nguvo dzake, ndokushambidza muviri wake nemvura inoyerera, anake.
\v 14 Nomusi worusere anofanira kutora njiva mbiri kana vana vaviri vehangaiwa, auye pamberi paJehovha pamukova wetende rokusangana, ape mupristi idzedzo;
\v 15 zvino mupristi anofanira kudzibayira, imwe chive chipo chezvivi, imwe chipo chinopiswa; mupristi amuitire chiyananiso pamberi paJehovha pamusoro pekuyerera kwake.
\p
\v 16 Kana mbeu yomurume upi noupi ikabuda kwaari, anofanira kushambidza muviri wake wese nemvura, agova usina kunaka kusvikira madeko.
\v 17 Nguvo ipi neipi, nedehwe ripi neripi, zvadonherwa nembeu, zvinofanira kusukwa nemvura, zvive zvisina kunaka kusvikira madeko.
\v 18 Mukadziwo wakarara nomurume nembeu, vese vari vaviri vanofanira kushamba mumvura, vave vasina kunaka kusvikira madeko.
\p
\v 19 Kana mukadzi ane zvinoyerera, zvinoyerera pamuviri wake riri ropa, uchava pakusanaka kwake mazuva manomwe; ani nani unomubata uchava usina kunaka kusvikira madeko.
\v 20 Chinhu chipi nechipi chaanorara pamusoro pacho pakusanaka kwake chichava chisina kunaka, uye chinhu chipi nechipi chaanogara chichava chisina kunaka.
\v 21 Ani nani unobata nhovo dzake anofanira kusuka nguvo dzake, azvishambidze nemvura, ave usina kunaka kusvikira madeko.
\v 22 Ani nani unobata chinhu chipi nechipi chaanogara, anofanira kusuka nguvo dzake, azvishambidze nemvura, ave usina kunaka kusvikira madeko.
\v 23 Kana akabata chinhu chiri panhovo, kana chinhu chipi nechipi chaanogara, uchava usina kunaka kusvikira madeko.
\v 24 Uye murume upi noupi kana akarara naye achiri pakusanaka kwake, uchava usina kunaka mazuva manomwe; nhovo dzese dzaanorara pamusoro padzo dzichava dzisina kunaka.
\v 25 Kana mukadzi anokuyerera kweropa rake mazuva mazhinji panguva isati iri yokuva kwake kumwedzi, uye kana ane zvinoyerera kudarika nguva yokuva kwake kumwedzi, mazuva ese okuyerera kokusanaka kwake anofanira kuita sezvaanoita pamazuva okuva kwake kumwedzi. Wava usina kunaka.
\v 26 Nhovo ipi neipi yaanorara pamusoro payo mazuva ese okuyerera kwake ichava kwaari senhovo yokuva kwake kumwedzi; chinhu chipi nechipi chaanogara chichava chisina kunaka, sapanguva yokusanaka kokuva kwake kumwedzi.
\v 27 Ani nani unobata zvinhu izvo uchava usina kunaka, ngaasuke nguvo dzake, azvishambidze nemvura, ave usina kunaka kusvikira madeko.
\v 28 Asi kana anatswa pakuyerera kwake, anofanira kuzvitarira mazuva manomwe; kana iwo apera uchava wakanaka.
\v 29 Nomusi worusere anofanira kutora njiva mbiri, kana vana vaviri vehangaiwa, auye nadzo kumupristi, kumukova wetende rokusangana.
\v 30 Zvino mupristi anofanira kuuraya imwe, chive chipo chezvivi, imwe chive chipo chinopiswa; mupristi amuitire chiyananiso pamberi paJehovha pamusoro pokuyerera kokusanaka kwake.
\p
\v 31 Saizvozvo munofanira kuparadzanisa vana vaIsraeri pakusanaka kwavo, kuti varege kufa pakusanaka kwavo, kana vachisvibisa tabhenakeri yangu iri pakati pavo.
\v 32 Ndiwo murairo womunhu une zvinoyerera, nounobudisa mbeu yake, akazova usina kunaka nazvo;
\v 33 nounorwara nokuva kwake kumwedzi, nounezvinoyerera, kana ari murume, kana ari mukadzi, nowounorara naiye usina kunaka.

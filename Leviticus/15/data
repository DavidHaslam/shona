\c 15
\s Mirairo yevarume nevakadzi vasina kunaka
\p
\v 1 Zvino Jehovha wakataura kuna Mozisi nekuna Aroni achiti:
\v 2 Taurai kuvana vaIsraeri mugoti kwavari: Kana murume upi neupi  ane zvinoyerera kubva pamuviri wake, \add pa\add*kuyerera kwake haana kuchena.
\v 3 Uku kuchava kusachena pakuyerera kwake: Kana muviri wake uchiyerera zvinoyerera, kana nyama yake iri yamira pakuyerera kwake, kusachena kwake.
\v 4 Mubhedha umwe neumwe waanorara pauri ane kuyerera uchava usina kuchena; nechese chaanogara chichava chisina kuchena.
\v 5 Zvino ani nani anogunzva mubhedha wake achasuka nguvo nekushamba mumvura, ave asina kuchena kusvika madekwani.
\v 6 Zvino ani nani anogara pane chakagarwa neane kuyerera achasuka nguvo dzake nekushamba mumvura, agova asina kuchena kusvika madekwani.
\v 7 Neanogunzva nyama yeane kuyerera achasuka nguvo dzake, agoshamba mumvura, agova asina kuchena kusvika madekwani.
\v 8 Zvino kana ane kuyerera akapfira pane wakachena, ipapo achasuka nguvo dzake ndokushamba mumvura, agova asina kuchena kusvika madekwani.
\v 9 Chigaro chekutasvisa mhuka chipi nechipi chinotasviwa neane kuyerera chichava chisina kuchena.
\v 10 Uye ani nani anogunzva chero chinhu chakange chiri pasi pake achava asina kuchena kusvika madekwani; uye anotakura zvnhu izvo achasuka nguvo dzake agoshamba mumvura, agova asina kuchena kusvika madekwani.
\v 11 Zvino ani nani waanogunzva iye une kuyerera, uye asina kumshamba maoko ake mumvura, achasuka nguvo dzake, agoshamba mumvura, agova asina kuchena kusvika madekwani.
\v 12 Nemudziyo wevhu unogunzviwa neane kuyerera, uchaputsiwa uye mudziyo umwe neumwe wedanda, umwe neumwe uchasukurudzwa mumvura.
\p
\v 13 Zvino kana ane kuyerera akanatswa pakuyerera kwake, ipapo achazviverengera mazuva manomwe ekuzvinatsa kwake, agosuka nguvo dzake, ndokushamba nyama yake mumvura inoyerera, agova wakachena.
\v 14 Zvino nezuva rerusere achatora njiva mbiri kana manyana maviri ehangaiwa, agouya pamberi paJehovha kumukova wetende rekusangana, ndokuzvipa kumupristi.
\v 15 Zvino mupristi achazvipa, imwe chipo chechivi, imwe chipo chinopiswa; zvino mupristi achamuitira chiyananiso pamberi paJehovha pakuyerera kwake.
\p
\v 16 Zvino kana urume hwekusangana hukabuda maari, ipapa achasuka nyama yake yese mumvura, agova asina kuchena kusvika madekwani.
\v 17 Nenguvo ipi neipi, nedehwe ripi neripi, rine urume hwekusangana richasukwa nemvura, rigova risina kuchena kusvika madekwani.
\v 18 Mukadziwo acharara nemurume neurume hwekusangana, vachashamba mumvura, vagova vasina kuchena kusvika madekwani.
\p
\v 19 Zvino kana mukadzi ane kuyerera kunoyerera panyama yake riri ropa, achava pakusachena kwake mazuva manomwe; uye ani nani anomugunzva achava asina kuchena kusvika madekwani.
\v 20 Nechipi nechipi chaanorara pamusoro pacho pakusachena kwake chichava chisina kuchena, chipi nechipiwo chaanogara pamusoro pacho chichava chisina kuchena.
\v 21 Zvino ani nani anogunzva mubhedha wake achasuka nguvo dzake, nekushamba mumvura, agova asina kuchena kusvika madekwani.
\v 22 Uye ani nani anogunzva chipi nechipi chaanogara achasuka nguvo dzake agoshamba mumvura, agova asina kunaka kusvika madekwani.
\v 23 Zvino kana huri pamubhedha kana panechipi chaanogara pachir kana akachugunzva, achava asina kuchena kusvika madekwani.
\v 24 Uye kana murume upi neupi akatongorara naye kusachena kwake kuchiri pamusoro pake, achava asina kuchena mazuva manomwe; mubhedha wese waanorara pauri uchava usina kuchena.
\v 25 Zvino kana mukadzi akava nekuyerera kweropa rake mazuva mazhinji kunze kwemazuva ekuva kwake kumwedzi, uye kana ane zvikadarikidza nguva yekuva kwake kumwedzi, mazuva ese ekuyerera kwekusachena kwake achava semazuva ekuva kwake kumwedzi. Haana kuchena.
\v 26 Nhovo ipi neipi yaanorara pamusoro payo mazuva ese okuyerera kwake ichava kwaari senhovo yokuva kwake kumwedzi; chinhu chipi nechipi chaanogara chichava chisina kunaka, sapanguva yokusanaka kokuva kwake kumwedzi.
\v 27 Ani nani unobata zvinhu izvo uchava usina kunaka, ngaasuke nguvo dzake, azvishambidze nemvura, ave usina kunaka kusvikira madeko.
\v 28 Asi kana anatswa pakuyerera kwake, anofanira kuzvitarira mazuva manomwe; kana iwo apera uchava wakanaka.
\v 29 Nomusi worusere anofanira kutora njiva mbiri, kana vana vaviri vehangaiwa, auye nadzo kumupristi, kumukova wetende rokusangana.
\v 30 Zvino mupristi anofanira kuuraya imwe, chive chipo chezvivi, imwe chive chipo chinopiswa; mupristi amuitire chiyananiso pamberi paJehovha pamusoro pokuyerera kokusanaka kwake.
\p
\v 31 Saizvozvo munofanira kuparadzanisa vana vaIsraeri pakusanaka kwavo, kuti varege kufa pakusanaka kwavo, kana vachisvibisa tabhenakeri yangu iri pakati pavo.
\v 32 Ndiwo murairo womunhu une zvinoyerera, nounobudisa mbeu yake, akazova usina kunaka nazvo;
\v 33 nounorwara nokuva kwake kumwedzi, nounezvinoyerera, kana ari murume, kana ari mukadzi, nowounorara naiye usina kunaka.

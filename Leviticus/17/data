\c 17
\s Kwavanofanira kubayira
\p
\v 1 Zvino Jehovha wakataura naMozisi akati:
\v 2 Taura naAroni navanakomana vake navana vaIsraeri vese, uti kwavari: Ndiro shoko rakarairwa naJehovha:
\v 3 Munhu upi noupi kuna veimba yaIsraeri unouraya nzombe, kana gwayana, kana mbudzi, mukati memisasa, kana unozviuraya kunze kwemisasa,
\v 4 asina kuzviisa pamukova wetende rokusangana, kuzviisa pamberi petabhenakeri yaJehovha kuti chive chipo kuna Jehovha, munhu uyu anofanira kugurwa kubva pavanhu vekwake;
\v 5 kuti vana vaIsraeri vauye nezvibairo zvavo zvavanobaira kusango, vauye nazvo kuna Jehovha kumukova wetende rokusangana kumupristi, kuti vazvibaire Jehovha, zvive zvibairo zvezvipiriso zvokuyananisira.
\v 6 Zvino mupristi ngaasase ropa razvo paaritari yaJehovha, pamukova wetende rokusangana; apisewo mafuta, kuti zvinhuhwire zvakanaka pamberi paJehovha.
\v 7 Havafaniri kuzobaira nhongo zvibairo zvavo kumadhimoni, idzo dzavaitevera pakupata kwavo. Uyo unofanira kuva murairo usingaperi kwavari kusvikira kumarudzi avo ese.
\p
\v 8 Iwe unofanira kuti kwavari: Munhu upi noupi waveimba yaIsraeri, kana wavatorwa vagere pakati pavo, unopisira chipiriso chinopiswa kana chimwe chibayiro,
\v 9 asingauyi nacho kumukova wetende rokusangana, kuti achibaire Jehovha, munhu uyo anofanira kugurwa kubva pavanhu vekwake.
\s Ropa harifaniri kudyiwa
\p
\v 10 Munhu upi noupi waveimba yaIsraeri, kana wavatorwa vagere pakati pavo, unodya ropa ripi neripi, ndichatonga munhu uyo unodya ropa, ndimubvise pakati porudzi rwake.
\v 11 Nokuti upenyu bwenyama huri muropa; ndakakupai iro paaritari, kuti riyananisire mweya yenyu; nokuti iropa rinoyananisira nokuda koupenyu hurimo.
\v 12 Naizvozvo ndakati kuvana vaIsraeri: Kurege kuva neumwe wenyu uchadya ropa, kana mutorwa upi noupi ugere pakati penyu, ngaarege kudya ropa.
\v 13 Munhu upi noupi kuvana vaIsraeri, kana kuvatorwa vagere pakati pavo, wakabata pakuvhima kwake mhuka ipi neipi kana shiri inodyiwa, anofanira kudurura ropa rayo, ndokurifukidza neguruva.
\v 14 Nokuti kana huri upenyu hwenyama yese, ropa razvo ndihwo upenyu hwazvo, naizvozvo ndakati kuvana vaIsraeri: Regai kudya ropa razvo; ani nani unoridya anofanira kubviswa:
\v 15 Munhu upi noupi unodya chinhu chakangofa chega, kana chakaurawa nezvikara, kana ari munhu wakaberekerwa pakati penyu, kana ari mutorwa, anofanira kusuka nguvo dzake, nokuzvishambidza nemvura, ave usina kunaka kusvikira madeko; ipapo uchazova wakanaka.
\v 16 Asi kana asingadzisuki, kana kushambidza muviri wake, uchafanira kuva nemhosva yake.

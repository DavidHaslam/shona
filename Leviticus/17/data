\c 17
\s Mirairo yekubaya
\p
\v 1 Zvino Jehovha wakataura kuna Mozisi achiti:
\v 2 Taura kuna Aroni nekuvanakomana vake, nekuvana vaIsraeri vese, ugoti kwavari: Iri ishoko Jehovha raakaraira achiti:
\v 3 Munhu upi neupi weimba yaIsraeri anouraya nzombe, kana gwayana, kana mbudzi mumusasa, kana unouraira kunze kwemusasa,
\v 4 asina kuzviuisa pamukova wetende rekusangana kupa chipo pamberi paJehovha pamberi petabhenakeri yaJehovha, ropa richaverengerwa kumunhu uyu, munhu uyu achagurwa kubva pavanhu vekwake.
\v 5 kuti vana vaIsraeri vauye nezvipo zvavo zvavanopa kusango, vauye nazvo kuna Jehovha kumukova wetende rekusangana kumupristi, vagozvipa kuva chipo chekuyananisa kuna Jehovha.
\v 6 Zvino mupristi achasasa ropa paaritari yaJehovha pamukova wetende rekusangana ndokupisa mafuta kuva hwema hunonhuhwira pamberi paJehovha.
\v 7 Zvino havachapizve zvibairo zvavo kumadhimoni, avaitevera pakupata kwavo. Ichi chichava chimiso nekusingaperi kwavari kumazera avo ese.
\p
\v 8 Utiwo kwavari: Upi neupi weimba yaIsraeri, kana yevatorwa vagere pakati pavo sevaenzi, anopisira chipo chinopiswa kana chibayiro,
\v 9 asingauyi nacho kumukova wetende rekusangana, kuchipa kuna Jehovha, munhu uyuwo achagurwa kubva pavanhu vekwake.
\s Ropa harifaniri kudyiwa
\p
\v 10 Munhu upi neupi weimba yaIsraeri kana yevatorwa vagere pakati pavo semuenzi anodya ropa ripi neripi ndichamisa chiso changu chakapokana nemweya uyo unodya ropa, ndigomugura pakati pevanhu vekwake.
\v 11 Nokuti upenyu bwenyama huri muropa; uye ndakakupai iro paaritari, kuitira mweya yenyu chiyananiso; nokuti iropa rinoitira mweya chiyananiso.
\v 12 Naizvozvo ndakati kuvana vaIsraeri: Kusava nemweya kwamuri unodya ropa, kana mutorwa upi noupi agere pakati penyu semuenzi, anodya ropa.
\v 13 Uye ani nani pavana vaIsraeri, kana pavatorwa vagere pakati pavo sevaenzi, wakabata pakuvhima mhuka ipi neipi kana shiri inodyiwa achadurura ropa rayo, ndokurifukidza neguruva.
\v 14 Nokuti upenyu hwenyama yese, ropa razvo upenyu hwazvo, naizvozvo ndakati kuvana vaIsraeri: Musadya ropa renyama ipi neipi, nokuti upenyu hwenyama yese iropa rayo; ani nani unoridya achagurwa.
\v 15 Zvino mweya umwe neumwe unodya chakafa \add chega\add*, kana chakaurawa nezvikara, kana ari wakaberekerwa pakati penyu, kana ari mutorwa, anofanira kusuka nguvo dzake, nekuzvishambidza mumvura, ave asina kuchena kusvika madekwani, ipapo achava wakachena.
\v 16 Asi kana asinga\add dzi\add*suki, kana kushamba nyama yake, achatakura kuipa kwake.

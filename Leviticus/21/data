\c 21
\s Utsvene hwevapristi
\p
\v 1 Zvino Jehovha wakati kuna Mozisi: Taura kuvapristi, vanakomana vaAroni, ugoti kwavari: Kusava neanosvibiswa newakafa pakati pevanhu vekwake\x + Eze. 44.25.\x*,
\v 2 asi nehama yake iri pedo naye, namai vake, uye nababa vake, uye nemwanakomana wake, uye nemwanasikana wake, uye nemwana wamai vake,
\v 3 uye nehanzvadzi yake iri mhandara, iri pedo naye, asina kuva wemurume, kwaari agozvisvibisa iye.
\v 4 Haangazvisvibisi, mukuru pakati pevanhu vekwake, kuti azvishatise.
\v 5 Havangaiti pamusoro wavo maparavara, kana kuveura rutivi rwendebvu dzavo, kana kucheka panyama yavo\x + Eze. 44.20. Rev. 19.27,28.\x*.
\v 6 Vachava vatsvene kuna Mwari wavo, vagorega kumhura zita raMwari wavo\x + 18.21.\x*; nokuti vanopa zvipo zvaJehovha zvemoto, zvekudya zvaMwari wavo; naizvozvo ngavave vatsvene\x + 3.11.\x*.
\v 7 Havangatori mukadzi chifeve, kana wakasviba\x + 21.13,14. Eze. 44.22.\x*; uye havangatori wakarashwa kubva kumurume wake; nokuti mutsvene kuna Mwari wake\x + Det. 24.1-4.\x*.
\v 8 Naizvozvo uchamuita mutsvene, nokuti anopa zvekudya zvaMwari wako; achava mutsvene kwauri, nokuti ini Jehovha ndinokuitai vatsvene, ndiri mutsvene\x + 21.15,24; 11.44; 20.7,8.\x*.
\p
\v 9 Nemwanasikana wemupristi upi neupi, kana akazvisvibisa nekupata, anoshatisa baba vake; achapiswa nemoto\x + Gen. 38.24.\x*.
\p
\v 10 Mupristi ari mukuru pakati pehama dzake, pamusoro wake pakadirwa mafuta ekuzodza\x + Eki. 29.29,30; Rev. 8.12; 16.32. Num. 35.25.\x*, wakatsaurwa kuti afuke nguvo\x + Eki. 29.29,30. 8.12; 16.32.\x*, ngaarege kufukura musoro wake, kana kubvarura nguvo dzake\x + 10.6.\x*.
\v 11 Zvino haangaswederi kuchitunha chipi nechipi, kana kuzvisvibisa kuna baba vake kana kuna mai vake\x + Num. 19.14; Rev. 21.1,2.\x*.
\v 12 Uye haangabudi panzvimbo tsvene, kana kushatisa imba tsvene yaMwari wake\x + 10.7.\x*, nokuti korona yemafuta ekuzodza yaMwari wake iri pamusoro pake; ndini Jehovha\x + 8.1; 9.1; 12.1.\x*.
\v 13 Zvino iye achazvitorera mukadzi ari paumhandara hwake\x + 21.7.\x*.
\v 14 Chirikadzi, kana wakarashwa, kana chifeve chakasvibiswa, asatora ava; asi achatora mhandara pavanhu vekwake kuva mukadzi.
\v 15 Uye asasvibisa vana vake pakati pevanhu vekwake; nokuti ndini Jehovha ndinomuita mutsvene\x + 21.8,24.\x*.
\p
\v 16 Zvino Jehovha wakataura kuna Mozisi achiti:
\v 17 Taura kuna Aroni uchiti: Ani nani pavana vako pamazera avo paari pane chaangapomerwa ngaarege kuswedera kupa zvekudya zvaMwari wake\x + 10.3; Num. 16.5. Map. 65.4.\x*.
\v 18 Nokuti munhu upi neupi paari pane chaangapomerwa haangaswederi: Bofu, kana chirema, kana wakaremara pachiso\x + 22.22.\x*, kana ane mutezo wakarebesa\x + 22.23.\x*,
\v 19 kana munhu paari pane tsoka yakavhunika, kana ruoko rwakavhunika,
\v 20 kana wakakombama musana, kana wakawonda, kana ane chivara paziso rake, kana ane mhizi, kana ane pakafunuka\x + 22.22.\x*, kana wakaremara manhu ake\x + Det. 23.1.\x*.
\v 21 Hakuna munhu pavana vaAroni mupristi, mune chipomerwa maari, achaswedera kupa zvipo zvemoto\x + 21.6.\x* zvaJehovha; maari mune chipomerwa; haangaswederi kupa zvekudya zvaMwari wake.
\v 22 Angadya zvekudya zvaMwari wake, pazvitsvene-tsvene\x + 2.3,10; 6.17,25,29; 7.1; 10.12,17; 14.13; 24.9; Num. 18.9.\x* nezvinhu zvitsvene\x + 22.10,12.\x*,
\v 23 asi haafaniri kupinda muvheiri kana kuswedera kuaritari, nokuti chipomerwa chiri maari; kuti arege kusvibisa dzimba dzangu tsvene\x + 21.12.\x*; nokuti ndini Jehovha ndinovaita vatsvene\x + 21.8,15; 22.9,16.\x*.
\v 24 Mozisi ndokutaura kuna Aroni nekuvanakomana vake nekuvana vaIsraeri vese.
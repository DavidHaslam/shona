\c 2
\s Chipo choupfu nechezvitsva
\p
\v Zvino apo munhu achipa chipo chechidyiwa kuna Jehovha, chipo chake chichava upfu hwakatsetseka; uye achadira mafuta pamusoro pacho, agoisa miti inonhuhwira inotapira pamusoro pacho,
\v 2 agochiuisa kuvanakomana vaAroni, vapristi; agotora pachiri ruoko rwuzere rweupfu hwakatsetseka nemafuta nezvinonhuhwira zvacho, mupristi agopisa chirangaridzo chacho, chipo chemoto, chine hwema hunonhuhwira kuna Jehovha.
\v 3 Chakasara pachipo chechidyiwa \add chichava\add* chaAroni nevanakomana vake; chinhu chitsvene-tsvene pazvipiriso zvemoto zvaJehovha.
\p
\v 4 Uye kana achiuya nechipo chechipo chechidyiwa chakabikwa muchoto, \add ngachive\add* chemakeke asina kuviriswa cheupfu hwakatsetseka hwakasanganiswa nemafuta, kana zvingwa zvitete zvisina kuviriswa zvakazodzwa nemafuta.
\p
\v 5 Uye kana chipo chako chiri chipo chechidyiwa \add chakabikwa\add* mugango, chichava \add che\add*upfu hwakatsetseka, husina kuviriswa, hwakasanganiswa nemafuta.
\v 6 Unofanira kuchimedura, nokudira mafuta pamusoro pacho; ndicho chipo choupfu.
\p
\v 7 Kana chipo chako chiri chipo choupfu chakabikwa muhari, ngachiitwe noupfu hwakatsetseka namafuta.
\v 8 Unofanira kuuya kuna Jehovha nechipo choupfu chakaitwa nezvinhu izvi; ngachipiwe mupristi, iye agochiisa paaritari.
\v 9 Zvino mupristi achatora kubva pachipo chechidyiwa chirangaridzo chacho, agopisa paaritari, chipo chemoto, chine hwema hunonhuhwira kuna Jehovha.
\v 10 Nezvinosara pachipo chechidyiwa \add ngazvive\add* zvaAroni nevanakomana vake; chinhu chitsvene-tsvene pazvipiriso zvemoto zvaJehovha.
\v 11 Hakuna chipo chchechidyiwa chamuchauya nacho kuna Jehovha chichaitwa nembiriso, nokuti hamuchapisi mbiriso ipi neipi kana uchi chipo chinoitirwa Jehovha chemoto.
\p
\v 12 Kana chiri chipo chezvibereko zvekutanga, muchachipa kuna Jehovha, asi hazvichapiswi paaritari, zvive hwema hunonhuhwira.
\v 13 Nezvipo zvese zvezvipo zvako zvechidyiwa uchazvirunga nemunyu; uye usatendera kuti munyu wesungano yaMwari wako ushaikwe pachipo chako chechidyiwa, pamwe nechipo chako chese, uchapa munyu.
\v 14 Zvino kana uchipa chipo chechidyiwa chezvibereko zvekutanga kuna Jehovha, uchapa chive chipo chechidyiwa pazvibereko zvako zvekutanga hura dzezviyo dzakakangwa nemoto, zviyo zvakatswiwa zvehura itsva.
\v 15 Zvino ucaisa mafuta pamusoro pacho, nekuisa zvinonhuhwira pachiri, chipo chechidyiwa.
\v 16 Zvino mupristi achapisa chirangaridzo chacho, \add zvimwe\add* zvezviyo zvacho zvakatswiwa, ne\add zvimwe\add* zvezvinonhuhwira zvacho, chipo chemoto kuna Jehovha.
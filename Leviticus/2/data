\c 2
\s Chipo choupfu nechezvitsva
\p
\v 1 Zvino kana munhu achipa chipo chechidyiwa kuna Jehovha, chipo chake chichava upfu hwakatsetseka; uye achadira mafuta pamusoro pacho, agoisa miti inonhuhwira pamusoro pacho,
\v 2 agochiuisa kuvanakomana vaAroni, vapristi; agotora pachiri ruoko rwake rwuzere rweupfu hwakatsetseka nemafuta nezvinonhuhwira zvacho, mupristi agopisa chirangaridzo chacho paaritari, chipo chemoto, chehwema hunonhuhwira kuna Jehovha.
\v 3 Chakasara pachipo chechidyiwa \add chichava\add* chaAroni nevanakomana vake; chinhu chitsvene chezvitsvene pazvipiriso zvemoto zvaJehovha.
\p
\v 4 Uye kana achiuya nechipo chechipo chechidyiwa chakabikwa muchoto, \add ngachive\add* chemakeke asina kuviriswa cheupfu hwakatsetseka hwakasanganiswa nemafuta, kana zvingwa zvitete zvisina kuviriswa zvakazodzwa nemafuta.
\p
\v 5 Uye kana chipo chako chiri chipo chechidyiwa \add chakabikwa\add* mugango, chichava \add che\add*upfu hwakatsetseka, husina kuviriswa, hwakasanganiswa nemafuta.
\v 6 Uchamedura kuita zvimedu, nekudira mafuta pazviri; chipo chechidyiwa.
\p
\v 7 Zvino kana chipo chako chiri chipo chechidyiwa chakabikwa muhari, chichaitwa neupfu hwakatsetseka pamwe nemafuta.
\v 8 Uye uchauya nechipo chechidyiwa kuna Jehovha chakaitwa nezvinhu izvi; kana chichipiwa kumupristi, uchauya nacho paaritari.
\v 9 Zvino mupristi achatora kubva pachipo chechidyiwa chirangaridzo chacho, agopisa paaritari, chipo chemoto, chehwema hunonhuhwira kuna Jehovha.
\v 10 Nezvinosara pachipo chechidyiwa \add ngazvive\add* zvaAroni nevanakomana vake; chinhu chitsvene chezvitsvene pazvipiriso zvemoto zvaJehovha.
\v 11 Hakuna chipo ,,,chechidyiwa chamuchauya nacho kuna Jehovha chichaitwa nembiriso, nokuti hamuchapisi mbiriso ipi neipi kana uchi chipo chinoitirwa Jehovha chemoto.
\p
\v 12 Kana chiri chipo chezvibereko zvekutanga, muchachipa kuna Jehovha, asi hazvichapiswi paaritari, zvive hwema hunonhuhwira.
\v 13 Nezvipo zvese zvezvipo zvako zvechidyiwa uchazvirunga nemunyu; uye usatendera kuti munyu wesungano yaMwari wako ushaikwe pachipo chako chechidyiwa, pamwe nechipo chako chese, uchapa munyu.
\v 14 Zvino kana uchipa chipo chechidyiwa chezvibereko zvekutanga kuna Jehovha, uchapa chive chipo chechidyiwa pazvibereko zvako zvekutanga hura dzezviyo dzakakangwa nemoto, zviyo zvakatswiwa zvehura itsva.
\v 15 Zvino ucaisa mafuta pamusoro pacho, nekuronga zvinonhuhwira pachiri, chipo chechidyiwa.
\v 16 Zvino mupristi achapisa chirangaridzo chacho, \add chikamu che\add*zviyo zvacho chakatswiwa, ne\add chikamu\add* chezvinonhuhwira zvacho, chipo chemoto kuna Jehovha.
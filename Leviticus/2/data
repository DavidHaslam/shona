\c 2
\s Chipo choupfu nechezvitsva
\p
\v 1 Zvino apo munhu achipa chipo chechidyiwa kuna Jehovha, chipo chake chichava upfu hwakatsetseka; uye achadira mafuta pamusoro pacho, agoisa miti inonhuhwira inotapira pamusoro pacho,
\v 2 agochiuisa kuvanakomana vaAroni, vapristi; agotora pachiri ruoko rwuzere rweupfu hwakatsetseka nemafuta nezvinonhuhwira zvacho, mupristi agopisa chirangaridzo chacho, chipo chemoto, chine hwema hunonhuhwira kuna Jehovha.
\v 3 Chakasara pachipo chechidyiwa \add chichava\add* chaAroni nevanakomana vake; icho chinhu chitsvene-tsvene pakati pezvipiriso zvemoto zvaJehovha.
\p
\v 4 Kana achiuya nechipo choupfu chakabikwa muchoto, ngachive chezvingwa zvisina kuviriswa zvoupfu hwakatsetseka, hwakakanyiwa namafuta, nezvingwa zvitete zvisina kuviriswa zvakazodzwa mafuta.
\p
\v 5 Kana chipo chako chiri chipo choupfu chakabikwa mugango, ngachive choupfu hwakatsetseka, husina kuviriswa, hwakakanyiwa namafuta.
\v 6 Unofanira kuchimedura, nokudira mafuta pamusoro pacho; ndicho chipo choupfu.
\p
\v 7 Kana chipo chako chiri chipo choupfu chakabikwa muhari, ngachiitwe noupfu hwakatsetseka namafuta.
\v 8 Unofanira kuuya kuna Jehovha nechipo choupfu chakaitwa nezvinhu izvi; ngachipiwe mupristi, iye agochiisa paaritari.
\v 9 Zvino mupristi ngaatsamure pachipo choupfu chokurangaridza chacho, achipisire pamusoro pearitari, icho chipo chemoto, chinonhuhwira zvakanaka kuna Jehovha.
\v 10 Zvakasara pachipo choupfu ngazvive zvaAroni navanakomana vake; icho chinhu chitsvene-tsvene pakati pezvipiriso zvemoto zvaJehovha.
\v 11 Chipo chipi nechipi choupfu chamunouya nacho kuna Jehovha ngachirege kuitwa nembiriso, nokuti hamufaniri kupisira Jehovha chipo chemoto chine mbiriso kana uchi.
\p
\v 12 Mungazvivigira Jehovha zviri zvipiriso zvezvitsva zvenyu, asi ngazvirege kuiswa paaritari kuti zvive zvinonhuhwira zvakanaka.
\v 13 Zvipiriso zvako zvese zvoupfu unofanira kuzvirunga nomunyu; usarega kuisa munyu wesungano yaMwari wako pachipo chako choupfu, asi uise munyu pazvipiriso zvako zvese.
\v 14 Kana uchivigira Jehovha chipo choupfu chezvitsva, uuye nehura dzezviyo dzakakangiwa pamoto, zviyo zvakatswiwa zvehura itsva, chive chipo choupfu chezvitsva.
\v 15 Unofanira kuisa mafuta pamusoro pacho, nokuisawo mafuta pamusoro pacho, kuti chive chipo choupfu.
\v 16 Zvino mupristi ngaapise chokurangaridza chacho, zvimwe zvezviyo zvacho zvakatswiwa, nezvimwe zvamafuta acho, pamwe chete nezvinonhuhwira zvacho; chipo chemoto chaJehovha.
\c 8
\s Aroni nevanakomana vake vanogadzwa paupristi
\p
\v 1 Zvino Jehovha wakataura kuna Mozisi achiti:
\v 2 Tora Aroni pamwe nevanakomana vake, nenguvo, nemafuta ekuzodza, nenzombe diki yechipo chechivi, nemakondobwe maviri, nedengu rezvingwa zvisina kuviriswa;
\v 3 ugounganidza ungano yese kumukova wetende rekusangana.
\v 4 Mozisi akaita Jehovha sezvaakange amuraira, ungano ndokuunganidzwa kumukova wetende rekusangana.
\v 5 Zvino Mozisi wakati kuungano: Ndicho chinhu Jehovha chaaraira kuti chiitwe.
\p
\v 6 Mozisi ndokuuya naAroni nevanakomana vake, ndokuvashambidza nemvura,
\v 7 Zvino wakamupfekedza nguvo refu, ndokumusunga chiuno nebhanhire, ndokumupfekedza nguvo, ndokuisa efodhi paari, nekumusunga chiuno nebhanhire reefodhi, ndokurisungira kwaari naro.
\v 8 Zvino wakamipfekedza hombodo yechipfuva, ndokuisa Urimi neTumimi pahombodo yechipfuva.
\v 9 Wakaisawo ngundu mumusoro wake; pangowani, ndokuisa pamusoro pengundu nechemberi kwechso chake hwendefa regoridhe, korona tsvene; Jehovha sezvaakaraira Mozisi.
\v 10 Zvino Mozisi wakatora mafuta ekuzodza, ndokuzodza tabhenakeri nezvese zvaivamo, ndokuzviita zvitsvene.
\v 11 Zvino wakasasa nawo kanomwe paaritari, ndokuzodza aritari nemidziyo yayo yese, zvese dhishi nechigadziko charo, kuzviita zvitsvene.
\v 12 Wakadirawo \add amwe\add* emafuta ekuzodza pamusoro pemusoro waAroni, ndokumuzodza kumuita mutsvene.
\v 13 Ipapo Mozisi akauya navanakomana vaAroni, akavafukidza nguvo refu, akavasunga zviuno namabhanhire, akavapa ngowani, sezvakange zvarairwa Mozisi naJehovha.
\p
\v 14 Akauya nenzombe yechipo chezvivi, Aroni navanakomana vake vakaisa maoko avo pamusoro wenzombe yechipo chezvivi;
\v 15 akaibaya; Mozisi ndokutora ropa, ndokuriisa panyanga dzearitari kunhivi dzese neumwe wake, akanatsa aritari, ndokudururira ropa mujinga mearitari, akaiita tsvene, kuti aiyananisire.
\v 16 Akatora mafuta ese akange ari pamusoro pezvemukati, namafuta akange epachiropa, netsvo mbiri, namafuta adzo, Mozisi akazvipisa paaritari.
\v 17 Asi nzombe nedehwe rayo, nenyama yayo, namazvizvi ayo, wakazvipisa nomoto kunze kwemisasa, sezvakange zvarairwa Mozisi naJehovha.
\p
\v 18 Akapa gondobwe rechipo chinopiswa; Aroni navanakomana vake vakaisa maoko avo pamusoro wegondobwe.
\v 19 Akariuraya; Mozisi akasasa ropa pamusoro pearitari kunhivi dzese.
\v 20 Akagura-gura gondobwe, Mozisi akapisa musoro nenhindi namafuta.
\v 21 Akasuka zvemukati namakumbo nemvura, Mozisi akapisa gondobwe rese paaritari, akapa chipo chinopiswa chainhuhwira zvakanaka; chikava chipo chemoto kuna Jehovha; sezvakange zvarairwa Mozisi naJehovha.
\p
\v 22 Zvino akapawo rimwe gondobwe, gondobwe rokugadza naro, Aroni navanakomana vake vakaisa maoko avo pamusoro wegondobwe.
\v 23 Akaribaya, Mozisi akatora rimwe ropa raro, akariisa pamucheto wezasi wenzeve yaAroni yorudyi, napagunwe reruoko rwake rworudyi, napagunwe rerutsoka rwake rworudyi.
\v 24 Akapa vanakomana vaAroni, Mozisi akaisa rimwe ropa pamicheto yezasi yenzeve dzavo dzorudyi, napamagunwe amaoko avo orudyi, napamagunwe etsoka dzavo dzorudyi; Mozisi akasasa ropa pamusoro pearitari kunhivi dzese.
\v 25 Akatora mafuta nebemhe, namafuta ese akange ari pamusoro pezvemukati, namafuta akange epachiropa, netsvo mbiri, namafuta adzo, nebandauko rorudyi;
\v 26 akatora mudengu rezvingwa zvisina kuviriswa, zvaiva pamberi paJehovha, chingwa chimwe chidiki chisina kuviriswa, nechingwa chimwe chidiki chezvingwa zvakazodzwa mafuta, nechingwa chitete chimwe, akazviisa pamusoro pamafuta, napamusoro pebandauko rorudyi;
\v 27 akaisa zvese pamaoko aAroni, napamaoko avanakomana vake, akazvizunguzira pamberi paJehovha, kuti chive chipo chinozunguzirwa.
\v 28 Ipapo Mozisi akazvitora zvese pamaoko ake, akazvipisa paaritari pamusoro pechipo chinopiswa; zvikava zvokugadza nazvo, zvikanhuhwira zvakanaka; chikava chipo chemoto kuna Jehovha.
\v 29 Zvino Mozisi akatora chityu akachizunguzira pamberi paJehovha, kuti chive chipo chinozunguzirwa; ndiwo waiva mugove waMozisi pagondobwe rokugadza naro; sezvakange zvarairwa Mozisi naJehovha.
\v 30 Ipapo Mozisi akatora mamwe mafuta ekuzodza nawo, nerimwe ropa rakange riri paaritari, akarisasa pamusoro paAroni napamusoro penguvo dzake, napamusoro pavanakomana vake, napamusoro penguwo dzavanakomana vake pamwe chete naye; akaita Aroni mutsvene nenguvo dzake, navanakomana vake, nenguvo dzavanakomana vake pamwe chete naye.
\p
\v 31 Mozisi akati kuna Aroni navanakomana vake: Bikai nyama pamukova wetende rokusangana, muidyirepo nechingwa chiri mudengu rokugadza naro, sezvandakaraira ndichiti: Aroni navanakomana vake vanofanira kuzvidya.
\v 32 Asi zvakasara zvenyama nechingwa munofanira kuzvipisa nomoto.
\v 33 Musabuda pamukova wetende rokusangana mazuva manomwe, kusvikira mazuva okuiswa maoko kwenyu apera; nokuti iye uchakugadzai mazuva manomwe.
\v 34 Sezvakaitwa zuva ranhasi, Jehovha wakaraira kuti zviitwe saizvozvo, kuti muitirwe chiyananiso.
\v 35 Garai pamukova wetende rokusangana masikati nousiku mazuva manomwe, muchengete zvamakarairwa naJehovha, kuti urege kufa; nokuti ndizvo zvandakarairwa.
\v 36 Zvino Aroni navanakomana vake vakaita zvese zvakange zvarairwa naJehovha nomuromo waMozisi.

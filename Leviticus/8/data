\c 8
\s Aroni nevanakomana vake vanogadzwa paupristi
\p
\v 1 Zvino Jehovha wakataura kuna Mozisi achiti:
\v 2 Tora Aroni nevanakomana vake pamwe naye\x + Eki. 29.1.\x*, nenguvo\x + Eki. 28.2,4.\x*, nemafuta ekuzodza\x + Eki. 30.23-25,30.\x*, nenzombe diki yechipo chezvivi\x + Eki. 29.1,2.\x*, nemakondohwe maviri, nedengu rezvingwa zvisina kuviriswa;
\v 3 ugounganidza ungano yose kumukova wetende rekusangana.
\v 4 Mozisi akaita Jehovha sezvaaiva amuraira; ungano ndokuunganidzwa kumukova wetende rekusangana.
\v 5 Zvino Mozisi wakati kuungano: Ndicho chinhu Jehovha chaakaraira kuita\x + Eki. 29.4.\x*.
\p
\v 6 Mozisi wakaswededza Aroni nevanakomana vake, ndokuvashambidza nemvura\x + Eki. 29.4.\x*.
\v 7 Zvino wakaisa nguvo refu\x + Eki. 29.5.\x* paari, ndokumusunga chiuno nebhanhire, ndokumupfekedza nguvo, ndokuisa efodhi paari, nekumusunga chiuno nebhanhire reefodhi, ndokurisungira kwaari naro\x + Eki. 29.5.\x*.
\v 8 Zvino wakaisa hombodo yechipfuva\x + Eki. 28.4.\x* paari, ndokuisa Urimi neTumimi\x + Eki. 28.30.\x* pahombodo yechipfuva.
\v 9 Wakaisawo ngundu mumusoro wake\x + Eki. 28.4; 29.6.\x*; ndokuisa pamusoro pengundu\x + Eki. 28.36,37; Rev. 21.12.\x* nechemberi kwechiso chake hwendefa regoridhe, korona tsvene, Jehovha sezvaakaraira Mozisi.
\v 10 Zvino Mozisi wakatora mafuta ekuzodza\x + Eki. 30.26-29.\x*, ndokuzodza tabhenakeri nezvese zvaivamo, ndokuzviita zvitsvene.
\v 11 Zvino wakasasa nawo kanomwe paaritari, ndokuzodza aritari nemidziyo yayo yose, nedhishi, nechigadziko charo, kuzviita zvitsvene.
\v 12 Wakadirawo \add amwe\add* emafuta ekuzodza pamusoro waAroni\x + Eki. 29.7; 30.30. Rev. 21.10,12. Map. 133.2.\x*, ndokumuzodza kumuita mutsvene.
\v 13 Zvino Mozisi wakaswededza vanakomana vaAroni\x + Eki. 29.8,9.\x* ndokuvapfekedza nguvo refu, ndokuvasunga zviuno nebhanhire, ndokuvasungira ngundu, Jehovha sezvaakaraira Mozisi.
\p
\v 14 Zvino wakauya nenzombe diki yechipo chezvivi\x + Eki. 29.10. Eze. 43.19.\x*; Aroni nevanakomana vake ndokuisa maoko avo pamusoro wenzombe diki yechipo chezvivi\x + 4.4.\x*.
\v 15 Zvino wakaibaya; Mozisi ndokutora ropa\x + Eki. 29.12,36. Rev. 4.7. Eze. 43.20,26. VaHeb. 9.22.\x*, ndokuisa panyanga dzearitari kupoteredza nemunwe wake, ndokunatsa aritari, ndokudururira ropa pazasi pearitari, ndokuiita tsvene kuiyananisira.
\v 16 Zvino wakatora mafuta ese\x + 3.4.\x* ari pamusoro pezvemukati, nemafuta epachiropa, neitsvo mbiri, nemafuta adzo; Mozisi ndokupisa paaritari.
\v 17 Asi nzombe diki nedehwe rayo nenyama yayo nechizvizvi chayo wakapisa nemoto kunze kwemusasa, Jehovha sezvaakaraira Mozisi\x + Eki. 29.14-18. Rev. 4.11,12.\x*.
\p
\v 18 Zvino wakaswededza gondohwe rechipo chinopiswa\x + Eki. 29.15. Rev. 8.2.\x*; Aroni nevanakomana vake vakaisa maoko avo pamusoro wegondohwe.
\v 19 Zvino wakariuraya; Mozisi ndokusasa ropa pamusoro pearitari kupoteredza\x + 1.8.\x*.
\v 20 Ndokugura gondohwe nhindi dzaro; Mozisi ndokupisa musoro, nenhindi, nemafuta.
\v 21 Zvino wakasuka zvemukati nemakumbo mumvura; Mozisi ndokupisa gondohwe rose paaritari, chipo chinopiswa chehwema hunonhuhwira; chipo chemoto kuna Jehovha; Jehovha sezvaakaraira Mozisi.
\p
\v 22 Zvino wakaswededza rimwe gondohwe\x + Eki. 29.19,31. Rev. 8.2.\x*, gondohwe rekugadza; Aroni nevanakomana vake ndokuisa maoko avo pamusoro wegondohwe.
\v 23 Zvino wakaribaya; Mozisi ndokutora \add rimwe\add* reropa raro, ndokuisa pamucheto wenzeve yaAroni yerudyi, nepagunwe reruoko rwake rwerudyi, nepagunwe rerutsoka rwake rwerudyi.
\v 24 Zvino wakaswededza vanakomana vaAroni; Mozisi ndokuisa \add rimwe\add* reropa pamucheto wenzeve dzavo dzerudyi, nepagunwe reruoko rwavo rwerudyi, nepagunwe rerutsoka rwavo rwerudyi; Mozisi ndokusasa ropa pamusoro pearitari kupoteredza.
\v 25 Zvino wakatora mafuta\x + Eki. 29.22.\x* nebemhe nemafuta ese epamusoro pezvemukati nemafuta epachiropa, neitsvo mbiri nemafuta adzo, nebandauko rerudyi;
\v 26 ndokubudisa mudengu rezvingwa zvisina kuviriswa\x + Eki. 29.23; Rev. 8.2.\x* zvaiva pamberi paJehovha, keke rimwe risina kuviriswa, nekeke rimwe rechingwa chakazorwa mafuta, nechingwa chitete chimwe, ndokuisa pamusoro pemafuta nepabandauko rerudyi.
\v 27 Ndokuisa zvese pamaoko aAroni, nepamaoko evanakomana vake\x + Eki. 29.24.\x*, ndokuzvizunguzira, chive chipo chinozunguzirwa pamberi paJehovha.
\v 28 Mozisi ndokuzvitora kubva pamaoko avo, ndokupisa paaritari pamusoro pechipo chinopiswa\x + Eki. 29.25.\x*; zvikava zvekugadza zvehwema hunonhuhwira; chipo chemoto kuna Jehovha.
\v 29 Zvino Mozisi wakatora chityu ndokuchizunguzira, chive chipo chinozunguzirwa pamberi paJehovha; chikava mugove waMozisi pagondohwe rekugadza\x + Eki. 29.26.\x*; Jehovha sezvaaiva araira Mozisi.
\v 30 Zvino Mozisi wakatora \add mamwe\add* emafuta ekuzodza\x + Eki. 29.21; 30.30; Num. 3.3.\x*, ne\add rimwe\add* reropa raiva riri pamusoro pearitari, ndokusasa pamusoro paAroni, nepamusoro penguvo dzake, nepamusoro pevanakomana vake, nepamusoro penguvo dzevanakomana vake pamwe naye; ndokuita Aroni mutsvene, nenguvo dzake, nevanakomana vake, nenguvo dzevanakomana vake pamwe naye.
\p
\v 31 Zvino Mozisi wakati kuna Aroni nekuvanakomana vake: Bikai nyama\x + Eki. 29.31,32.\x* pamukova wetende rekusangana, muidyepo nechingwa chiri mudengu rekugadza, sezvandakaraira ndichiti: Aroni nevanakomana vake vachazvidya.
\v 32 Zvino zvinosara zvenyama nezvechingwa muchapisa nemoto\x + Eki. 29.34.\x*.
\v 33 Uye hamungabudi pamukova wetende rekusangana mazuva manomwe, kusvika zuva rekuzara kwemazuva ekugadzwa kwenyu; nokuti achakugadzai mazuva manomwe\x + Eki. 29.30,35. Eze. 43.25,26.\x*.
\v 34 Sezvaaita nhasi, Jehovha waraira kuzviita, kukuitirai chiyananiso.
\v 35 Naizvozvo muchagara pamukova wetende\x + Num. 3.7.9.19. Det. 11.1; 1 Madz. 2.3. Zek. 3.7.\x* rekusangana masikati neusiku mazuva manomwe, mugochengeta kuraira kwaJehovha, kuti murege kufa; nokuti ndizvo zvandarairwa.
\v 36 Zvino Aroni nevanakomana vake vakaita zvinhu zvose Jehovha zvaakaraira neruoko rwaMozisi.
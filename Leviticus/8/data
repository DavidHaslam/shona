\c 8
\s Aroni nevanakomana vake vanogadzwa paupristi
\p
\v 1 Zvino Jehovha wakataura kuna Mozisi achiti:
\v 2 Tora Aroni pamwe nevanakomana vake, nenguvo, nemafuta ekuzodza, nenzombe diki yechipo chechivi, nemakondobwe maviri, nedengu rezvingwa zvisina kuviriswa;
\v 3 ugounganidza ungano yese kumukova wetende rekusangana.
\v 4 Mozisi akaita Jehovha sezvaakange amuraira, ungano ndokuunganidzwa kumukova wetende rekusangana.
\v 5 Zvino Mozisi wakati kuungano: Ndicho chinhu Jehovha chaaraira kuti chiitwe.
\p
\v 6 Mozisi ndokuuya naAroni nevanakomana vake, ndokuvashambidza nemvura,
\v 7 zvino wakamupfekedza nguvo refu, ndokumusunga chiuno nebhanhire, ndokumupfekedza nguvo, ndokuisa efodhi paari, nekumusunga chiuno nebhanhire reefodhi, ndokurisungira kwaari naro.
\v 8 Zvino wakamupfekedza hombodo yechipfuva, ndokuisa Urimi neTumimi pahombodo yechipfuva.
\v 9 Wakaisawo ngundu mumusoro wake; nepangundu, ndokuisa pamusoro pengundu nechemberi kwechiso chake hwendefa regoridhe, korona tsvene; Jehovha sezvaakaraira Mozisi.
\v 10 Zvino Mozisi wakatora mafuta ekuzodza, ndokuzodza tabhenakeri nezvese zvaivamo, ndokuzviita zvitsvene.
\v 11 Zvino wakasasa nawo kanomwe paaritari, ndokuzodza aritari nemidziyo yayo yese, zvese dhishi nechigadziko charo, kuzviita zvitsvene.
\v 12 Wakadirawo \add amwe\add* emafuta ekuzodza pamusoro waAroni, ndokumuzodza kumuita mutsvene.
\v 13 Zvino Mozisi wakaswededza vanakomana vaAroni ndokuvapfekedza nguvo refu, ndokuvasunga zviuno nemabhanhire, ndokuvagadzika ngundu, Jehovha sezvaakaraira Mozisi.
\p
\v 14 Zvino wakapa nzombe diki yechipo chechivi, Aroni nevanakomana vake ndokuisa maoko avo pamusoro wenzombe diki yechipo chechivi.
\v 15 Zvino wakaibaya; Mozisi ndokutora ropa, ndokuisa panyanga dzearitari kupoteredza nemunwe wake, ndokunatsa aritari, ndokudururira ropa pazasi pearitari, ndokuiita tsvene, kuiyananisira.
\v 16 Zvino wkatora mafuta ese pamusoro pezvemukati, nemafuta \add epa\add*chiropa, neitsvo mbiri, nemafuta adzo, Mozisi ndokupisa paaritari.
\v 17 Asi nzombe diki, nedehwe rayo, nyama yayo, nechizvizvi chayo, wakapisa nemoto kunze kwemusasa, Jehovha sezvaakaraira Mozisi.
\p
\v 18 Zvino wakapa gondobwe rechipo chinopiswa; Aroni nevanakomana vake vakaisa maoko avo pamusoro wegondobwe.
\v 19 Zvino wakariuraya; Mozisi ndokusasa ropa pamusoro pearitari kupoteredza.
\v 20 Ndokugura gondobwe nhindi dzaro, Mozisi ndokupisa musoro, nenhindi, nemafuta.
\v 21 Zvino wakasuka zvemukati nemakumbo mumvura, Mozisi ndokupisa gondobwe rese paaritari, chipo chinopiswa chehwema hunonhuhwira; chipo chemoto kuna Jehovha; Jehovha sezvaakaraira Mozisi.
\p
\v 22 Zvino akapa rimwe gondobwe, gondobwe rekugadza, Aroni nevanakomana vake ndokuisa maoko avo pamusoro wegondobwe.
\v 23 Zvino wakaribaya, Mozisi ndokutora \add rimwe\add* reropa raro, ndokuisa pamucheto wezasi wenzeve yaAroni yerudyi, nepagunwe reruoko rwake rwerudyi, nepagunwe rerutsoka rwake rwerudyi.
\v 24 Zvino wakapa vanakomana vaAroni, Mozisi ndokuisa \add rimwe\add* reropa pamucheto wezasi wenzeve dzavo dzerudyi, nepamagunwe emaoko avo erudyi, nepamagunwe etsoka dzavo dzerudyi; Mozisi ndokusasa ropa pamusoro pearitari kupoteredza.
\v 25 Zvino wakatora mafuta nebemhe, nemafuta ese epamusoro pezvemukati, nemafuta epachiropa, neitsvo mbiri, nemafuta adzo, nebandauko rerudyi;
\v 26 ndokubudisa mudengu rezvingwa zvisina kuviriswa \add zvaiva\add* pamberi paJehovha keke rimwe risina kuviriswa, nekeke rimwe rezvingwa zvakazodzwa mafuta, nechingwa chitete chimwe, ndokuisa pamusoro pemafuta, nepabandauko rerudyi;
\v 27 ndokuisa zvese pamaoko aAroni, nepamaoko evanakomana vake, ndokuzvizunguzira, chive chipo chinozunguzirwa pamberi paJehovha.
\v 28 Mozisi ndokuzvitora kubva pamaoko avo, ndokupisa paaritari pamusoro pechipo chinopiswa; zvikava zvekugadza zvehwema hunonhuhwira; chipo chemoto kuna Jehovha.
\v 29 Zvino Mozisi wakatora chityu ndokuchizunguzira, chive chipo chinozunguzirwa pamberi paJehovha; chikava mugove waMozisi pagondobwe rekugadza; Jehovha sezvaakange araira Mozisi.
\v 30 Zvno Mozisi wakatora \add mamwe\add* emafuta ekuzodza, ne\add rimwe\add* reropa rakange riri pamusoro pearitari, ndokusasa pamusoro paAroni, nepamusoro penguvo dzake, nepamusoro pevanakomana vake, nepamusoro penguwo dzavanakomana vake pamwe naye; ndokuita Aroni mutsvene, nenguvo dzake, nevanakomana vake, nenguvo dzevanakomana vake pamwe naye.
\p
\v 31 Zvino Mozisi wakati kuna Aroni nekuvanakomana vake: Bikai nyama pamukova wetende rekusangana, muidyepo nezvingwa zviri mudengu rekugadza, sezvandakaraira ndichiti: Aroni navanakomana vake vachazvidya.
\v 32 Zvino zvinosara zvenyama nechingwa muchapisa nomoto.
\v 33 Uye hamungabudi pamukova wetende rekusangana mazuva manomwe, kusvikira mazuva ekugadzwa kwenyu asvika pakuguma; nokuti achakugadzai kwemazuva manomwe.
\v 34 Sezvaaita nhasi, Jehovha waraira kuzviita, kukuitirai chiyananiso.
\v 35 Naizvozvo muchagara pamukova wetende rekusangana masikati neusiku mazuva manomwe, mugochengeta kuraira kwaJehovha, kuti murege kufa; nokuti ndizvo zvandarairwa.
\v 36 Zvino Aroni nevanakomana vake vakaita zvese Jehovha zvaakaraira neruoko rwaMozisi.

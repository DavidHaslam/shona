\c 23
\s Mitambo yakatarwa
\p
\v 1 Zvino Jehovha wakataura kuna Mozisi achiti:
\v 2 Taura kuvana vaIsraeri ugoti kwavari: Mitambo yakatarwa yaJehovha yamuchaparidzira ive ungano yakadanwa tsvene; iyi mitambo yangu yakatarwa.
\v 3 Basa richaitwa mazuva matanhatu; asi zuva rechinomwe isabata rezororo, iungano yakadanwa tsvene; musatongobata basa; isabata raJehovha mumisha yenyu yese.
\p
\v 4 Iyi mitambo yaJehovha, ungano dzakadanwa tsvene, dzamuchaparidzira nenguva dzadzo dzakatarwa:
\v 5 Nemwedzi wekutanga, neregumi nemana remwedzi madekwani ipasika yaJehovha.
\v 6 Uye nezuva regumi nemashanu remwedzi iwoyo mutambo wechingwa chisina kuviriswa kuna Jehovha; mazuva manomwe muchadya chingwa chisina kuviriswa.
\v 7 Nezuva rekutanga muchava neungano yakadanwa tsvene; musatongobata basa revaranda.
\v 8 Asi muchapa chipo chemoto kuna Jehovha mazuva manomwe; pazuva rechinomwe iungano yakadanwa tsvene; musatongobata basa revaranda.
\p
\v 9 Zvino Jehovha wakataura kuna Mozisi achiti:
\v 10 Taura kuvana vaIsraeri ugoti kwavari: Pamuchasvika munyika yandichakupai uye makohwa zviyo zvayo, zvino uyai nechisote chezvitsva zvegoho renyu kumupristi,
\v 11 zvino achazunguzira chisote pamberi paJehovha, kuti chigamuchirwe kwamuri. Mupristi achachizunguzira nezuva rinotevera sabata.
\v 12 Zvino nezuva ramunozunguzira naro chisote, muchapa gwayana risina charingapomerwa regore rimwe, chive chipo chinopiswa kuna Jehovha.
\v 13 Nechipo chacho chechidyiwa chichava chezvegumi zviviri zveefa yeupfu hwakatsetseka, hwakasanganiswa nemafuta, chipo chemoto kuna Jehovha hwema hunonhuhwira; nechipo chacho chechinwiwa chive chewaini, chechina chehini.
\v 14 Uye hamungadyi chingwa kana zviyo zvakakangwa, kana hura itsva, kusvika zuva iroro, kusvika mauya nechipo chaMwari wenyu. Chimiso chekusingaperi pamazera enyu pamisha yenyu yese.
\p
\v 15 Zvino muchazviverengera kubva pazuva rinotevera sabata, kubva pazuva ramakauya naro nechisote chechipo chinozunguzirwa, achava masabata manomwe akakwana.
\v 16 Kusvika kwava zuva rinotevera sabata rechinomwe muchaverenga mazuva makumi mashanu; mugopa Jehovha chipo chitsva chechidyiwa.
\v 17 Muchatora kubva mumisha yenyu zvingwa zviviri zvinozunguzirwa zvezvegumi zviviri zveefa; zvichava zveupfu hwakatsetseka, zvichabhekewa nembiriso, zvibereko zvitsva kuna Jehovha.
\v 18 Zvino muchapa pamwe nechingwa makwayana manomwe asina chaangapomerwa egore rimwe, nenzombe imwe diki, nemakondobwe maviri; achava chipo chemoto kuna Jehovha, pamwe nechipo chazvo chechidyiwa nezvipo zvazvo zvinodururwa, chipo chemoto chehwema hunonhuhwira kuna Jehovha.
\v 19 Uye muchabaira mbudzana imwe yembudzi yechipo chezvivi, nemakwayana maviri egore rimwe echibairo chezvipo zvekuyananisa.
\v 20 Zvino mupristi achazvizunguzira pamwe nechingwa chezvibereko zvitsva, chive chipo chinozunguzirwa pamberi paJehovha, pamwe nemakwayana maviri; zvichava zvitsvene kuna Jehovha, zvive zvemupristi.
\v 21 Zvino muchaparidza nezuva iroro; ichava ungano yakadanwa tsvene kwamuri; hamungabati mabasa evaranda; chive chimiso nekusingaperi pamisha yenyu yese pamazera enyu.
\p
\v 22 Zvino kana muchikohwa goho renyika yenyu, rega kupedza micheto yemunda wako, uye usaunganidza zvinosara zvegoho rako; uzvisiire varombo nevaeni; ndini Jehovha Mwari wenyu.
\v 23 Zvino Jehovha wakataura kuna Mozisi achiti:
\v 24 Taura kuvana vaIsraeri uchiti: Nemwedzi wechinomwe, nerekutanga remwedzi richava kwamuri zororo, chirangaridzo chekuridzwa kwehwamanda, ungano yakadanwa tsvene.
\v 25 Musatongobata basa revaranda naro; asi ipai chipo chemoto kuna Jehovha.
\p
\v 26 Jehovha ndokutaura kuna Mozisi achiti:
\v 27 Uye neregumi remwedzi uyu wechinomwe richava zuva rechiyananiso; ichava ungano yakadanwa tsvene, mucharwadziwa pamweya yenyu, nekupa chipo chemoto kuna Jehovha.
\v 28 Uye nezuva iroro musatongobata basa, nokuti izuva rechiyananiso, kukuitirai chiyananiso pamberi paJehovha Mwari wenyu.
\v 29 Nokuti mweya upi neupi usingarwadziwi nezuva iroro uchagurwa kubva pavanhu vekwake.
\v 30 Nemweya upi neupi unobata basa ripi neripi nezuva iroro, ndiwo mweya wandichaparadza kubva pavanhu vekwake.
\v 31 Musaita basa ripi neripi. Chimiso nekusingaperi pamazera enyu pamisha yenyu yese.
\v 32 Richava kwamuri sabata rezororo, uye mucharwadzisa mweya yenyu; nerepfumbamwe remwedzi madekwani, kubva madekwani kusvika madekwani, muchichengetedza sabata renyu.
\p
\v 33 Jehovha ndokutaura kuna Mozisi achiti:
\v 34 Taura kuvana vaIsraeri uchiti: Zuva regumi nemashanu remwedzi uyu wechinomwe mutambo wematumba mazuva manomwe kuna Jehovha.
\v 35 Nezuva rekutanga ichava ungano yakadanwa tsvene; musaita chero basa revaranda.
\v 36 Mazuva manomwe muchapa chipo chemoto kuna Jehovha; nezuva rerusere muchava neungano yakadanwa tsvene; muchapa chipo chemoto kuna Jehovha; iungano yakadzama, musabata chero basa revaranda.
\p
\v 37 Iyi mitambo yaJehovha, yamuchaparidza kuva ungano yakadanwa tsvene, kupa chipo chemoto kuna Jehovha, chipo chinopiswa nechipo chechidyiwa, chibairo, nechipo chinodururwa, chimwe nechimwe pazuva racho;
\v 38 kunze kwemasabata aJehovha, uye kunze kwezvipo zvenyu, uye kunze kwemhiko dzenyu dzese, uye kunze kwezvipo zvenyu zvese zvekuzvidira, zvamunopa kuna Jehovha.
\p
\v 39 Zvino pazuva regumi nemashanu remwedzi wechinomwe, kana maunganidza goho renyika, muchachengetedza mutambo kuna Jehovha mazuva manomwe; nezuva rekutanga izororo, uye nezuva rerusere izororo.
\v 40 Zvino nezuva rekutanga muchazvitorera zvibereko zvemiti yakanaka, nematavi emiti yemichindwe, nematavi emiti mikobvu, nemikonachando yemurukova; mugofara pamberi paJehovha Mwari wenyu mazuva manomwe.
\v 41 Zvino muchauchengetedza uri mutambo kuna Jehovha mazuva manomwe pagore; chimiso nekusingaperi kumazera enyu; muchauchengetedza nemwedzi wechinomwe.
\v 42 Imwi muchagara mumatumba mazuva manomwe; vese vari vakaberekwa \add vari\add* vaIsraeri vachagara mumatumba,
\v 43 kuti mazera enyu azive kuti ndakagarisa vana vaIsraeri mumatumba pandakavabudisa munyika yeEgipita; ndini Jehovha Mwari wenyu.
\v 44 Mozisi ndokutaurira vana vaIsraeri mitambo yakatarwa yaJehovha.
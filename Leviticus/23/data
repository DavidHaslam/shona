\c 23
\s Mirairo yemitambo mikuru
\p
\v 1 Zvino Jehovha wakataura naMozisi akati:
\v 2 Taura navana vaIsraeri, uti kwavari: Mitambo yakatarwa naJehovha, yamunofanira kuparidzira muchiti ndidzo ungano tsvene, ndiyo mitambo yangu yakatarwa.
\v 3 Mabasa ngaabatwe mazuva matanhatu; asi zuva rechinomwe isabata rokuzorora kwazvo, iungano tsvene; musabata basa ripi neripi; isabata raJehovha mudzimba dzenyu dzese.
\p
\v 4 Ndiyo mitambo yaJehovha yakatarwa, ndidzo ungano tsvene, dzamunofanira kuparidzira nenguva dzakatarwa:
\v 5 Nomwedzi wokutanga, nezuva regumi namana romwedzi, madekwani, ipasika raJehovha.
\v 6 Nezuva regumi namashanu romwedzi iwoyo ndiwo mutambo wezvingwa zvisina kuviriswa; munofanira kudya chingwa chisina kuviriswa mazuva manomwe.
\v 7 Nomusi wokutanga munofanira kuita ungano tsvene; musabata basa ravaranda.
\v 8 Asi munofanira kupa Jehovha chipiriso chemoto mazuva manomwe; pazuva rechinomwe munofanira kuita ungano tsvene; musabata basa ravaranda.
\p
\v 9 Zvino Jehovha wakataura naMozisi akati:
\v 10 Taura navana vaIsraeri, uti kwavari: Kana muchisvika munyika yandichakupai, mukakohwa zviyo zvayo, munofanira kuuya nechisote chezvitsva zvokukohwa kwenyu kumupristi,
\v 11 iye anofanira kuzunguzira chisote icho pamberi paJehovha, kuti chigamuchirwe kwamuri; mupristi anofanira kuchizunguzira nomusi unotevera sabata.
\v 12 Nomusi wamunozunguzira chisote nawo, munofanira kuuya negwayana regondobwe risina kuremara, rine gore rimwe, chive chipiriso chinopisirwa Jehovha.
\v 13 Nechipiriso chacho choupfu chinofanira kuva chezvegumi zviviri zveefa youpfu hwakatsetseka, hwakakanyiwa namafuta, chive chipiriso chemoto kuna Jehovha chinonhuhwira zvakanaka; nechipo chacho chinodururwa chinofanira kuva chewaini chechina chehini.
\v 14 Musadya chingwa, kana zviyo zvakakangiwa, kana hura itsva, kusvikira pamusi iwoyo, kusvikira mauya nechipo chaMwari wenyu; ndiwo mutemo usingaperi kusvikira kumazera enyu ese padzimba dzenyu dzese.
\p
\v 15 Zvino munofanira kuverenga kubva pamusi unotevera sabata, kubva pamusi wamakauya nawo nechisote chinozunguzirwa, masabata manomwe.
\v 16 Munofanira kuverenga mazuva makumi mashanu kusvikira pamusi unotevera sabata rechinomwe; ipapo munofanira kupa Jehovha chipiriso chitsva choupfu.
\v 17 Munofanira kutora kudzimba dzenyu zvingwa zviviri zvinozunguzirwa zvezvegumi zviviri zveefa; zvinofanira kuva zvoupfu hwakatsetseka, zvibikwe nembiriso, kuti zvive zvitsva kuna Jehovha.
\v 18 Pamwe chete nezvingwa munofanira kuuya namakwayana manomwe asina kuremara, egore rimwe, nenzombe imwe diki, namakondobwe maviri; izvozvo zvinofanira kuva chipiriso chemoto kuna Jehovha, pamwe chete nechipiriso chazvo choupfu nezvipiriso zvinodururwa, chive chipiriso chemoto chinonhuhwira zvakanaka kuna Jehovha.
\v 19 Uye munofanira kubaira nhongo imwe, chive chipiriso chezvivi, namakwayana maviri, mikono yegore rimwe, chive chibairo chezvipiriso zvokuyananisa.
\v 20 Mupristi anofanira kuzvizunguzira pamwe chete nezvingwa zvitsva, chive chipiriso chinozunguzirwa pamberi paJehovha, pamwe chete namakwayana maviri iwayo; zvinofanira kuva zvitsvene kuna Jehovha zviri zvomupristi.
\v 21 Munofanira kuparidza nomusi iwoyo kuti muve neungano itsva; hamufaniri kubata mabasa avaranda; uve mutemo usingaperi padzimba dzenyu dzese kusvikira kumazera enyu ese.
\p
\v 22 Kana muchikohwa gohwo reminda yenyu, rega kukohwa kwazvo micheto yomunda wako, uye usaunganidza zvawira pasi pakukohwa kwako; unofanira kuzvisiira varombo navaeni; ndini Jehovha Mwari wenyu.
\v 23 Zvino Jehovha wakataura naMozisi akati:
\v 24 Taura navana vaIsraeri, uti: Pamwedzi wechinomwe, zuva rokutanga romwedzi rinofanira kuva kwamuri zuva rokuzorora kwazvo, rinoyeudzwa nokuridzwa kwehwamanda, ive ungano tsvene.
\v 25 Musabata naro mabasa ese avaranda; munofanira kuvigira Jehovha chipiriso chemoto.
\p
\v 26 Jehovha wakataura naMozisi akati:
\v 27 Zuva regumi romwedzi uyu wechinomwe izuva rezvekuyananisira; munofanira kuita naro ungano tsvene, munofanira kuchema pamweya yenyu, nokuvigira Jehovha chipiriso chemoto.
\v 28 Nomusi uyo musabata basa ripi neripi, nokuti izuva rokuyananisirwa, kuti muyananisirwe pamberi paJehovha Mwari wenyu.
\v 29 Nokuti ani nani usingachemi pamweya wake nomusi iwoyo, uchagurwa kubva pavanhu vekwake.
\v 30 Nomunhu upi noupi unobata basa ripi neripi nomusi iwoyo, munhu uyo ndichamugura kubva pavanhu vekwake.
\v 31 Musaita basa ripi neripi; mutemo usingaperi kusvikira kumazera enyu ese padzimba dzenyu dzese.
\v 32 Rinofanira kuva kwamuri sabata rokuzorora kwazvo, munofanira kuchema pamweya yenyu; munofanira kuchengeta sabata renyu, nezuva repfumbamwe romwedzi madekwani, kubva pamadekwani kusvikira pamadekwanizve.
\p
\v 33 Jehovha wakataura naMozisi akati:
\v 34 Taura navana vaIsraeri uti: Nezuva regumi namashanu romwedzi uyu wechinomwe Jehovha anofanira kuitirwa mutambo womatumba mazuva manomwe.
\v 35 Nomusi wokutanga kunofanira kuva neungano tsvene; musaita basa ripi neripi ravaranda.
\v 36 Munofanira kuvigira Jehovha chipiriso chemoto mazuva manomwe; nomusi worusere munofanira kuva neungano tsvene; muvigire Jehovha chipiriso chemoto; izuva romutambo mukuru, musabata basa ripi neripi ravaranda.
\p
\v 37 Ndiyo mitambo yakatarwa yaJehovha, yamunofanira kuparidzira, muchiti iungano tsvene, kuti muvigire Jehovha chipiriso chemoto, chipiriso chinopiswa, nechipiriso choupfu, nechibayiro, nezvipiriso zvinodururwa, chimwe nechimwe nezuva racho;
\v 38 izvi ngazviitwe, kunze kwamasabata aJehovha, nokunze kwezvipo zvenyu, nokunze kwemhiko dzenyu dzese, nokunze kwenhendo dzenyu dzese dzokuda kwenyu, dzamunopa Jehovha.
\p
\v 39 Zvino pazuva regumi namashanu romwedzi wechinomwe, kana makohwa gohwa reminda, munofanira kuita mutambo waJehovha mazuva manomwe; zuva rokutanga rinofanira kuva rokuzorora kwazvo, nezuva rorusere rinofanira kuva rokuzorora kwazvo.
\v 40 Pazuva rokutanga munofanira kutora michero yemiti yakanaka, namashizha emichindwe, namatavi emiti mikobvu, nemikonachando yomurukova; munofanira kufara pamberi paJehovha Mwari wenyu mazuva manomwe.
\v 41 Munofanira kuitira Jehovha mutambo mazuva manomwe gore rimwe nerimwe; uve mutemo usingaperi kusvikira kumazera enyu ese; munofanira kuuita nomwedzi wechinomwe.
\v 42 Munofanira kugara mumatumba mazuva manomwe; vese vakaberekerwa munyika pakati paVaIsraeri vanofanira kugara mumatumba.
\v 43 Kuti marudzi enyu azive, kuti ndakagarisa vana vaIsraeri mumatumba, nguva yandakavabudisa munyika yeEgipita; ndini Jehovha Mwari wenyu.
\v 44 Ipapo Mozisi wakarondedzera kuvana vaIsraeri mitambo yakatarwa naJehovha.

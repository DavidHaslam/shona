\c 11
\s Mhuka dzakachena nedzisina kuchena
\p
\v 1 Zvino Jehovha wakataura kuna Mozisi nekuna Aroni, achiti kwavari:
\v 2 Taurai kuvana vaIsraeri muchiti: Idzi zvipenyu dzamungadya pakati pemhuka dzese dziri panyika:
\v 3 Chese chakaparadzanisa hwanda nechine tsoka dzakaparadzana chinodzeya pakati pemhuka, ichi mungadya.
\v 4 Asi izvi hamungazvidyi pane zvinodzeya uye pane zvakaparadzanisa hwanda: Kamera, nokuti inodzeya asi haina kuparadzanisa hwanda; haina kuchena kwamuri.
\v 5 Nembira, nokuti inodzeya, asi haina kuparadzanisa hwanda; haina kuchena kwamuri.
\v 6 Netsuro, nokuti inodzeya, asi haina kuparadzanisa hwanda; haina kuchena kwamuri.
\v 7 Nenguruve, nokuti yakaparadzanisa hwanda nekuparadzanisa mahwanda ave maviri asi haidzeyi; haina kuchena kwamuri.
\v 8 Musadya panyama yazvo, kana kugunzva mutumbi wayo; hazvina kuchena kwamuri.
\p
\v 9 Izvi mungadya pazvese zviri mumvura: Zvese zvine zvimbi nemakwanda mumvura, mumakungwa nemunzizi, izvo mungadya.
\v 10 Asi zvese zvisina zvimbi nemakwanda mumakungwa nemunzizi, pachese chinopfakanyika chiri mumvura, kana pazvisikwa zvipenyu zvese mumvura, chinyangadzo kwamuri.
\v 11 Hongu, zvichava chinyangadzo kwamuri; musadya panyama yazvo, as muchanyangadzwa nechitunha chazvo.
\v 12 Chese chisina zvimbi kana makwanda mumvura chinyangadzo kwamuri.
\p
\v 13 Zvino izvi muchanyangadzwa nazvo pakati peshiri; hazvingadyiwi, izvi chinyangadzo: Gondo, negora, nenyamudzura;
\v 14 neruvangu, nenjerere zvichienderana kurudzi rwacho;
\v 15 gunguvo rimwe nerimwe zvichienderana kurudzi rwaro;
\v 16 nemhou, nezizi, neshiri yegungwa, zvichienderana kurudzi rwese rweruvangu;
\v 17 nezizi diki, nekanyurura-hove, nezizi guru;
\v 18 nejichidza, nekondo, negora;
\v 19 neshuramurove, zvichienderana kurudzi rwese rwekondo, nemhupupu, nechiremwaremwa.
\v 20 Zvipuka zvese zvine mapapiro zvichikambaira, chinyangadzo kwamuri.
\v 21 Asi izvi mungadya pakati pechese chine mapapiro chichikambaira, chichifamba nemakumbo mana, chine makumbo akabatana pamusoro petsoka dzacho achinokwakuka nawo panyika.
\v 22 Ndizvo zvamungadya pazviri: Mhashu zvichienderana kurudzi rwayo, nechinjiki zvichienderana kurudzi rwayo, nebambamukota zvichienderana kurudzi rwayo, negwatakwata zvichienderana kurudzi rwayo.
\v 23 Asi zvipuka zvese zvine mapapiro zvinokambaira zvinamakumbo mana chinyangadzo kwamuri.
\p
\v 24 Zvino neizvi muchazvisvibisa: Ani nani anogunzva mutumbi wacho achava asina kunaka kusvika madekwana.
\v 25 Uye ani nani anosimudza pamutumbi wazvo achasuka nguvo dzake agova asina kuchena kusvika madekwana.
\v 26 Pamhuka dzese dzakaparadzanisa mahwanda, asi dzisina kuparadzanisa tsoka, uye dzisingadzeyi, hadzina kuchena kwamuri; ani nani anodzigunzva achava asina kuchena.
\v 27 Uye zvese zvinofamba netsoka dzakapfava pakati pemhuka dzese dzinofamba nemana haina kuchena kwamuri; ani nani anogunzva mitumbi yadzo achava asina kunaka kusvika madekwana.
\v 28 Uye anotakura mitumbi yadzo achasuka nguvo dzake agova asina kuchena kusvika madekwana; dzichava dzisina kuchena kwamuri.
\p
\v 29 Izviwo hazvina kuchena kwamuri pazvinokambaira zvinokambaira panyika: Chidembo, negonzo, negwavava zvichienderana kurudzi rwaro,
\v 30 nechipfira, nerwaivhi, nedzvinyu, nehozhwa, nedhambakura.
\v 31 Izvi hazvina kuchena kwamuri pazvese zvinokambaira; ani nani anozvigunzva zvakafa achava asina kunaka kusvika madekwana.
\v 32 Zvino chipi nechipi panowira chimwe nechimwe chazvo chakafa chichava chisina kuchena; kana uri mudziyo upi wematanda, kana nguvo, kana dehwe, kana saga, mudziyo upi neupi unobatiswa basa, unofanira kuiswa mumvura ugova usina kuchena kusvika madekwana; ipapo uchava wakachena.
\v 33 Nemudyiyo umwe neumwe wevhu munowira \add chimwe\add* chazvo, chipi nechipi chiri mauri chichava chisina kuchena, uye muchauputsa.
\v 34 Zvekudya zvese zvingadyiwa apo mvura painosvika zvichava zvisina kuchena; nezvinonwiwa zvese zvinonwika zviri mumudziyi \add uyo\add* zvichava zvisina kuchena.
\v 35 Uye chese chinowirwa pane \add chimwe\add* chemutumbi wazvo chichava chisina kuchena, choto, kana chikuva chehari, zvichaputswa; hazvina kuchena, uye zvichava zvisina kuchena kwamuri.
\v 36 Asi chitubu kana dziva remvura zhinji, zvichava zvakachena; asi chinogunzva mutumbi wazvo chichava chisina kuchena kwamuri.
\v 37 Uye kana zvemutumbi wazvo zvikawira pamusoro pembeu ipi neipi ichakushwa, ichava yakachena.
\v 38 Asi kana \add imwe\add* yemvura ikaisa pambeu, uye \add chimwe\add* chemutumbi wazvo chikawirapo, ichava isina kuchena kwamuri.
\p
\v 39 Zvino kana imwe yemhuka dziri kudya kwenyu ikafa, ani nani anogunzva mutumbi wayo achava asina kuchena kusvika madekwana.
\v 40 Uye anodya pamutumbi wayo achasuka nguvo dzake, agova asina kuchena kusvika madekwana; neanotakura mutumbi wayo achasuka nguvo dzake, agova asina kuchena kusvika madekwana.
\p
\v 41 Uye zvese zvinokambaira, zvinokambaira panyika, zvichava zvinyangadzo, hazvifaniri kudyiwa.
\v 42 Zvese zvinofamba nedumbu, uye zvese zvinofamba nemana, kana zvese zvine makumbo mazhinji pazvese zvinokambaira, zvinokambaira panyika, hamufaniri kudya izvo; nokuti zvinyangadzo.
\v 43 Musazviita vanonyangadza nechinokambaira chipi nechipi chinokambaira, musazviita vasina kuchena nazvo, kuti musasvibiswa nazvo.
\v 44 Nokuti ndini Jehovha, Mwari wenyu; naizvozvo zviitei vatsvene, muve vatsvene, nokuti ini ndiri mutsvene; musazvisvibisa nechinokambaira chipi nechipi chinopfakanyika panyika.
\v 45 Nokuti ndini Jehovha wakakukwidzai kubva panyika yeEgipita, kuti ndive Mwari wenyu; naizvozvo muve vatsvene, nokuti ini ndiri mutsvene.
\v 46 Ndiwo murairo wemhuka, neweshiri, newemweya mupenyu wese unopfakanyika mumvura, nechisikwa chese chinokambaira panyika;
\v 47 kuti mutsaure pakati pezvisachena nezvakachena, nepakati pezvipenyu zvingadyiwa nezvipenyu zvisingadyiwi.

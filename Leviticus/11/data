\c 11
\s Mhuka dzakachena nedzisina kuchena
\p
\v 1 Zvino Jehovha wakataura kuna Mozisi nekuna Aroni, achiti kwavari:
\v 2 Taurai kuvana vaIsraeri muchiti: Idzi zvipenyu dzamungadya pakati pemhuka dzese dziri panyika:
\v 3 Chese chakaparadzanisa hwanda nechine tsoka dzakaparadzana chinodzeya pakati pemhuka, ichi mungadya.
\v 4 Asi izvi hamungazvidyi pane zvinodzeya uye pane zvakaparadzanisa hwanda: Kamera, nokuti inodzeya asi haina kuparadzanisa hwanda; haina kuchena kwamuri.
\v 5 Nembira, nokuti inodzeya, asi haina kuparadzanisa hwanda; haina kuchena kwamuri.
\v 6 Netsuro, nokuti inodzeya, asi haina kuparadzanisa hwanda; haina kuchena kwamuri.
\v 7 Nenguruve, nokuti yakaparadzanisa hwanda nekuparadzanisa mahwanda ave maviri asi haidzeyi; haina kuchena kwamuri.
\v 8 Musadya panyama yazvo, kana kugunzva mutumbi wayo; hazvina kuchena kwamuri.
\p
\v 9 Izvi mungadya pazvese zviri mumvura: Zvese zvine zvimbi nemakwanda mumvura, mumakungwa nemunzizi, izvo mungadya.
\v 10 Asi zvese zvisina zvimbi nemakwanda mumakungwa nemunzizi, pachese chinopfakanyika chiri mumvura, kana pazvisikwa zvipenyu zvese mumvura, chinyangadzo kwamuri.
\v 11 Hongu, zvichava chinyangadzo kwamuri; musadya panyama yazvo, as muchanyangadzwa nechitunha chazvo.
\v 12 Chese chisina zvimbi kana makwanda mumvura chinyangadzo kwamuri.
\p
\v 13 Zvino izvi muchanyangadzwa nazvo pakati peshiri; hazvingadyiwi, izvi chinyangadzo: Gondo, negora, nenyamudzura;
\v 14 neruvangu, nenjerere zvichienderana kurudzi rwacho;
\v 15 gunguvo rimwe nerimwe zvichienderana kurudzi rwaro;
\v 16 nemhou, nezizi, neshiri yegungwa, zvichienderana kurudzi rwese rweruvangu;
\v 17 nezizi diki, nekanyurura-hove, nezizi guru;
\v 18 nejichidza, nekondo, negora;
\v 19 neshuramurove, zvichienderana kurudzi rwese rwekondo, nemhupupu, nechiremwaremwa.
\v 20 Zvipuka zvese zvine mapapiro zvichikambaira, chinyangadzo kwamuri.
\v 21 Asi izvi mungadya pakati pechese chine mapapiro chichikambaira, chichifamba nemakumbo mana, chine makumbo akabatana pamusoro petsoka dzacho achinokwakuka nawo panyika.
\v 22 Ndizvo zvamungadya pazviri: Mhashu zvichienderana kurudzi rwayo, nechinjiki zvichienderana kurudzi rwayo, nebambamukota zvichienderana kurudzi rwayo, negwatakwata zvichienderana kurudzi rwayo.
\v 23 Asi zvipuka zvese zvine mapapiro zvinokambaira zvinamakumbo mana zvinonyangadza kwamuri.
\p
\v 24 Zvino izvi zvichakusvibisai: Ani nani anogunzva mitumbi yazvo achava asina kunaka kusvika madeko.
\v 25 Uye ani nani anosimudza mutumbi wazvo achasuka nguvo dzake agova asina kuchena kusvika kodoka.
\v 26 Pamhuka dzese dzakaparadzanisa mahwanda, asi dzisina kuparadzanisa tsoka, uye dzisingadzeyi, hadzina kuchena kwamuri; ani nani anodzibata achava asina kuchena.
\v 27 Uye zvese zvinofamba netsoka dzakapfava pamarudzi ese emhuka dzinofamba nemakumbo mana hadzina kuchena kwamuri; ani nani anobata mitumbi yadzo achava asina kunaka kusvika kodoka.
\v 28 Uye anotakura mitumbi yadzo achasuka nguvo dzake agova asina kuchena kusvika kodoka; dzichava dzisina kuchena kwamuri.
\p
\v 29 Izviwo hazvina kuchena kwamuri pazvinokambaira zvinokambaira panyika: Chidembo, negonzo, negwavava nemarudzi aro,
\v 30 nechipfira, nerwaivhi, nedzvinyu, nehozhwa, nedhambakura.
\v 31 Izvi hazvina kuchena kwamuri pazvese zvinokambaira; ani nani anozvigunzva zvakafa achava asina kuchena kusvika kodoka.
\v 32 Zvino chipi nechipi panowira chimwe nechimwe chazvo zvakafa chichava chisina kuchena; kana uri mudziyo wematanda, kana nguvo, kana dehwe, kana saga, mudziyo upi neupi unobatiswa basa, unofanira kuiswa mumvura ugova usina kuchena kusvika kodoka; ipapo uchava wakachena.
\v 33 Nemudyiyo umwe neumwe wevhu munowira \add chimwe\add* chazvo, chipi nechipi chiri mauri chichava chisina kuchena, uye muchauputsa.
\v 34 Zvekudya zvese zvingadyiwa zvakasvikirwa nemvura \add yazvo\add* zvichava zvisina kuchena; nezvinonwiwa zvese zviri mumudziyi \add uyo\add* zvichava zvisina kuchena.
\v 35 Uye chese chinowirwa pane \add chimwe\add* chemutumbi wazvo chichava chisina kuchena, choto, kana chikuva chehari, zvichaputswa; hazvina kuchena, uye zvichava zvisina kuchena kwamuri.
\v 36 Asi chitubu kana dziva remvura zhinji, zvichava zvakachena; asi chinogunzva mutumbi wazvo chichava chisina kuchena kwamuri.
\v 37 Uye kana zvemutumbi wazvo zvikawira pamusoro pembeu ichakushwa, ichava yakachena.
\v 38 Asi kana \add imwe\add* yemvura ikaisa pambeu, uye \add chimwe\add* chemutumbi chikawirapo, ichava isina kuchena kwamuri.
\p
\v 39 Zvino kana mhuka ipi neipi yamungadya ikafa, ani nani anogunzva mutumbi wayo achava asina kuchena kusvika kodoka.
\v 40 Uye anodya mutumbi wayo achasuka nguvo dzake, agova asina kuchena kusvika kodoka; neanotakura mutumbi wayo achasuka nguvo dzake agova asina kuchena kusvika kodoka.
\p
\v 41 Zvese zvinokambaira, zvinokambaira panyika, zvichava zvinonyangadza, hazvifaniri kudyiwa.
\v 42 Zvese zvinofamba nedumbu, uye zvese zvinofamba nemakumbo mana, uye zvese zvinofamba nemakumbo mazhinji, zvese zvinokambaira, zvinokambaira panyika, hamufaniri kuzvidya; nokuti zvinonyangadza.
\v 43 Musazviita vanonyangadza nechinokambaira chipi nechipi, musazviita vasina kuchena nazvo, kuti musasvibiswa nazvo.
\v 44 Nokuti ndini Jehovha, Mwari wenyu; naizvozvo zviitei vatsvene, muve vatsvene, nokuti ini ndiri mutsvene; musazvisvibisa nechinokambaira chipi nechipi chinopfakanyika panyika.
\v 45 Nokuti ndini Jehovha wakakubudisai panyika yeEgipita, kuti ndive Mwari wenyu; naizvozvo muve vatsvene, nokuti ini ndiri mutsvene.
\v 46 Ndiwo murairo wemhuka, neweshiri, newemweya mupenyu wese unopfakanyika mumvura, nechisikwa chese chinokambaira panyika;
\v 47 kuti mutsaure pakati pezvisachena nezvakachena, nepakati pezvipenyu zvingadyiwa nezvipenyu zvisingadyiwi.

\c 16
\s Zuva guru rekuyananisira
\p
\v 1 Zvino Jehovha wakataura kuna Mozisi, shure kwekufa kwevanakomana vaviri vaAroni, pakupa kwavo pamberi paJehovha vakafa;
\v 2 Jehovha ndokuti kuna Mozisi: Taura kuna Aroni mukoma wako, kuti asapinda nguva dzese panzvimbo tsvene mukati mevheiri, pamberi pechigaro chengoni, chiri pamusoro peareka, kuti asafa; nokuti ndichaonekwa mugore pamusoro pechigaro chengoni.
\v 3 Saizvozvi Aroni achapinda \add munzvimbo\add* tsvene, nenzombe diki yechipo chechivi, negondobwe rechipo chinopiswa.
\v 4 Achapfeka nguvo tsvene refu yemucheka, uye ane chikadubura chemukati chemucheka panyama yake, agosungwa chiuno nebhanhire remucheka, nekudzika ngundu yemucheka; ndidzo nguvo tsvene; ngaashambidze muviri wake nemvura, agozvipfeka.
\v 5 Zvino achatora paungano yevana vaIsraeri mbudzi mbiri, \add chive\add* chipo chechivi, negondobwe rimwe, \add chive\add* chipo chinopiswa.
\v 6 Zvino Aroni achapa nzombe yake diki yechipo chechivi iri yake, agozviitira chiyananiso uye \add kuitira\add* veimba yake.
\v 7 Zvino achatora mbudzi mbiri, agodziisa pamberi paJehovha pamukova wetende rekusangana.
\v 8 Uye Aroni achakanda mijenya pamusoro pembudzi mbiri, umwe mujenya waJehovha neumwe wembudzi yekurasira.
\v 9 Zvino Aroni achauya nembudzi pawira mujenya waJehovha, ndokuipa \add chive\add* chipo chechivi.
\v 10 Asi mbudzi pawira mujenya kuva budzi yekurasira, ichaiswa iri mhenyu pamberi paJehovha kuti aite chiyananiso nayo, kuiregedza kuva mbudzi yekurasira murenje.
\v 11 Zvino Aroni achauya nenzombe diki yake yechipo chechivi chiri chake, agozviitira chiyananiso, ne\add kuitira\add* veimba yake, agouraya nzombe diki yake yechipo chechivi.
\v 12 Zvino achatora hadyana yezvipfungaidzo zvinonhuhwira, izere nemazimbe emoto unobva paaritari pamberi paJehovha, nemaoko ake azere nezvipfungaidzo zvinonhuhwira zvinotapira zvakakuyiwa, ndokuuya nazvo mukati mevheiri;
\v 13 agoisa zvipfungaidzo zvinonhuhwira pamusoro pemoto pamberi paJehovha, kuti gore re\add utsi bwe\add*zvipfungaidzo zvinonhuhwira rifukidze chigaro chengoni chiri pamusoro pechipupuriro, kuti asafa;
\v 14 zvino achatora \add rimwe\add* reropa renzombe diki, agosasa nemunwe wake pamusoro pechigaro chengoni nechekumabvazuva, ne\add rimwe\add* reropa achasasa nemunwe wake kanomwe pamberi pechigaro chengoni.
\p
\v 15 Ipapo achauraya mbudzi yechipo chechivi chir chevanhu, ndokuuya neropa rayo mukati mevheiri, agoita neropa iro sezvaakaita neropa renzombe diki, agorisasa pamusoro pechigaro chengoni.
\v 16 Zvino achaitira nzvimbo tsvene chiyananiso nekuda kwekusachena kwevana vaIsraeri, uye nekuda kwekudarika kwavo muzvivi zvavo zvese; saizvozvowo achaitra tende rekusangana rinogara navo pakati pekusachena kwavo.
\v 17 Zvino kusava nemunhu mutende rekusangana paanopinda kuita chiyananiso pa\add nzvimbo\add* tsvene kusvika abuda, uye azviitira chiyananiso ne\add kuitira\add* veimba yake uye \add kuitira\add* ungano yese yaIsraeri.
\v 18 Ipapo achabudira kuaritari iri pamberi paJehovha, agoiitira chiyananiso; agotora \add rimwe\add* reropa renzombe, ne\add rimwe\add* reropa rembudzi ndokuisa panyanga dzearitari kupoteredza.
\v 19 Zvino achasasa \add rimwe\add* reropa kanomwe pamusoro payo neumwe wake, kuti ainatse nokuiita tsvene pakusanaka kwavana vaIsraeri.
\p
\v 20 Kana apedza kuyananisira nzvimbo tsvene netende rokusangana, nearitari, ngaape mbudzi mhenyu,
\v 21 Aroni agoisa maoko ake ese pamusoro wembudzi mhenyu, ndokureurura pamusoro payo zvakaipa zvese zvavana vaIsraeri nokudarika kwavo kwese, izvo zvivi zvavo zvese; ngaazviise pamusoro wembudzi, ndokuiregedza, itumwe kurenje nomunhu wakange arairwa.
\v 22 Mbudzi iyo inofanira kutakurira zvakaipa zvavo zvese kunyika isina vanhu; anofanira kuregedza mbudzi iyo murenje.
\p
\v 23 Zvino Aroni anofanira kupinda mutende rokusangana, anofanira kubvisa nguvo dzake dzomucheka, idzo dzaakange akapfeka pakupinda kwake panzvimbo tsvene, agodzisiyapo.
\v 24 Anofanira kushambidza muviri wake nemvura munzvimbo tsvene, ndokupfeka nguvo dzake ndokubuda, agobaira chipo chake chinopiswa nechipo chinopiswa chavanhu, kuti azviitire chiyananiso iye navanhu.
\v 25 Zvino ngaapise mafuta echipo chezvivi pamusoro pearitari.
\v 26 Uya munhu unondoregedza mbudzi yokubvisa anofanira kusuka nguvo dzake, nokushambidza muviri wake nemvura, agozopinda mumisasa pashure.
\v 27 Asi nzombe yechipo chezvivi, nembudzi yechipo chezvivi zvakaisirwa ropa razvo panzvimbo tsvene kuti zviite chiyananiso, zvinofanira kutakurirwa kunze kwemisasa; zvino vanofanira kupisa matehwe azvo nenyama yazvo namazvizvi azvo nomoto.
\v 28 Nomunhu unozvipisa anofanira kusuka nguvo dzake, nokushambidza muviri wake nemvura, agozopinda mumisasa pashure.
\p
\v 29 Unofanira kuva murairo usingaperi kwamuri: Nomwedzi wechinomwe, nezuva regumi romwedzi, munofanira kuchema pamweya yenyu, nokusabata mabasa ese, kana ari munhu wakaberekerwa pakati penyu, kana ari mutorwa ugere pakati penyu.
\v 30 Nokuti munofanira kuitirwa chiyananiso nezuva iro, kuti munatswe; munofanira kunatswa pazvivi zvenyu zvese pamberi paJehovha.
\v 31 Rinofanira kuva sabata rokuzorora kwazvo kwamuri, munofanira kuchema pamweya yenyu; murairo usingaperi.
\v 32 Mupristi uchazozodzwa nokugadzwa paupristi panzvimbo yababa vake, iye anofanira kuitira chiyananiso nokupfeka nguvo dzomucheka, idzo nguvo tsvene;
\v 33 anofanira kuitira nzvimbo tsvene chiyananiso, uye anofanira kuitira tende rekusangana nearitari chiyananiso; uye anofanira kuitira vapristi nevanhu vese veungano chiyananiso.
\v 34 Uyu unofanira kuva murairo usingaperi kwamuri, kuitira vana vaIsraeri chiyananiso kamwe chete pagore pamusoro pezvivi zvavo. Akaita sezvakange zvarairwa Mozisi naJehovha.

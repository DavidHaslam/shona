\c 64
\p
\v 1 Dai maibvarura matenga, kuti muburuke pasi, kuti makomo aerere pakuvapo kwenyu,
\v 2 sekupisa kwemoto unonyungudusa, moto unovidza mvura, kuzivisa zita renyu kuvadzivisi venyu, marudzi adedere pakuvapo kwenyu!
\v 3 Pamakaita zvinhu zvinotyisa, zvatisina kutarisira, imwi makaburuka pasi, makomo akadedera pakuvapo kwenyu.
\v 4 Nokuti kubva kare havana kunzwa, havakunzwisisa nenzeve, ziso harina kuona, Mwari, kunze kwenyu, anobatira vanomumirira.
\v 5 Munochingamidza anofara neanoita kururama, kukurangarirai munzira dzenyu. Tarirai imwi makatsamwa, nokuti takatadza, mune ava mune kuenderera mberi, zvino tichaponeswa.
\v 6 Asi tese takaita sewakasviba, nekururama kwedu kwese semucheka wemukadzi ari kumwedzi; uye tese tinobvuruvara seshizha, nezvitadzo zvedu, semhepo, zvakatipeperesa.
\v 7 Zvino hakuna anodana zita renyu, anozvimitsira kubatirira kwamuri, nokuti makativanzira chiso chenyu, uye makatipedza nokuda kwezvakaipa zvedu.
\v 8 Asi ikozvino, Jehovha, muri baba vedu; isu tiri ivhu, imwi muri muumbi wedu, uye isu tese tiri basa reruoko rwenyu.
\p
\v 9 Regai kutsamwa zvikuru, Jehovha, uye regai kurangarira zvakaipa zvedu nekusingaperi; tarirai, doonai, tiri vanhu venyu.
\v 10 Maguta enyu matsvene ava renje, Ziyoni rava renje, Jerusarema idongo.
\v 11 Imba yedu tsvene uye yakanakisa, madzibabaedu maaikurumbidzai yapiswa nemoto, nezvinhu zvese zvinofadza zvava matongo.
\v 12 Muchazvidzora here nekuda kwezvinhu izvi, Jehovha? Muchanyarara here, matambudza kupfuurisa here?

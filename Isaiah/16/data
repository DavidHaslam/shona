\c 16
\p
\v 1 Tumirai gwayana kumutongi wenyika, kubva kuSera kuenda kurenje, kugomo remukunda weZiyoni.
\v 2 Nokuti zvichaita seshiri inodzungaira yadzingwa \add mudendere\add*, vakunda vaMoabhu vachava pamazambuko aArinoni.
\v 3 Uisai zano, itai mutongoItai mano, ruramisira; mumvuri wako uuite sousiku pakati pamasikati makuru; vanza vadzingwa, usapandukira anotiza.
\v 4 Vanhu vangu vakadzingwa ngavagare newe; kana ari Moabhu, uve kwaari paangavanda pamberi pomuparadzi; nokuti mutambudzi haachipo, kuparadza kwapera, vamanikidzi vabva panyika.
\v 5 Chigaro choushe chichamiswa netsitsi; umwe uchagara pamusoro pacho nechokwadi, mutende raDhavhidhi, achitonga, achitsvaka kururamisira vanhu, achikurumidza kuita zvakarurama.
\p
\v 6 Takanzwa zvokuzvikudza kwaMoabhu, kuti unozvikudza kwazvo; zvamanyawi ake, nokuzvikudza kwake, nehasha dzake; asi kuzvirumbidza kwake hakuna maturo.
\v 7 Saka Moabhu achachema Moabhu, umwe neumwe achachema; muchachemera mapundu amazambiringa eKiri-Hareseti, mamanikidzwa kwazvo.
\v 8 Nokuti minda yeHeshibhoni yaoma, nomuzambiringa weSibhima; madzishe amarudzi avhuna matavi awo akanaka, akange achisvikira Jazeri, akange atandira kurenje; matavi awo akange atandavara, ayambukira gungwa.
\v 9 Saka ndichachema nokuchema kwaJazeri ndichichemera muzambiringa weSibhima; ndichakudiridza iwe Heshibhoni neEreare nemisodzi yangu; nokuti mhere yokurwa yawira pamusoro pezvibereko zvako zvezhizha napamusoro pokukohwa kwako.
\v 10 Mufaro wabviswa, nokufara pamunda waibereka zvakanaka; paminda yemizambiringa hapachazovi nokuimba kana inzwi romufaro; hapachazovi musviniri anosvinira mazambiringa pazvisviniro, ndagumisa kupururudza.
\v 11 Naizvozvo moyo wangu unorira sembira pamusoro paMoabhu, nedumbu rangu pamusoro peKiri-Hareseti.
\v 12 Zvino kana Moabhu achizviratidza pamberi paJehovha, kana achizvinetsa padunhu rakakwirira, nokupinda panzvimbo yake tsvene kuzonyengetera, haangatongobatsirwi chinhu.
\v 13 Ndirori shoko rakataurwa naJehovha pamusoro paMoabhu panguva yakare.
\v 14 Asi zvino Jehovha akataura achiti: Makore matatu asati apfuura, samakore omushandi wakahaiwa, kukudzwa kwaMoabhu kuchazvidzwa, pamwe chete navanhu vake vazhinji; vakasara vachava vashoma kwazvo, vasina simba.
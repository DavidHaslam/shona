\c 16
\p
\v 1 Tumirai gwayana kumutongi wenyika, kubva kuSera kuenda kurenje, kugomo remukunda weZiyoni.
\v 2 Nokuti zvichaita seshiri inodzungaira yadzingwa \add mudendere\add*, vakunda vaMoabhu vachava pamazambuko aArinoni.
\v 3 Uisai zano, itai mutongo, itai mumvuri wenyu seusiku pakati pemasikati makuru, vigai vakarashwa, musabudisa pachena mudzungairi.
\v 4 Vakarashwa vangu ngavagare sevatorwa pakati pako, Moabhu, iva uvando kwavari, kubva pachiso chemuparadzi, nokuti mumanikidzi waguma, muparadzi wapera, neanotsikira pasi wapedzwa panyika.
\v 5 Zvino chigaro cheushe chichamiswa neunyoro; uye achagara pachiri neuchokwadi, mutende raDhavhidhi, achitonga nekutsvaka mutongo, uye kukurumidzira kururama.
\p
\v 6 Takanzwa zvekuzvikudza kwaMoabhu, anodada zvikuru; zvemanyawi ake, nekuzvikudza kwake, nehasha dzake; asi kuropota kwake hakuna kudaro.
\v 7 Naizvozvo Moabhu achaungudzira Moabhu, vese vachaungudza; muchachemera mapundu emazambiringa eKiri-Hareseti, zvirokwazvo varohwa.
\v 8 Nokuti minda yeHeshibhoni yasvava, nemuzambiringa weSibhima; madzishe emarudzi arovera pasi matavi awo akanakisisa, asenerera muJazeri, adzungaira murenje, matavi awo azvitandavadza, ayambuka gungwa.
\v 9 Nokuda kweizvozvi ndinochema misodzi nekuchema misodzi kwaJazeri pamusoro pemuzambiringa weSibhima; ndichakudiridza nemisodzi yangu iwe Heshibhoni neEreare; nokuti kupururudzira zvibereko zvako zvezhizha nekukohwa kwawa.
\v 10 Kupembera nemufaro zvabviswa pamunda unobereka, uye muminda yemizambiringa havaimbi kana kudanidzira, musvini haasvini waini muzvisviniro, ndagumisa mupururu.
\v 11 Naizvozvo ura hwangu pamusoro paMoabhu hwunorira sembira, nezvemukati zvangu pamusoro peKiri-Hareseti.
\v 12 Zvino zvichaitika kwaonekwa kuti Moabhu waneta panzvimbo dzakakwirira, ipapo achapinda paimba yake tsvene kunonyengetera, asi haangabudiriri.
\v 13 Iri ishoko raJehovha raakataura pamusoro paMoabhu kubva panguva iyo.
\v 14 Asi ikozvino Jehovha anotaura achiti: Mumakore matatu, semakore e\add mushandi\add* wakahaiwa, rukudzo rwaMoabhu rwuchazvidzwa, pamwe chete nechaunga chikuru, uye vakasara vachava vashoma, vaduku, vasina simba.

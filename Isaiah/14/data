\c 14
\p
\v 1 Nokuti Jehovha achanzwira Jakove tsitsi, achasanangurazve Isaraeri ndokuvaisa panyika yekwavo, nevahedheni vachasangana navo, uye vachanamatira kuimba yaJakove.
\v 2 Zvino vanhu vachavatora ndokuvaisa panzvimbo yavo, uye imba yaIsraeri ichavapfuwa panyika yaJehovha kuva varandarume nevarandakadzi, vagova vatapwa vevatapi, uye vachatonga pamusoro pevatapi vavo.
\v 3 Zvino zvichaitika pazuva raJehovha rekupa zororo kwauri kubva pakurwadziwa nepadambudziko rako, napauranda hwakaoma hwawakashandiswa nahwo,
\v 4 muchasimutsa dimikira iri pamusoro pamambo weBhabhironi, muchiti: Mumanikidzi wapera sei! \add guta\add* regoridhe rapera sei!
\v 5 Jehovha wavhuna mudonzvo wewakaipa, netsvimbo yeushe yevatongi.
\v 6 Iye wakarova marudzi evanhu nehasha nekurova kusingaperi, iye waitonga marudzi nehasha, wadzingirirwa pasina anodzivisa.
\v 7 Nyika yese yazorora, yanyarara; vanodambuka kuimba.
\v 8 Nemisipiresi inofara nekuda kwako, misidhari yeRebhanoni, \add ichiti:\add* Chinguva chawarara pasi, hakuna mutemi anokwira kwatiri.
\v 9 Gehena pasi rakanySheori pasi rine nyongano pamusoro pako kuzosangana newe pakuuya kwako; rinokumutsira vakafa, ivo vese vaiva vakuru panyika; ramutsa madzimambo ese amarudzi avanhu pazvigaro zvavo zvoushe.
\v 10 Ivo vese vachapindura, vachiti kwauri: Newe wava usina simba sesu kanhi? Iwe wafanana nesu kanhi?
\v 11 Kuzvikudza kwako kwaderedzwa kusvikira paSheori, nokurira kombira hwako; honye dziri pasi pako, nehonye dzinokufukidza.
\v 12 Haiwa, wawa sei uchibva kudenga, iwe nyamasase, iwe mwanakomana wamambakwedza! Wakandwa sei pasi, iwe wokuwisira marudzi pasi!
\v 13 Iwe wakati mumoyo mako: Ndichakwira kudenga, ndichakwiridza chigaro changu choushe kumaodzanyemba kwenyeredzi dzaMwari; ndichagara pamusoro pegomo reungano, pamigumo yamativi okumusoro;
\v 14 ndichakwira kumusoro kwamakore, ndichazvienzanisa neWekumusoro-soro.
\v 15 Kunyange zvakadaro uchaderedzwa kusvikira paSheori, kusvikira pakadzika pegomba.
\v 16 Vanokuona vachakucherekedza, vachakutarira, vachiti: Ko uyu ndiye munhu aidederesa nyika, aizunungusa ushe;
\v 17 aishandura nyika ifanane nerenje, aiparadza maguta ayo, airamba kusunungura vasungwa vake vaende kumusha here?
\v 18 Madzimambo ese amarudzi, iwo ese, anorara achikudzwa, umwe neumwe paimba yake.
\v 19 Asi iwe waraswa kure neguva rako, sedavi rinonyangadza, wafukidzwa navakaurawa, vakabayiwa nomunondo, vanoburukira kumabwe egomba, somutumbi watsikwa netsoka.
\v 20 Haungavigwi pamwe chete navo, nokuti wakaparadza nyika yako, vakauraya vanhu vako; vana vavakaipa havangarehwi nokusingaperi.
\v 21 Gadzirirai vana vake pavangaurawa nokuda kokushata kwamadzibaba avo; varege kuzomuka, vagare nhaka yenyika, vazadze pasi pese namaguta.
\p
\v 22 Zvanzi naJehovha wehondo: Ndichavamukira, ndichatorera Bhabhironi zita navakasara, navana, navana vavana, ndizvo zvinotaura Jehovha.
\v 23 Ndichariita nzvimbo inogarwa nenungu, uye madziva emvura; ndicharitsvaira nomutsvairo wokuparadza, ndizvo zvinotaura Jehovha wehondo.
\s Chirevo pamusoro pavaAsiriya
\p
\v 24 Jehovha wehondo akapika, achiti: Zvirokwazvo, sezvandakafunga, ndizvo zvichaitika; sezvandakarangarira, zvichamira saizvozvo.
\v 25 Kuti ndichavhuna muAsiriya munyika yangu, ndichamutsika netsoka dzangu pamakomo angu; nenguva iyo joko rake richabva kwavari, nomutoro wake uchabva pamafudzi avo.
\v 26 Ndicho chirevo chakatemerwa nyika yese; ndirwo ruoko rwakatandavadzwa pamusoro pamarudzi ese.
\v 27 Nokuti Jehovha wehondo wakatema chirevo, ndiani angapindurazve? Ruoko rwake rwakatandavadzwa, ndiani angarudzosa.
\s Chirevo pamusoro paVaFirisitia
\p
\v 28 Negore rokufa kwamambo Ahazi chirevo ichi chakarehwa:
\p
\v 29 Iwe nyika yeFirisitia, iwe nyika yese, usafara zvako nokuti shamhu yakange yakurova yavhunika; nokuti pamudzi wenyoka pachabuda mvumbi, chibereko chayo chichava nyoka yomoto inoburuka.
\v 30 Matangwe avarombo achadya, navanoshayiwa vacharara pasi vakafara; ndichauraya mudzi wako nenzara, vakasara vako vachaurawa.
\v 31 Chema, iwe suwo; danidzira, iwe guta; wanyauka, iwe nyika yeFirisitia, iwe nyika yese; nokuti kurutivi rwekumaodzanyemba kunobva utsi, hapana anotiza pahondo dzake.
\v 32 Zvino nhume dzorudzi urwu vachadzipindurei? Kuti, Jehovha akavamba Ziyoni, vanotambudzika navanhu vake vachavandiramo.
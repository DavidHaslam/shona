\c 29
\s Shoko raJehovha pamusoro peJerusarema
\p
\v 1 Nhamo \add ku\add*Arieri, Arieri guta Dhavhidhi maakamisa mariri musasa! Wedzerai gore negore, mitambo ngaipoteredze.
\v 2 Zvino ndakatuma kumanikidza kuArieri. Zvino kukava kuungudza nekuchema, uye zvichava kwandiri seArieri.
\v 3 Zvino ndichakudzikira misasa mativi ako ese, uye ndichakukomba nerumhanda, uye ndichakumutsira nhare.
\v 4 Zvino uchaderedzwa, uchataura uri muvhu; uye nhauro yako ichava pasi muguruva, uye inzwi rako richava seresvikiro rinobva muvhu, uye nhauro yako ichazevezera kubva muguruva.
\v 5 Zvino chaunga chevatorwa vako chichava seguruva rakatsetseka, nechaunga chevanotyisa sehundi inopfuura; zvirokwazvo zvichaitwa nekukurumidza , pakarepo.
\v 6 Uchashanyirwa naJehovha wedzihondo nemutinhiro uye nekudengenyeka kwenyika, neruzha rukuru, chamupupuri, nedutu guru, nemurazvo wemoto unopedza zvese.
\p
\v 7 Zvino sechiroto, chiratidzo cheusiku, ndizvo zvichaita chaunga chemarudzi ese anorwa neArieri nenhare dzaro, ivo vanorimanikidza.
\v 8 Zvichava seane nzara achirota, zvino tarira anodya, asi anomuka, asi mweya wake hauna chinhu, seane nyota achirota, zvino tarira, anonwa, asi anomuka, zvino tarira, anoziya, uye mweya wake unoshuva kudya; ndizvo zvichaita zvaunga zvemarudzi ese, uye acharwisa Ziyoni.
\p
\v 9 Mirai mushamiswe! Zvifadzei, mupofumare! Zvidhakwa, asi kwete newaini. Vanodzedzereka, asi kwete nezvinodhaka.
\v 10 Nokuti Jehovha wakadurura pamusoro penyu mweya wehope dzinorema, uye wakadzivira meso enyu; vaporofita, nevakuru venyu, vaoni, wakavafukidza.
\p
\v 11 Zvino chiratidzochese chezvese chiri kwamuri, semashoko ebhuku rakavharwa nechidhindo, kuti vape kumuzivi wemabhuku, vachiti: Verenga izvi hako, asi achati: Handigoni, nokuti rakavharwa nechidhindo.
\v 12 Zvino bhuku richapiwa kune asingazivi mabhuku, vachiti: Verenga izvi hako; asi achati: Handizivi mabhuku.
\p
\v 13 Zvino Ishe wakati: Nokuti vanhu ava vaswedera pedo nemuromo wavo, uye nemiromo yavo vandikudza, asi moyo wavo vaisa kure neni, nekunditya kwavo kudzidziswa nemurairo wevanhu;
\v 14 naizvozvo tarirai, ndichaenderera kuita zvinoshamisa nevanhu ava, basa rinoshamisa nechishamiso, uye uchenjeri hwevakachenjera vake huchaparara, nekunzwisisa kwevane njere vavo zvichavanda.
\v 15 Nhamo kune vanodzika vachibva kuna Jehovha kuti vavanze zano ravo, uye vemabasa avo ari murima. Zvino vanoti: Ndiyani anotiona, uye ndiyani anotiziva?
\v 16 Kupidigura kwenyu kunoidzwa sevhu remuumbi, nokuti basa richati here kumuiti waro: Haana kundiita, kana chakaumbwa chingati kumuumbi wacho here: Haanzwisisi?
\p
\v 17 Hachisi chinguva chidiki here kuti Rebhanoni ri rishandurwe kuva munda unobereka, uye munda unobereka uverengwe sesango?
\v 18 Zvino nezuva iro vamatsi vachanzwa mashoko ebhuku, uye meso emapofu achaona nepakasvibirira uye kubva parima.
\v 19 Vanyoro vachawedzerawo mufaro muna Jehovha, varombo pakati pevanhu vachafarisisa muMutsvene waIsraeri.
\v 20 Nokuti anotyisa waguma, uye munyombi wapedzwa, uye wakarindira chakaipa wagurwa;
\v 21 vanoita munhu atadze neshoko, uye vamuisire musungo anotsiura pasuwo, nekupidigura kururama kuve kushaya chinhu.
\p
\v 22 Saka anoreva Jehovha wakadzikunura Abhurahama, pamusoro peimba yaJakove: Ikozvino Jakove haanganyadziswi, uye chiso chake hachingacheneruki.
\v 23 Nokuti pakuona vana vake, basa reruoko rwangu pakati pake, vakaita zita rangu dzvene, uye vachaita Mutsvene waJakove mutsvene. Zvino Mwari waIsraeri vachamuti: Anotyisa.
\v 24 Nevanorasika pamweya vachaziva kunzwisisa, nevagunun'uni vachadzidza dzidziso.

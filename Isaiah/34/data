\c 34
\s Jehovha achatonga marudzi ese
\p
\v 1 Swederai, imwi marudzi, kuti munzwe, nemwi vanhu, teererai, nyika ngainzwe, nekuzara kwayo, nyika, nezvese zvinobva mairi.
\v 2 Nokuti kutsamwa kwaJehovha kuri pamusoro pemarudzi ese, uye hasha pamusoro pehondo dzavo dzese, wakavaparadza chose, wakavapa kukuurawa.
\v 3 Zvino vakaurawa vavo vacharaswa kunze, kunhuhwa kwavo kuchakwira kubva pazvitunha zvavo, nemakomo achanyunguduswa neropa ravo.
\v 4 Zvino hondo yese yematenga ichapedzwa, nematenga achapetwa serugwaro; uye hondo dzaro dzese dzichawira pasi seshizha rinodonha mumuzambiringa uye seonde rinodonha pamuonde.
\v 5 Nokuti munondo wangu wanyikwa mumatenga; tarirai, uchaburukira pamusoro peEdhomu, nepamusoro pevanhu vekuparadza kwangu nemutongo.
\v 6 Munondo waJehovha uzere ropa, wakakodzwa nemafuta, neropa remakwai nedzimbudzi, nemafuta eitsvo dzemakondohwe; nokuti Jehovha ane chibairo muBhozira, nekuuraya kukuru munyika yeEdhomu.
\v 7 Zvino nyati dzichawa pamwe navo, nenzombe diki pamwe nehandira; nyika yavo ichanyikwa muropa, guruva ravo richakodzwa nemafuta.
\v 8 Nokuti izuva retsivo kuna Jehovha, gore rekudzoserwa kwenharo dzeZiyoni.
\v 9 Zvino hova dzayo dzichashandurwa kuva namo, nehuruva yaro kuva sarufa, nenyika yavo ichava namo inopfuta.
\v 10 Haingadzimwi usiku nemasikati; utsi hwayo huchakwira nekusingaperi; richava dongo kusvika kumarudzi nemarudzi; hakuna munhu angapfuura mariri kusvika rinhi narinhi.
\v 11 Asi hukurwizi nenungu zvichadya nhaka yayo; zizi negunguwo zvichagara mairi; achatambanudzirapo rwonzi rwekuparadza nemabwe ekushaya chinhu.
\v 12 Vachadanira vakuru vayo umambo, asi hapana achavapo; nemachinda ayo ese achava pasina.
\v 13 Zvino mhinzwa ichamera mumizinda yayo, ubayambeva nerukato munhare dzayo; uye ichava ugaro hwemabukanana, musha wevakunda vemhou.
\v 14 Zvikara zverenje naizvo zvichasangana nezvikara zvinoungudza, nenhongo ichadana imwe yayo; zvirokwazvo dhimoni reusiku richazviwanira nzvimbo yekuzorora.
\v 15 Rovambira richaita dendere raropo, nekukandira, nekuchochonya, nekuvhumbamira pasi pemumvuri waro, nemagora achaunganapo, rimwe nerimwe neshamwari yaro.
\p
\v 16 Tsvakai pabhuku raJehovha, muverenge; hakuna kana chimwe cheizvi chichashaikwa, hakuna chichashaikwa umwe wacho, nokuti muromo wangu pachawo waraira, nemweya pachawo wazviunganidza.
\v 17 Nokuti iye wakavakandira mujenya, neruoko rwake rwakavaganhurira nerwonzi; ichava nhaka yavo nekusingaperi, kubva kurudzi kusvika kurudzi.
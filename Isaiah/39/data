\c 39
\s Nhume dzinobva Bhabhironi dzinoshanyira Hezekia
\p
\v 1 Zvino nenguva iyo Merodhaki-bharadhani mwanakomana waBharadhani mambo weBhabhironi wakatuma tsamba nechipo kuna Hezekia; nokuti waiva anzwa kuti wairwara akapora.
\v 2 Hezekiya ndokufara pamusoro pavo ndokuvaratidza imba yezvakakosha zvake, sirivha, negoridhe nezvinonhuhwira, nemafuta anokosha, neimba yake yese yezvombo, nezvese zvaiwanikwa pafuma yake, hapana chaiva muimba yake kana muushe hwake hwese Hezekia zvaasina kuvaratidza.
\p
\v 3 Zvino Isaya muporofita wakasvika kuna mambo Hezekia, ndokuti kwaari: Vati chii varume? uye vabva kupi vachiuya kwauri? Hezekiya ndokuti: Vabva kunyika iri kure vachiuya kwandiri, kuBhabhironi.
\v 4 Zvino wakati: Vaonei muimba yako? Hezekia ndokuti: Vaona zvese zviri muimba yangu, hapana chinhu chandisina kuvaratidza pakati pezvakakosha zvangu.
\v 5 Zvino Isaya wakati kuna Hezekia: Inzwa shoko raJehovha wehondo:
\v 6 Tarira, mazuva achauya, kuti zvese zviri muimba yako, uye izvo madzibaba ako zvaakakuchengetera kusvika zuva rino azvichatakurirwa kuBhabhironi. Hakuna chichasiiwa. Anoreva Jehovha.
\v 7 Zvino vachatora pavanakomana vako vachabuda mauri, vauchabereka, uye vachava vatenwa pamuzinda wamambo weBhabhironi.
\v 8 Zvino Hezekiya wakati kuna Isaya: Shoko raJehovha ramataura rakanaka. Akatiwo: Nokuti kuchava nerugare nechokwadi pamazuva angu.
\c 39
\s Nhume dzinobva Bhabhironi dzinoshanyira Hezekia
\p
\v 1 Panguva iyo Merodhaki-Bharadhani mwanakomana waBharadhani mambo weBhabhironi wakatuma dzitsamba nechipo kuna Hezekia; nokuti waiva anzwa kuti wairwara akapora.
\v 2 Hezekia ndokufara pamusoro pavo, ndokuvaratidza imba yake yezvinokosha, sirivha, negoridhe, nezvinonhuhwira, nemafuta anokosha, neimba yese yezvombo zvake, nezvese zvaiwanikwa pafuma yake; kwaiva kusina chinhu muimba yake kana muushe hwake hwese Hezekia zvaasina kuvaratidza.
\p
\v 3 Zvino kwakauya Isaya muporofita kuna mambo Hezekia, ndokuti kwaari: Varume ava vati kudii? Uye vasvika kwauri vachibvepi? Hezekia ndokuti: Vabva kunyika iri kure, vachiuya kwandiri, vachibva kuBhabhironi.
\v 4 Iye ndokuti: Vaonei muimba yako? Hezekia ndokuti: Vaona zvese zviri muimba yangu; hapana chinhu chandisina kuvaratidza pakati pezvakakosha zvangu.
\v 5 Isaya ndokuti kuna Hezekia: Inzwa shoko raJehovha wehondo:
\v 6 Tarira, mazuva achauya, apo zvese zviri muimba yako uye izvo madzibaba ako zvaakakuchengetera kusvika zuva rino zvichatakurirwa kuBhabhironi; hakuna chichasiiwa, anoreva Jehovha.
\v 7 Zvino vachatora pavanakomana vako vachabuda mauri, vauchabereka, uye vachava vatenwa pamuzinda wamambo weBhabhironi.
\v 8 Zvino Hezekia wakati kuna Isaya: Shoko raJehovha ramataura rakanaka. Akatiwo: Nokuti kuchava nerugare nechokwadi pamazuva angu.
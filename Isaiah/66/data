\c 66
\s Jehovha achatonga marudzi, acharopafadza Ziyoni
\p
\v 1 Anoreva seizvi Jehovha: Matenga chigaro changu cheushe, nenyika chitsiko chetsoka dzangu. Iripi imba yamuchandivakira? Uye iripi nzvimbo yangu yekuzorora?
\v 2 Nokuti zvese izvi maoko angu akazviita, uye zvese zvinhu izvi zviripo, anoreva Jehovha. Asi kune uyu ndichatarira, kuna murombo newemweya wakaputsika, neanodedera pashoko rangu.
\p
\v 3 Anouraya nzombe anorova munhu; anobaira gwayana anovhuna mutsipa wembwa; anopa chipo cheupfu \add anopa\add* ropa renguruve; anopisa zvipfungaidzo zvinonhuhwira anoropafadza chifananidzo. Zvirokwazvo ivo vakasarudza nzira dzavo, uye mweya wavo unofara muzvinyangadzo zvavo.
\v 4 Iniwo ndichasarudza zvinotambudza zvavo, uye ndichauyisa zvityiso zvavo pamusoro pavo, nokuti pandakadana hapana wakapindura, pandakataura havana kunzwa, asi vakaita zvakaipa pamberi pemeso angu, ndokusarudza zvandisina kufarira.
\v 5 Inzwai shoko raJehovha, imwi munodedera neshoko rake: Hama dzenyu dzinokuvengai dzakakudzingai nekuda kwezita rangu, dzakati: Jehovha ngaarumbidzwe. Asi tichaona pamufaro wenyu, asi ivo vachanyadziswa.
\v 6 Inzwi remhere-mhere rinobva muguta, inzwi rinobva mutembere, inzwi raJehovha rinodzosera tsivo kuvavengi vake.
\p
\v 7 Asati arwadziwa nemimba wakapona; marwadzo ake asati asvika akabereka mwana mukomana.
\v 8 Ndiani aka\add mbo\add*nzwa chinhu chakadai? Ndiani aka\add mbo\add*ona zvinhu zvakadai? Nyika ingaberekeswa nezuva rimwe here? Rudzi rwungazvarwe pakarepo here? Nokuti Ziyoni parangorwadziwa, rabereka vana varo.
\v 9 Ini ndichaswededza pakubereka ndikasaberekesa here? anoreva Jehovha. Ini ndichaberekesa ndokudzivira \add chibereko\add* here? anoreva Mwari wako.
\p
\v 10 Farai pamwe neJerusarema, mufarise naro, imwi mese munorida; pemberai nemufaro naro, imwi mese munorichema;
\v 11 kuti muyamwe, mugute nemazamu enyaradzo yaro; kuti muyamwe kwazvo muzvifadze nekuwanda kwembiri yaro.
\v 12 Nokuti anoreva seizvi Jehovha: Tarira, ndichatambanudzira rugare kwariri serwizi, nembiri yemarudzi serukova rwunoyerera; ipapo muchayamwa, muchatakurwa parutivi, nekuvaraidzwa pamabvi.
\v 13 Seuyo mai vake vaanonyaradza, saizvozvo ndichakunyaradzai, zvino muchanyaradzwa muJerusarema.
\v 14 Pamuchaona, moyo wenyu uchafara, uye mapfupa enyu achabuka sebundo; neruoko rwaJehovha rwuchazikanwa kuvaranda vake, uye achatsamwira vavengi vake.
\v 15 Nokuti tarirai, Jehovha achauya nemoto, nengoro dzake sechamupupuri; kuti adzosere kutsamwa kwake nekupfuta, nekutsiura kwake nemirazvo yemoto.
\v 16 Nokuti nemoto uye nemunondo wake Jehovha achapinda pamutongo nenyama yese; uye vakaurawa naJehovha vachava vazhinji.
\v 17 Zvino vanozviita vatsvene nevanozvichenura mumabindu seri \add kwemuti \add*umwe uri pakati, vachidya nyama yenguruve, nechinyangadzo, nembeva, vachapedzwa pamwe chete, anoreva Jehovha.
\p
\v 18 Nokuti ndinoz\add iva\add* mabasa avo nendangariro dzavo; kusvika pakuti ndichaunganidza marudzi ese nendimi \add dzese\add*, zvino vachauya ndokuona kubwinya kwangu.
\v 19 Uye ndichaisa chiratidzo pakati pavo, uye ndichatuma vakapukunyuka vavo kumarudzi; \add ku\add*Tarishishi, Puri, neRudhi, vanohwembura uta, \add ku\add*Tubhari, neJavhani, \add ku\add*zviwi zviri kure zvisina kunzwa mbiri yangu, uye zvisina kuona kubwinya kwangu; uye vachazivisa kubwinya kwangu pakati pemarudzi.
\v 20 Zvino vachauisa hama dzenyu dzese \add kuva\add* chipo kuna Jehovha kubva kumarudzi ese, vari pamusoro pemabhiza, nemudzingoro, nemudzingoro dzine matenga, uye vari pamusoro pemahesera, nepamusoro pemhuka dzinomhanya, kuuya kugomo rangu dzvene Jerusarema, anoreva Jehovha, sevana vaIsraeri vachiuisa chipo mudziyo wakachena muimba yaJehovha.
\v 21 Zvino ndichatorawo pavari vave vapristi, vave VaRevhi, anoreva Jehovha.
\v 22 Nokuti sematenga matsva nenyika itsva, zvandichaita, zvichagara zviripo pamberi pangu, anoreva Jehovha, saizvozvo mbeu yako nezita rako zvichagara zviripo.
\v 23 Zvino zvichava kubva pamwedzi kusvika pamwedzi waro, uye kubva paSabata kusvika paSabata raro, nyama yose   ichauya kuzvifugamisa pamberi pangu, anoreva Jehovha.
\v 24 Zvino vachabuda, ndokuona zvitunha zvevanhu vakanditadzira; nokuti honye yavo haingafi, nemoto wavo haungadzimwi; uye vachava chisemeso kunyama yese.
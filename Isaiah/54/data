\c 54
\s Jehovha ane rudo rukuru neZiyoni
\p
\v 1 Imba, iwe ngomwa, iwe usina kubereka; pururudza nekuimba, uye danidzira, iwe usina kumborwadziwa nemimba; nokuti vana vewakasiiwa vazhinji kune vana vemukadzi wakawanikwa; anoreva Jehovha.
\v 2 Kurisa nzvimbo yetende rako, ngavatatamure maketeni eugaro hwako uzhinji; usarega; rebesa mabote ako, uye usimbise mbambo dzako.
\v 3 Nokuti uchapararira kuruoko rwerudyi nekuruboshwe; uye mbeu yako ichagara nhaka yevahedheni, vaite matongo agarwe.
\v 4 Usatya, nokuti haunganyadziswi; uye usasvoda, nokuti haungavi nenyadzi; nokuti uchakanganwa nyadzi dzeudiki hwako, uye haungazorangariri kuzvidzwa kweuchirikadzi hwako.
\v 5 Nokuti Muiti wako ndiye murume wako, Jehovha wehondo ndiro zita rake; uye Mudzikunuri wako ndiye Mutsvene waIsraeri; achanzi Mwari wenyika yese.
\v 6 Nokuti Jehovha wakakudana semukadzi wakasiiwa ane shungu pamweya, uye mukadzi wechidiki paanorambiwa, anoreva Mwari wako.
\v 7 Kwechinguva chidiki ndakakusiya, asi nenyasha huru ndichakuunganidza.
\v 8 Nehasha dzinopupuma ndakakuvanzira chiso changu kwechinguvana; asi neunyoro husingaperi ndichakunzwira nyasha, anoreva saizvozvo Jehovha, Mudzikunuri wako.
\v 9 Nokuti izvi zvakaita semvura zvinji yaNowa kwandiri, pandakapika kuti mvura zvinji yaNowa haingazodarikizve nepanyika, naizvozvo ndakapika kuti handichazokutsamwiri, kana kukutsiurai.
\v 10 Nokuti makomo achabva, nezvikomo zvizungunuke, asi unyoro hwangu haungabvi kwauri, kana sungano yangu yerugare haingazungunuki, anoreva Jehovha ane nyasha newe.
\s Jerusarema idzva
\p
\v 11 Haiwa, iwe mutambudziki, wakaposerwa nedutu remhepo, usina kunyaradzwa, tarira, ndichaisa mabwe ako ave akanaka, ndichateya nheyo dzako \add nemabwe\add* esafiri.
\v 12 Ndichaita shongwe dzako ne-agati*, nemasuwo ako ne-kabhunakeri*, nemuganhu wako wese nemabwe anofadza.
\v 13 Nevana vako vese vachadzidziswa naJehovha, uye ruchava rukuru rugare rwevana vako.
\v 14 Uchasimbiswa mukururama; uchava kure nemanikidzo, nokuti haungatyi, uye mukutya, nokuti hakungaswederi kwauri.
\v 15 Tarirai, vachavungana zvirokwazvo, asi kwete neni. Ani nani nani uchaungana pamwe kurwa newe uchawa nekuda kwako.
\v 16 Tarira, ini ndakasika mupfuri anopfutidza mazimbe mumoto, neanobudisa nhumbi yebasa rake; uye ini ndakasika muparadzi, kuti aparadze.
\v 17 Hakuna chombo chakagadzirirwa iwe chichabudirira; uye rurimi rumwe nerumwe rwunokukwirira pakutongwa ruchapiwa mhosva. Iyi inhaka yevaranda vaJehovha, nekururama kwavo kunobva kwandiri, anoreva Jehovha.
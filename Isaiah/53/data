\c 53
\s Kutambudzika kweMuranda waJehovha pachinzvimbo chedu
\p
\v 1 Ndiani wakatenda mharidzo yedu? Uye ruoko rwaJehovha rwakazarurirwa kuna ani?
\v 2 Nokuti achamera pamberi pake sebukira nyoro, uye semudzi pavhu rakaoma; haana chimiro kana runako patinomuona, haana rukwezvo kuti timude.
\v 3 Anozvidzwa uye anozvidzwa nevanhu, munhu wekusuwa, uye wakajaira marwadzo, setinovanza zviso kwaari; wakazvidzwa, hatina kumukudza.
\p
\v 4 Zvirokwazvo wakatakura marwadzo edu, ndokutakura kusuwa kwedu; asi isu takati wakarangwa, wakarohwa naMwari, uye wakatambudziwa.
\v 5 Asi wakakuvadzwa nekuda kwezvitadzo zvedu, akapwanyiwa nekuda kweuipi hwedu; kurangwa kwerugare rwedu kwaiva pamusoro pake, takaporeswa nemavanga ake.
\v 6 Isu tese semakwai takarasika, takatsauka umwe neumwe nenzira yake; uye Jehovha wakaburusira pamusoro pake uipi hwedu tese.
\v 7 Wakamanikidzwa uye iye wakatambudzwa, zvakadaro haana kushamisa muromo wake; wakauyiswa pakubaiwa segwayana uye segwai rinyerere pamberi pevavevuri varo, naiye haana kushamisa muromo wake.
\v 8 Akabviswa pakumanikidzwa nepakutongwa, zvino ndiani achazivisa zera rake? Nokuti wakagurwa akabviswa panyika yevapenyu? Nekuda kwechitadzo chevanhu vangu wakarohwa.
\v 9 Wakaita guva rake pamwe nevakaipa, akava pamwe nemufumi pakufa kwake, nokuti haana kuita chisakarurama, uye pasina kunyengera pamuromo wake.
\p
\v 10 Asi Jehovha wakafarira kumupwanya, wakamurwarisa, kana mweya wake uchiita chibairo chechivi, achaona chibereko, acharebesa mazuva, uye mufaro waJehovha uchabudirira muruoko rwake.
\v 11 Achaona zvinobva pakutambudzika kwemweya wake, achagutiswa, kubudikidza neruzivo rwake, wakarurama achapa kururama, muranda wangu, achatakurira vazhinji zvakaipa zvavo.
\v 12 Naizvozvo ndichamugovera pamwe nevakuru, uye zvakapambiwa pamwe nevane simba; nokuti wakadurura mweya wake pakufa, akaverengwa pamwe nevadariki, zvino iye achatakura chivi chevazhinji, akareverera vadariki.
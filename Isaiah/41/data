\c 41
\s Jehovha ndiye anorwira vanhu vake
\p
\v 1 Nyararai pamberi pangu, imwi zviwi; vanhu ngavavandudze simba, ngavaswedere, zvino vataure, ngavaswedere pamwechete kumutongo.
\v 2 Ndiani wakamutsa wakarurama, kubva kumabvazuv wakamudanira rutsoka rwake, akapa marudzi pamberi pake, aka\add mu\add*ita atonge \add pamusoro\add* pemadzishe? Wakavapa seguruva kumunondo wake, sehundi inopepereswa.
\v 3 Anovadzingirira, ndokupfuura akachengetedzeka nenzira yaasina ku\add mbo\add*famba netsoka dzake.
\v 4 Ndiani wakashanda, aka\add zvi\add*ita, achidana mazera kubva pakutanga? Jehovha, wekutanga newekupedzisira; Ndini iye.
\v 5 Zviwi zvakaona zvikatya; migumo yenyika yakadedera ikaswedera, yakasvika.
\v 6 Vakabatsira umwe neumwe muvakidzani wake, uye kuhama yake anoti: Simba.
\v 7 Zvino muvezi wakasimbisa mupfuri wegoridhe, neanorodza nenyundo anorova pachipfuriro, achiti: Pamusoro pekunamatidza. Zvakanaka; ndokuzvisimbisa nezvipikiri \add kuti\add* zvisazungunuka.
\p
\v 8 Asi iwe Israeri, muranda wangu, Jakove wandakasarudza, vana vaAbhurahama shamwari yangu,
\v 9 iwe wandakatora kubva kumigomo yenyika, ndikakudana kuvakuru vayo, ndikati kwauri: Uri muranda wangu, ndakakusarudza, handina kukurasa.
\v 10 Usatya, nokuti ndinewe; usacheuka-cheuka, nokuti ndiri Mwari wako; ndichakusimbisa, zvirokwazvo ndichakubatsira; zvirokwazvo ndichakutsigira neruoko rwangu rwerudyi rwekururama kwangu.
\v 11 Tarira, vese vanokutsamwira vachanyadziswa vave nenyadzi; vanokakavara newe vachava pasina, nevanorwa newe vachaparara.
\v 12 Uchavatsvaka, asi haungavawani, vanhu vanopikisana newe, vanoita hondo newe vachava sechinhu pasina, uye sechinhu chisina maturo.
\v 13 Nokuti ini Jehovha, Mwari wako, ndinobata ruoko rwako rwerudyi, ndichiti kwauri: Usatya, ini ndichakubatsira.
\v 14 Usatya iwe Jakove honye, imwi vanhu vekwaIsraeri, ini ndichakubatsirai, anoreva Jehovha, uye mudzikunuri wako, Mutsvene waIsraeri.
\v 15 Tarira, ndakakuita mupuro wakapinza mutsva, une mazino; uchapura makomo, nekuaputsa-putsa, uye uchaita zvikomo zvive sehundi.
\v 16 Uchaaurudza, uye mhepo ichaabvisa, nechamupupuri chichaaparadzira, asi iwe uchafara muna Jehovha, uye uchazvirumbidza muMutsvene waIsraeri.
\p
\v 17 Varombo nevanoshayiwa vanotsvaka mvura, asi haipo, rurimi rwavo rwaoma nenyota. Ini Jehovha ndinovapindura, Mwari waIsraeri, Handivasii.
\v 18 Ndichazarura nzizi panzvimbo dzakakwirira, nematsimwe pakati pemipata; renje ndichariita dziva remvura, nenyika yakaoma zvitubu zvemvura.
\v 19 Ndichasima parenje misidhari, nemiakasiya, nemimirite, nemiorivhi; ndichaisa mugwenga misiperesi, nemipani, nemifiri pamwe chete;
\v 20 kuti vaone uye vazive, uye varangarire nekunzwisisa pamwe chete, kuti ruoko rwaJehovha rwaita izvi, uye mutsvene waIsraeri wakazvisika.
\p
\v 21 Swededzai nyaya yenyu, anoreva Jehovha, swededzai vane simba venyu, anoreva mambo waJakove.
\v 22 Ngavaswededze, uye vatiudze zvinoitika, ngavataure zvinhu zvekare, kuti zvii, kuti ti\add zvi\add*ise moyo yedu, tizive mugumo wazvo; kana mutizivise zvinouya.
\v 23 Revai zvinhu zvichauya pashure, kuti tizive kuti muri vamwari, hongu itai zvakanaka kana kuita zvakaipa, zvino tichashamiswa titarise \add tese\add* pamwe chete.
\v 24 Tarirai imwi hamuzi chinhu, nebasa renyu harizi chinhu; anokusanangurai anonyangadza.
\p
\v 25 Ndamutsa umwe anobva kurutivi rwekumaodzanyemba, zvino wasvika; umwe anobva kumabudazuva, anodana zita rangu; iye achatsika vabati samatope, somuumbi anokanya ivhu.
\v 26 Ndianiko wakatiudza izvozvo kubvira pakutanga, kuti tizive? Napanguva yakare, kuti titi: Zvirokwazvo? Zvirokwazvo, hakuna anotiudza, zvirokwazvo, hakuna anotiratidza, zvirokwazvo, hakuna anonzwa mashoko enyu.
\v 27 Ndini ndichatanga kuti kuZiyoni: Tarirai, tarirai, havo; ndichatumira Jerusarema nhume inouya namashoko akanaka.
\v 28 Kana ndichitarira, hakuna munhu; pakati pavo hakuna anogona kurayirira, angapindura shoko, kana ndichivabvunza.
\v 29 Tarirai, ava vese havana maturo, mabasa avo haana maturo, haasi chinhu; mifananidzo yavo yakaumbwa imhepo nezvisina maturo.

\c 41
\s Jehovha ndiye anorwira vanhu vake
\p
\v 1 Nyararai pamberi pangu, imwi zviwi; vanhu ngavavandudze simba, ngavaswedere, zvino vataure, ngatiswedere pamwechete kumutongo.
\v 2 Ndiani wakamutsa wakarurama, kubva kumabvazuva wakamudanira rutsoka rwake, akapa marudzi pamberi pake, aka\add mu\add*ita atonge \add pamusoro\add* pemadzishe? Wakavapa seguruva kumunondo wake, sehundi inopepereswa kuuta hwake.
\v 3 Anovadzingirira, ndokupfuura akachengetedzeka nenzira yaasina ku\add mbo\add*famba netsoka dzake.
\v 4 Ndiani wakashanda, aka\add zvi\add*ita, achidana mazera kubva pakutanga? Ini Jehovha, wekutanga newekupedzisira; ndini iye.
\v 5 Zviwi zvakaona zvikatya; migumo yenyika yakadedera ikaswedera, yakasvika.
\v 6 Vakabatsira umwe neumwe muvakidzani wake, uye kuhama yake anoti: Simba.
\v 7 Zvino muvezi wakasimbisa mupfuri wegoridhe, neanorodza nenyundo anorova pachipfuriro, achiti: Pamusoro pekunamatidza. Zvakanaka; ndokuzvisimbisa nezvipikiri \add kuti\add* zvisazungunuka.
\p
\v 8 Asi iwe Israeri, muranda wangu, Jakove wandakasarudza, mbeu yaAbhurahama shamwari yangu,
\v 9 iwe wandakatora kubva kumigumo yenyika, ndikakudana kuvakuru vayo, ndikati kwauri: Uri muranda wangu, ndakakusarudza, handina kukurasa.
\v 10 Usatya, nokuti ndinewe; usacheuka-cheuka, nokuti ndiri Mwari wako; ndichakusimbisa, zvirokwazvo ndichakubatsira; zvirokwazvo ndichakutsigira neruoko rwerudyi rwekururama kwangu.
\v 11 Tarira, vese vanokutsamwira vachanyadziswa vave nenyadzi; vanokakavara newe vachava pasina, nevanorwa newe vachaparara.
\v 12 Uchavatsvaka, asi haungavawani, vanhu vanopikisana newe, vanoita hondo newe vachava sechinhu pasina, uye sechinhu chisina maturo.
\v 13 Nokuti ini Jehovha, Mwari wako, ndinobata ruoko rwako rwerudyi, ndichiti kwauri: Usatya, ini ndichakubatsira.
\v 14 Usatya iwe Jakove honye, imwi vanhu vekwaIsraeri, ini ndichakubatsirai, anoreva Jehovha, uye mudzikunuri wako, Mutsvene waIsraeri.
\v 15 Tarira, ndakakuita mupuro wakapinza mutsva, une mazino; uchapura makomo, nekuaputsa-putsa, uye uchaita zvikomo zvive sehundi.
\v 16 Uchaarudza, uye mhepo ichaabvisa, nechamupupuri chichaaparadzira, asi iwe uchafara muna Jehovha, uye uchazvirumbidza muMutsvene waIsraeri.
\p
\v 17 Varombo nevanoshayiwa vanotsvaka mvura, asi haipo, rurimi rwavo rwaoma nenyota. Ini Jehovha ndinovapindura, ini Mwari waIsraeri, handivasii.
\v 18 Ndichazarura nzizi panzvimbo dzakakwirira, nematsime pakati pemipata; renje ndichariita dziva remvura, nenyika yakaoma zvitubu zvemvura.
\v 19 Ndichasima parenje musidhari, nemuakasiya, nemumirite, nemuorivhi; ndichaisa mugwenga musiperesi, nemupani, nemufiri pamwe chete;
\v 20 kuti vaone uye vazive, uye varangarire nekunzwisisa pamwe chete, kuti ruoko rwaJehovha rwaita izvi, uye Mutsvene waIsraeri wakazvisika.
\p
\v 21 Swededzai nyaya yenyu, anoreva Jehovha, swededzai vane simba venyu, anoreva Mambo waJakove.
\v 22 Ngavaswededze, uye vatiudze zvichaitika, ngavataure zvinhu zvekare, kuti zvii, kuti ti\add zvi\add*ise mumoyo yedu, tizive mugumo wazvo; kana mutizivise zvinhu zvinouya.
\v 23 Revai zvinhu zvichauya pashure, kuti tizive kuti muri vamwari, hongu itai zvakanaka kana itai zvakaipa, zvino tichashamiswa titarise \add tese\add* pamwe chete.
\v 24 Tarirai, munobva pasina chinhu, uye basa renyu rinobva pasina, chinyangadzo kune anokusarudzai.
\p
\v 25 Ndamutsa \add umwe\add* anobva kumaodzanyemba, zvino wasvika; anobva kumabudazuva, achadana zita rangu; uye achaburukira pamusoro pemachinda sedope, uye semuumbi anokanya ivhu.
\v 26 Ndiani wakareva kubva pakutanga, kuti tizive? Nenguva yekumashure, kuti titi: Wakarurama, zvirokwazvo, hakuna wakareva, zvirokwazvo hapana anozivisa, zvirokwahongu, hakuna anonzwa mashoko enyu.
\v 27 Wekutanga \add achati\add* paZiyoni: Tarirai, uvatarire, uye ndichapa kuJerusarema anoparidza mashoko akanaka.
\v 28 Nokuti ndakatarisa, uye kwaiva kusina munhu, uye pakati pavo kusina mupangi wemazano. Zvino ndakavabvunza vakadzosa shoko:
\v 29 Tarirai, vese havana maturo, mabasa avo kushaya maturo; zvifananidzo zvavo zvakaumbwa nekunyungudusa imhepo nekusava nezviripo.

\c 18
\p
\v 1 Haiwa, nyika inovirira mapapiro, iri mhiri kwenzizi dzeItiyopiya,
\v 2 inotuma vatumwa nemugungwa nemumagwa enhokwe pamusoro pemvura! Endai, nhume dzinokurumidza, muende kurudzi rwakareba uye rwunotsvedzerera paganda, kurudzi rwunotyisa, kubva apo zvichienda mberi, rudzi rwune simba simba rwunotsika-tsika pasi, rune nyika inokamura nzizi.
\v 3 Imwi mese vagari vepanyika, nemwi mugere panyika: Tarirai panosimudzwa mureza pamakomo; uye inzwai panoridzwa hwamanda!
\v 4 Nokuti Jehovha wakareva seizvi kwandiri: Ndichanyarara, ndichatarira ndiri paugaro hwangu, sekupisa kwakachena nekuda kwechiedza, segore redova pakupisa kwekukohwa.
\v 5 Nokuti kukohwa kusati kwavapo, ruva rakwana, uye chibereko chemuzambiringa usina kuibva chinoibva \add shure\add* kwemaruva, zvino achagura mabukira nemapanga ekuchekerera, abvise matavi, a\add ma\add*teme.
\v 6 Zvichasiiwa pamwe zvive zvemagora emakomo, nezvemhuka dzepanyika, uye magora achapedza chirimo pamusoro pazvo, nemhuka dzese dzepanyika dzichapedzera chando pamusoro pazvo.
\p
\v 7 Nenguva iyo kuchaunzwa chipo kuna Jehovha wehondo, \add kur\add*udzi rwakareba uye rwunotsvedzerera paganda, uye kurudzi rwunotyisa, kubva apo zvichienda mberi, rudzi rwune simba simba rwunotsika-tsika pasi, rune nyika inokamura nzizi, chiende kunzvimbo yezita raJehovha wehondo, gomo reZiyoni.
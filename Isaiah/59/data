\c 59
\s Zvivi zvevanhu vaJehovha
\p
\v 1 Tarirai, ruoko rwaJehovha harwuna kupfupiswa, kuti rwukoniwe kuponesa, nzeve yake haina kuremerwa, kuti ikoniwe kunzwa.
\v 2 Asi zvakaipa zvenyu zvakaparadzanisa pakati penyu naMwari wenyu, uye zvivi zvenyu zvakakuvanzirai chiso \add chake\add* kuti arege kunzwa.
\v 3 Nokuti maoko enyu akasvibiswa neropa, neminwe yenyu nezvakaipa; miromo yenyu yakataura nhema, rurimi rwenyu rwakagunun'una zvakashata.
\v 4 Hakuna anodanidzira nekururama, uye hakuna anoreverera nechokwadi; vanovimba nezvisina maturo, uye vanoreva nhema; vanobata pamuviri pezvakashata, ndokubereka zvakaipa.
\v 5 Vanochochonya mazai emvumbi, nekuruka dandira redandemutande; anodya mazai aro achafa, nerinochochonya rinobudisa nyoka ine uturu.
\v 6 Matandira avo haangavi nguvo, uye havangazvifukidzi nemabasa avo, mabasa ezvakaipa, uye kuita nechisimba kuri pamaoko avo.
\v 7 Tsoka dzavo dzinomhanyira kune zvakaipa, vanokurumidza kuteura ropa risina mhosva; ndangariro dzavo indangariro dzezvakaipa; kuparadza nekuputsanya zviri panzira dzavo.
\v 8 Nzira yerugare havaizivi; uye hapana mutongo pamakwara avo, ani nani anofamba maari haangazivi rugare.
\p
\v 9 Naizvozvo mutongo uri kure nesu, uye mutongo haungasvikiri kwatiri; tinorindira chiedza, asi, tarirai, rima; \add tinorindira\add* kubwinya, \add asi\add* tinofamba parima guru.
\v 10 Tinotsvangadzira pamadziro semapofu; hongu tinotsvangadzira sepasina maziso; tinogumburwa masikati makuru sezvinonzi kosviba; \add tiri\add* panzvimbo dzakaparara sevakafa.
\v 11 Tinoomba tese semabheya, nekuchema zvikuru senjiva; tinorindira mutongo, asi hakuna; uye ruponeso, \add asi\add* rwuri kure nesu.
\v 12 Nokuti zvitadzo zvedu zvakapamhidzirwa pamberi penyu, uye zvivi zvedu zvinotipupurira; nokuti zvitadzo zvedu zvinesu, uye tinoziva zvakaipa zvedu;
\v 13 kudarikira nekuramba Jehovha, nekubva pakutevera Mwari wedu, kutaura manikidzo nekumukira, kubata pamuviri \add pemashoko\add* nekutaura mashoko enhema anobva pamoyo.
\v 14 Zvino mutongo unodzoserwa shure, uye kururamisira kunomira kure, nokuti chokwadi chawira pasi panzira yemumusha, uye kutendeka hakugoni kupinda.
\v 15 Hongu; chokwadi chinoshaikwa; uye anoparadzana nechakaipa anozviita chakapambwa. Jehovha wakaona, zvino zvakava zvakaipa pameso ake kuti hakuna mutongo.
\v 16 Zvino wakaona kuti hakuna munhu, wakashamiswa zvikuru kuti kwaiva kusina murevereri, naizvozvo ruoko rwake rwakauya neruponeso kwaari, uye kururama kwake kwakamutsigira.
\v 17 Nokuti wakafuka kururama senguvo yeutare, nengowani yeruponeso pamusoro wake, akapfeka nguvo dzetsivo sezvipfeko, wakazvifukidza kushingaira sejazi.
\v 18 Zvichienderana nezviito, acharipira zvinoenderana nechido chake, hasha kunevadzivisi vake, tsivo kuvavengi vake, kuzviwi acharipira tsivo.
\v 19 Saizvozvo vachatya zita raJehovha kubva kumavirazuva, neukuru hwake kubva kumabudazuva; muvengi paachapinda sefashame, mweya waJehovha uchamusimudzira chiratidzo.
\v 20 Zvino Mudzikunuri achasvika paZiyoni, nekune vanodzoka \add pa\add*kudarika pakati paJakove, anoreva Jehovha.
\p
\v 21 Zvino kana ndirini, iyi isungano yangu navo anoreva Jehovha, Mweya wangu uri pamusoro pako, nemashoko angu andakaisa mumuromo mako, hazvingabvi mumuromo mako, kana mumuromo wembeu yako, kana mumuromo wembeu yembeu yako, anoreva Jehovha, kubva zvino kusvika rinhi narinhi.

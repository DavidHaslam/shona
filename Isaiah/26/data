\c 26
\s Rwiyo ruchaimbiwa panyika yaJudha
\p
\v 1 Nezuva iro rwiyo urwu ruchaimbiwa panyika yaJudha: Tine guta rakasimba; \add Mwari\add* achamisa ruponeso kuva masvingo nedzinhare.
\v 2 Zarurai masuwo, kuti rudzi rwakarurama rwunochengetedza kutendeka rwupinde.
\v 3 Ucha\add mu\add*chengeta parugare rwakakwana, fungwa \add dzake\add* dzimire pamusoro pako, nokuti anovimba nemwi.
\v 4 Vimbai naJehovha nekusingaperi, nokuti muna Ishe Jehovha mune dombo rekusingaperi.
\v 5 Nokuti anoderedza pasi vagari vepakakwirira, guta rakakwirira, anoriisa pakaderera, anoriisa pakaderera kusvika pavhu, anorisvitsa muguruva.
\v 6 Rutsoka rwucharitsikira-tsikira pasi, rutsoka rwemurombo, nhanho dzevanoshaiwa.
\p
\v 7 Nzira yevakarurama kururama; iwe wakarurama, unoyera gwara revakarurama.
\v 8 Zvirokwazvo, panzira yemitongo yenyu Jehovha, takakumirirai, chishuwo chemweya \add wedu\add* chiri pazita renyu nepachirangaridzo chenyu.
\v 9 Nemweya wangu ndakakushuvai usiku; uye neupenyu hwangu mukati mangu ndakakutsvakai kwazvo, nokuti mitongo yenyu painenge iri panyika, vagari vepanyika vachadzidza kururama.
\v 10 Wakaipa akawana nyasha haadzidzi kururama, munyika yakarurama achaita zvakaipa, uye haangaoni ukuru hwaJehovha.
\v 11 Jehovha, ruoko rwenyu rwakasimudzwa, havangaoni, \add asi\add* vachaona, vagonyara kushingaira kwenyu pamusoro pevanhu, kutsamwa kwemoto wevavengi venyu uchavapedza.
\p
\v 12 Jehovha muchatimisira rugare, nokuti nemwi makatiitira mabasa edu ese.
\v 13 Jehovha Mwari wedu, \add amwe\add* madzishe kunze kwenyu akambotitonga; asi nekuda kwenyu mega, ticharangarira zita renyu.
\v 14 Vakafa havangararami, ivo mweya yakafa, havangamuki, naizvozvo imwi makavashanyira mukavaparadza, makapedza kurangarirwa kwawo kwese.
\v 15 Mawanza rudzi, Jehovha, mawanza rudzi; munokudzwa, mabvisira kure kumiganhu yese yenyika.
\v 16 Jehovha, pakutambudzika, vakakushanyirai, vakadurura munyengetero, kuvaranga kwenyu pakunenge kuri pamusoro pavo.
\v 17 Mukadzi ane pamuviri aswederwa nekupona, ari pakurwadziwa, achichema pameso ake, takava saizvozvo pachiso chenyu, Jehovha.
\v 18 Takabata mimba, takarwadziwa, takabereka chinenge mhepo. Hatina kuita ruponeso panyika, uye vagari vepanyika havana kuwa.
\v 19 Vakafa venyu vachararama, chitunha changu, vachamuka. Mukai mudanidzire nemufaro, imwi mugere muguruva, nokuti dova renyu idova remirivo; uye nyika ichabudisa mweya yakafa.
\p
\v 20 Fambai vanhu vangu, mupinde mumakamuri enyu, muvhare mikova yenyu shure kwenyu, zvivanzei nguva diki kusvika kutsamwa kwapfuura.
\v 21 Nokuti tarirai, Jehovha anobuda panzvimbo yake kuti atsive uipi hwevagari vepanyika pamusoro pavo, uye nyika ichafukura ropa rayo, ikasazofukidzazve vakaurawa vayo.
\c 35
\s Kudzoswa kwevanhu vaJehovha
\p
\v 1 Renje nenyika yakaoma zvichavafarira; nesango richafara, richatumbuka seruva.
\v 2 Richatumbuka zvizhinji, nekufara kunyange nemufaro wekuimba; kubwinya kweRebhanoni kuchapiwa kwariri, ukuru hweKarimeri neSharoni; vachaona kubwinya kwaJehovha neukuru hwaMwari.
\p
\v 3 Simbisai maoko asina simba, uye mutsigire mabvi anodedera.
\v 4 Itii kune vane moyo inokurumidza: Simbai! Musatya. Tarirai Mwari wenyu achauya netsivo, Mwari anodzosera, achauya agokuponesai.
\v 5 Ipapo meso emapofu achasvinudzwa, nenzeve dzematsi dzichadziurwa.
\v 6 Ipapo anokamhina achakwakuka senondo, nerurimi rwembeveve rwuchaimba, nokuti mvura zhinji ichadzutuka murenje, nehova mugwenga.
\v 7 Ivhu rakatsva richava madhaka, nevhu rakaoma richava zvitubu zvemvura. Paugaro hwemabukanana, panzvimbo yawo yekurara pachava neuswa netsanga nenhokwe.
\v 8 Zvino pachava nenzira huru, nenzira, uynenzira yeutsvene, wakasviba haangapfuuripo, asi ichava yeuyo anofamba nenzira, nyange vari mapenzi havangarasiki.
\v 9 Hapangavi neshumba, kunyange chikara chinopamba hachingakwiripo, hachingawanikwipo, asi vakadzikunurwa vachafamba nayo.
\v 10 Zvino vakanunurwa vaJehovha vachadzoka, uye vachapinda muZiyoni mukuimba, nemufaro warinhi narinhi pamusoro wavo, mufaro nekupembera vachazviwana, asi kusuwa nekugomera zvichatiza.
\c 35
\s Kudzoswa kwevanhu vaJehovha
\p
\v 1 Renje nenyika yakaoma zvichavafarira; nesango richafara, richatumbuka seruva.
\v 2 Richatumbuka zvizhinji, nekufara kunyange nemufaro wekuimba; kubwinya kweRebhanoni kuchapiwa kwariri, ukuru hweKarimeri neSharoni; vachaona kubwinya kwaJehovha neukuru hwaMwari.
\p
\v 3 Simbisai maoko asina simba, uye mutsigire mabvi anodedera.
\v 4 Itii kune vane moyo inokurumidza: Simbai! Musatya. Tarirai Mwari wenyu achauya netsivo, Mwari anodzosera, achauya agokuponesai.
\v 5 Ipapo meso emapofu achasvinudzwa, nenzeve dzematsi dzichadziurwa.
\v 6 Ipapo anokamhina achakwakuka senondo, nerurimi rwembeveve rwuchaimba, nokuti mvura zhinji ichadzutuka murenje, nehova mugwenga.
\v 7 Ivhu rakatsva richava madhaka, neivhu rakaoma richava zvitubu zvemvura. Paugaro hwemabukanana, panzvimbo yawo yekurara pachava neuswa netsanga nenhokwe.
\v 8 Zvino pachava nenzira huru, nenzira, nenzira yeutsveneIpapo pachava nomugwagwa, nenzira, ichanzi: Nzira youtsvene; ane tsvina haangafambi nayo, asi ichava yavo; vanofamba nayo, kunyange ari mapenzi, havangarasi iki.
\v 9 Hapangavi neshumba, kunyange nechikara hachingafambipo; hazvingawanikwipo, asi vakadzikunurwa ndivo vachafambapo;
\v 10 vakasunungurwa vaJehovha vachadzoka, vachasvika Ziyoni vachiimba, mufaro usingaperi uchava pamisoro yavo; vachawana mufaro nomoyo muchena, kuchema nokusuwa kuchatiza.

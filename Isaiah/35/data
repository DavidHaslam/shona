\c 35
\s Kudzoswa kwevanhu vaJehovha
\p
\v 1 Renje nenyika yakaoma zvichavafarira; nesango richafara, richatumbuka seruva.
\v 2 Richatumbuka zvizhinji nekufara, kunyange \add ne\add*mufaro nekuimba; kubwinya kweRebhanoni kuchapiwa kwariri, ukuru hweKarimeri neSharoni; ivo vachaona kubwinya kwaJehovha, ukuru hwaMwari wedu.
\p
\v 3 Simbisai maoko asina simba, uye musimbise mabvi anodedera.
\v 4 Itii kune vane moyo inokurumidza: Simbai! Musatya. Tarirai Mwari wenyu achauya \add ne\add*tsivo, kudzosera kwaMwari, iye achauya agokuponesai.
\v 5 Ipapo meso emapofu achasvinudzwa, nenzeve dzematsi dzichadziurwa.
\v 6 Ipapo anokamhina achakwakuka senondo, nerurimi rwembeveve rwuchaimba, nokuti mvura zhinji ichadzutuka murenje, nehova mugwenga.
\v 7 Ivhu rakatsva richava madhaka, nevhu rakaoma richava zvitubu zvemvura. Paugaro hwemabukanana \add pa\add*nzvimbo yawo yekurara pachava neuswa netsanga nenhokwe.
\v 8 Zvino ipapo pachava nenzira huru, nenzira, uye ichanzi nzira yeutsvene; wakasviba haangapfuuripo, asi ichava yeuyo anofamba nenzira; kunyange vari mapenzi havangarasiki.
\v 9 Ipapo hapangavi neshumba, kunyange chikara chinopamba hachingakwiripo, hachingawanikwipo; asi vakadzikunurwa vachafamba \add nayo\add*.
\v 10 Zvino vakanunurwa vaJehovha vachadzoka, uye vachapinda \add mu\add*Ziyoni mukuimba, nemufaro warinhi narinhi pamusoro wavo; mufaro nekupembera vachazviwana, asi kusuwa nekugomera zvichatiza.
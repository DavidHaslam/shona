\c 15
\s Chirevo pamusoro paMoabhu
\p
\v 1 Nokuti usiku Ari reMoabhu rakai twa dongo, rakaparadzwa; nokuti usiku Kiri reMoabhu rakaitwa dongo, rakaparadzwa.
\v 2 Vakwira Bhayiti, neDhibhoni, kumatunhu akakwirira, kundochemapo; VaMoabhu vanochema pamusoro peNebho napaMedhebha; misoro yavo yese ine mhanza, ndebvu dzese dzakaveurwa.
\v 3 Panzira dzomumisha yavo vakazvisunga namakudza, pamusoro pedzimba dzavo, napamadare avo, umwe neumwe anowungudza achichema zvikuru.
\v 4 Heshibhoni rinodanidzira, neEreare; inzwi ravo rinonzwika kusvikira paJahazi; saka varwi VaMoabhu vanodanidzira zvikuru; mweya wavo unodedera mukati mavo.
\v 5 Moyo wangu unodanidzira pamusoro paMoabhu; vakuru vavo vanotizira Zoari, neEgiratisherishiya; nokuti vanokwira mukwidzwa waRuhiti vachichema; nokuti panzira inoenda Horonaimi vanochema nokuchema kokuparadzwa.
\v 6 Nokuti mvura yeNimirimi ichaparadzwa; nokuti uswa hwawoma, bumhudza rapera, hapachina chinomera chitema.
\v 7 Saka zvizhinji zvavakawana, nezvavakachengeta, vachayambuka nazvo parukova rwemikonachando.
\v 8 Nokuti kuchema kwapotereka kumiganhu yese yaMoabhu; kuungudza kwake kusvikira paEgiraimi, nokuungudza kwake kusvikira paBheerierimi.
\v 9 Nokuti mvura yeDhimoni izere neropa; nokuti ndichawedzera kurova Dhimoni, ndichatuma shumba iparadze vakapukunyuka VaMoabhu, navakasara panyika.
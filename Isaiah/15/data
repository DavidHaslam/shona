\c 15
\s Chirevo pamusoro paMoabhu
\p
\v 1 Mutoro waMoabhu. Nokuti usiku Ari reMoabhu raparara, ragurwa, nokuti neusiku Kiri reMoabhu rakaparadzwa, rakagurwa.
\v 2 Vakwira Bhayiti, neDhibhoni, nzvimbo dzakakwirira, kundochema; Moabhu achaungudzira Nebho neMedhebha; zvino misoro yavo yese ichava nemhanza, ndebvu imwe neimwe yakavevurwa.
\v 3 Panzira dzemumisha dzavo vachazvisunga zviuno nemasaga, pamusoro pedzimba dzavo nemunzira dzavi dzemumusha umwe neumwe achaungudza, vachiburuka vachichema misodzi.
\v 4 Zvino Heshibhoni neEreare anodanidzira, inzwi ravo rinonzwikwa kusvika kuJahazi; naizvozvo vane zvombo vaMoabhu vanodanidzira, mweya wake unodedera mukati make.
\v 5 Moyo wangu unochemera Moabhu; vatizi vake vanosenerera kuZoari, tsiru reminyatso mitatu, nokuti mukwidza we weRuhiti vakaukwira vachichema misodzi, nokuti munzira yeHoronaimi vanosimudza kuchema kwekuparadza.
\v 6 Nokuti mvura zhinji yeNimirimi achava kuparara, nokuti uswa hwavo hwasvava, bumhudza rapera, hapachina \add chinomera\add* chitema.
\v 7 Naizvozvo kuwanda kwavakaita nefuma yavo vachazvitakurira kurukova rwemikonachando.
\v 8 Nokuti kuchema kwemiganhu yaMoabhu kwakapoteredza, kuungudza kwake kusvika kuEgiraimi, nekuungudza kwake kusvika paBheeri-Erimi.
\v 9 Nokuti mvura yeDhimoni izere neropa; nokuti ndichatarira Dhimoni zvimwezve, shumba kune vakapukunyuka VaMoabhu, vakasara venyika.
\c 1
\s Jehovha anotsiura Israeri pakutadza kwake
\p
\v 1 Chiratidzo chaIsaya mwanakomana waAmozi, chaakaona maererano naJudha neJerusarema pamazuva aUziya, Jotamu, Ahazi, Hezekiya, madzimambo aJudha.
\p
\v 2 Inzwai imwi matenga, uye ipa nzeve iwe nyika, nokuti Jehovha wakataura \add achiti\add*: Ndakarera nekukurisa vana, asi ivo vakandimukira.
\v 3 Nzombe inoziva muridzi wayo, nembongoro chidyiro chavatenzi vayo; Israeri haazivi, vanhu vangu havanzwisisi.
\v 4 Haiwa, rudzi runotadza, vanhu vakaremedzwa neuipi, mbeu yevaiti vezvakaipa, vana vanoodza \add zvinhu\add*! Vakasiya Jehovha, vakashora Mutsvene waIsraeri, vadzokera shure.
\p
\v 5 Mucharoverwei zvekare, munongoramba muchimukira \add Jehovha\add*? Musoro wese unorwara, uye moyo wese waziya.
\v 6 Kubvira pasi perutsoka kusvika mumusoro hapana patano pauri; \add asi\add* maronda nepakakuvara nemavanga matsva, haana kusvinwa, kana kusungwa, kana kunyoroveswa nemafuta.
\v 7 Nyika yenyu kuparara; maguta enyu apiswa nemoto; nyika yenyu yopedzwa nevatorwa pamberi penyu; uye yava kuparara sekupidigurwa nevatorwa.
\v 8 Uye mukunda weZiyoni wasara sedumba mumunda wemizambiringa, sechirindo mumunda wemagaka, seguta rakakombwa nehondo.
\v 9 Dai Jehovha wedzihondo asina kutisiira vasiiwa vashomanana, tingadai takava seSodhoma, takafanana neGomora.
\v 10 Inzwai shoko raJehovha, imwi vatongi veSodhoma; ipai nzeve kumurairo waMwari wedu, imwi vanhu veGomora.
\v 11 Kuwanda kwezvibairo zvenyu kwandiri chii? anoreva Jehovha. Ndaguta zvipo zvinopiswa zvemakondohwe, nemafuta ezvakakodzwa; neropa renzombe diki, neremakwayana, kana renhongo, handifadzwi nazvo.
\v 12 Kana muchiuya kuonekwa pamberi pangu, ndiani wakakumbira izvi paruoko rwenyu, kuti mutsike vazhe dzangu?
\v 13 Musaunzazve chipo chisina maturo; zvinonhuhwira zvinyangadzo kwandiri; kugara kwemwedzi, nesabata, kukokera ungano, handizvigamuchiri; chitadzo, kunyange ungano tsvene.
\v 14 Kugara kwemwedzi yenyu nemitambo yenyu yakatarwa mweya wangu uno\add zvi\add*venga, mutoro kwandiri; ndaneta nekutakura.
\v 15 Uye pakutandavadza kwenyu maoko enyu, ndinovanza meso angu kubva kwamuri; uye kana muchiwanza munyengetero, handinzwi; maoko enyu akazara neropa.
\p
\v 16 Shambai; muzvinatse; bvisai uipi hwezviito zvenyu kubva pamberi pemeso angu, mirai kuita zvakaipa;
\v 17 dzidzai kuita zvakanaka; tsvakai mutongo, nunurai vakamanikidzwa, tongerai nherera, kumbirirai chirikadzi.
\p
\v 18 Uyai ikozvino, titaurirane, anoreva Jehovha; kunyange zvivi zvenyu zvikaita se\add mucheka\add* mutsvuku, zvichava zvichena semagada echando; kunyange zviri zvishava sezvishava-shava, zvichava semakushe emakwai.
\v 19 Kana muchida, uye muchiteerera, muchadya zvakanaka zvenyika;
\v 20 asi kana muchiramba, muchikakavara, muchaparadzwa nemunondo; nokuti muromo waJehovha wakataura.
\p
\v 21 Haiwa, guta rakatendeka rava chifeve sei! Rakange rizere mutongo, kururama kuchigara mariri, asi ikozvino mhondi.
\v 22 Sirivha yako yava ngura, waini yako yakasanganiswa nemvura.
\v 23 Machinda ako vapanduki, uye ishamwari dzembavha; umwe neumwe anoda fufuro, anodzingana nemibairo; havatongeri nherera, uye nyaya yechirikadzi haisviki kwavari.
\p
\v 24 Naizvozvo, anoreva Jehovha, Jehovha wedzihondo, ane simba waIsraeri: Haiwa, ndichazvinyaradza pavavengi vangu uye ndichazvitsivira kuvavengi vangu.
\v 25 Zvino ndichatendeusira ruoko rwangu pamusoro pako, ndigonatsa kwazvo ngura yako, ndichabvisa tini yako yese.
\v 26 Ndichadzosera vatongi vako sepakutanga, nemakurukota ako sepakutanga; shure kwaizvozvo uchanzi guta rekururama, guta rakatendeka.
\v 27 Ziyoni richadzikunurwa nemutongo, nevanodzoka varo nekururama.
\v 28 Zvino kugurwa kwevadariki nekwevatadzi kuchava pamwe chete, uye vanosiya Jehovha vachapedzwa.
\v 29 Nokuti vachanyara pamusoro pemiouki yamaifarira, uye muchasvoda pamusoro pemabindu amakasanangura.
\v 30 Nokuti muchava semouki mashizha awo asvava, uye sebindu risina mvura.
\v 31 Zvino ane simba achava sefirakisi riri choto, nemuiti waro ave rubari rwemoto, uye zvichatsva zviri zviviri pamwe chete, pashaikwe anodzima.
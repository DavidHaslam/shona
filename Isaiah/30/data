\c 30
\s Kuvimba kwaIsraeri neEgipita
\p
\v 1 Nhamo kuvana vanopanduka! anoreva Jehovha, vanotora zano asi risiri rangu, uye vafukidze nechifukidzo, nekuwarira chifukidzo, asi chisiri chemweya wangu, kuti vawedzere chivi pachivi.
\v 2 Vanofamba kuburukira kuEgipita, uye vasina kubvunza muromo wangu, kuti vazvisimbise pasimba raFarao, nekuvimba nemumvuri weEgipita.
\v 3 Naizvozvo simba raFarao richava kwamuri chinyadzo, uye kuvimba nemumvuri weEgipita kuchava kuvhiringidzika.
\v 4 Nokuti machinda avo aiva paZoani, nenhume dzake dzakasvika Hanesi.
\v 5 Vese achavanyadzisa nevanhu vasina mubairo kana rubatsiro, asi vechinyadzo uyevo vekushooresa.
\p
\v 6 Mutoro wezvikara zvechamhembe. Kunyika yekumanikidzwa nekutambudzika, kunobva shumba hadzi negonho, nenyoka, nenyoka yemoto inobhururuka, vanotakura fuma yavo pafudzi rembongoro diki, nepanyundwa yemakamera zvinokosha zvavo, kuisa kuvanhu vasingabatsiri.
\v 7 Nokuti VaEgipita vanobatsira pasina, uye zvisina maturo; naizvozvo ndakachema pamusoro peizvi \add ndikati\add*: Simba rake kungogara.
\p
\v 8 Ikozvino, enda, zvinyore pamberi pavo pahwendefa, uzvinyore nekuveza mubhuku, zvivepo zuva rekupedzisira, kuva chapupu kusvika rinhi narinhi.
\v 9 Nokuti rudzi rwunondimukira, vana varevi venhema, vana vasingadi kunzwa murairo waJehovha;
\v 10 vanoti kuvaoni: Musaona; uye kuvaporofita: Musatiporofitira zvakarurama kwatiri, taurai zvinosvedzerera kwatiri, porofitai \add ne\add*unyengeri;
\v 11 mudai munzira, mutsauke mubve mugwara, gumisai pamberi pedu Mutsvene waIsraeri.
\v 12 Naizvozvo anoreva seizvi Mutsvene waIsraeri: Nokuti munozvidza shoko iri, asi muchivimba nekumanikidza nekutsauka, uye muchigara mazviri;
\v 13 naizvozvo chakaipa ichi chichava kwamuri sepakakoromoka pakagadzirira kuwa, kufuta kwerusvingo rwakakwirira, kuwa kwaro kunosvika pakarepo nekukurumidza.
\v 14 Zvino achazviputsa, sekuputswa kwehari yemuumbi inoputsanyiwa, haangaregi, kuti kusawanikwa pakati pezvimedu zvayo chaenga chekugokesa moto pachoto, kana kutekesa mvura patsime.
\v 15 Nokuti anoreva seizvi Ishe Jehovha, Mutsvene waIsraeri: Pakudzoka nekuzorora muchaponeswa, pakunyarara nepakutenda pachava nesimba renyu; asi hamuna kuda.
\v 16 Zvino makati: Kwete, nokuti tichatiza nemabhiza; naizvozvo muchatiza; uye: Tichatasva anomhanyisa; naizvozvo vadzingiriri venyu vachamhanyisa.
\v 17 Chiuru \add chichatiza\add* pakutsiura kweumwe, nekuda kwekutsiura kwevashanu muchatiza, kusvika zvirokwazvo masiiwa sedanda pamusoro pegomo, uye semureza pamusoro pepakakwirira.
\p
\v 18 Naizvozvo Jehovha achambomira, kuti akunzwirei tsitsi; naizvozvo achakudzwa kuti ave nenyasha nemwi, nokuti Jehovha ndiMwari wemutongo; vakaropafadzwa vese vanomumirira.
\p
\v 19 Nokuti vanhu vachagara paZiyoni paJerusarema; hamungazochemizve, achakunzwirai nyasha kwazvo painzwi rekuchema kwenyu, paacharinzwa achakupindurai.
\v 20 Zvino Jehovha achakupai chenhamo nemvura yekutambudzika, zvakadaro vadzidzisi venyu havangabvisirwizve mukona, asi meso enyu achaona vadzidzisi venyu.
\v 21 Zvino nzeve ichanzwa inzwi shure shure kwako richiti: Iyi ndiyo nzira, fambai nayo! Pamunotsaukira kurudyi, nepamunotsaukira kuruboshwe.
\v 22 Zvino muchasvibisa chifukidzo chezvifananidzo zvenyu zvakavezwa zvesirivha, neefodhi yezvifananidzo zvenyu zvakaumbwa nekunyungudusa zvegoridhe, muchazviparadzira \add semucheka\add* wemukadzi ari kumwedzi; uchati kwazviri: Ibva pano.
\v 23 Ipapo achapa mvura yembeu yenyu, yamuchadyara muvvu, nechingwa chegoho renyika, uye zvichava zvakakora uye zvakawanda. Nezuva iro zvipfuwo zvenyu zvichadya pamafuro makuru.
\v 24 Zvino nzombe nembongoro diki zvinorima ivhu zvichadya zvekudya zvakarungwa; zvakarudzwa nefoshoro nemusero.
\v 25 Nepamusoro pegomo rimwe nerimwe rakareba, nepamusoro pechikomo chimwe nechimwe chakakwirira, pachava nenzizi nehova dzemvura nezuva rekuurawa kukuru, pachawa shongwe.
\v 26 Zvino chiedza chemwedzi chichava sechiedza chezuva, uye chiedza chezuva chichapetwa kanomwe, sechiedza chemazuva manomwe, nezuva raJehovha rekusunga pakakuvara pevanhu vake, paanoporesa shamhu yevanga ravo.
\s Jehovha achakunda vaAsiriya
\p
\v 27 Tarirai, zita raJehovha rinobva kure, richipisa hasha dzaro, murazvo \add waro\add* mukuru; uye mutoro unorema, miromo yake yakazara nehasha, nrurimi rwake semoto unopedza zvese;
\v 28 nekufema kwake rwizi rwunofashamira kunze kusvika pakati pemutsipa, kuzungura marudzi nechuzunguro chezvisina maturo; uye kuchava netomu rekutsausa pamatadza evanhu.
\v 29 Muchava nerwiyo, sepausiku hwekuyereswa kwemutambo, nemufaro wemoyo seanofamba nenyere kuenda kugomo raJehovha, kudombo raIsraeri.
\v 30 Jehovha achanzwisa inzwi rake reukuru, acharatidza kuburuka kweruoko rwake, nekutsamwa kwehasha, nemurazvo wemoto unopedza zvese, nechamupupuri, nemvura inemhepo, nechimvuramabwe.
\v 31 Nokuti neinzwi raJehovha muAsiriya achaputsanyiwa; achamurova neshamhu.
\v 32 Pese panopfuura tsvimbo yakatarwa, Jehovha yaakaisa pamusoro pake, kuchava nengoma nembira; uye nehondo dzekuzungunusa acharwa navo.
\v 33 Nokuti Tofeti rakagara ragadzirwa, zvirokwazvo rakagadzirirwa mambo; wakaridzikisa nokurikurisa; dutu riripo moto nehuni zhinji; mweya waJehovha, wakafanana norwizi rwesariferi, uchazvipfutidza.

\c 24
\s Kutonga kwaJehovha
\p
\v 1 Tarirai, Jehovha anoita nyika ive pasina, anoiita ive dongo, nekugonyesa chiso chayo, nekuparadzira vagari vayo.
\v 2 Zvino zvichaita, sezvinoitika kuvanhu saizvo zvive kumupristi, sezvakaita muranda zvidaro kuna tenzi wake, sezvakaita mushandikadzi zvidaro kuna vahosi vake, sezvakaita mutengi zvidaro kumutengesi, sezvakaita mukweretesi zvidaro kumukwereti, sezvakaita mutori werubatso zvidaro kumubatisi kwaari.
\v 3 Nyika ichaparadzwa zvekuparadzwa, uye ichapambwa zvekupambwa, nokuti Jehovha wakataura shoko iri.
\v 4 Nyika inochema inosvava; pasi pabvuruvara pasvava; vepanzvimbo dzakakwirira vevanhu vepanyika vanopera simba.
\v 5 Nyika yakasvibiswawo pasi pevagari vayo; nokuti vakadarika mirairo, vashandira mutemo, vaputsa sungano yekusingaperi.
\v 6 Naizvozvo kutuka kwapedza nyika, nevageremo vaparara. Naizvozvo vagari vepanyika vapiswa, uye kwasara vanhu vashoma.
\v 7 Waini itsva inochema; muzambiringa wapera simba; vese vane moyo unofara vanogomera.
\v 8 Mufaro wembira wopera; ruzha rwevanofara ropera; mufaro wembira wopera.
\v 9 Havanganwi waini nerwiyo; zvinwiwa zvinodhaka zvichavava kune vanozvinwa.
\v 10 Guta rekuparara raputsika; imba imwe neimwe yavharwa kuti musapindwa.
\v 11 Kunochemerwa waini munzira dzemumisha; mufaro wese wasvibiridzwa; kupembera kwenyika kwanyangarika.
\v 12 Muguta masara dongo; nesuwo rarohwa raparadzwa.
\p
\v 13 Nokuti zvichava saizvozvo pakati penyika, pakati pemarudzi, sekuzuzwa kwemuorivhi, sekufuhurudza goho remazambiringa parinenge rapera.
\v 14 Ivo vachasimudza inzwi ravo; vachaimbira ukuru hwaJehovha; vagodanidzira vari pagungwa.
\v 15 Saka rumbidzai Jehovha kumabvazuva, pazviwi zvegungwa, zita raJehovha, Mwari waIsraeri.
\p
\v 16 Takanzwa nziyo dzichiimbwa kumugumo wenyika; vakarurama ngavakudzwe! Asi ndakati: Ndinoonda, ndinoonda, ndine nhamo! Vanyepedzeri vakaita nekunyengera; zvirokwazvo, vanyepedzeri vakaita \add ne\add*kunyengera kukuru.
\v 17 Kutya negomba nemusungo zviri pamusoro pako, iwe mugari wepanyika.
\v 18 Zvino zvichaita, anotiza bope rekutyisa, achawira mugomba; uye anokwira achibva mukati megomba, achabatwa nemusungo; nokuti mahwindo ekumusoro azarurwa, nenheyo dzenyika dzinodedera.
\v 19 Nyika yaputswa-putswa chose, nyika yodedera-dedera chose, nyika yozununguswa-zununguswa chose.
\v 20 Nyika ichadzedzereka chose sechidhakwa, uye ichadengenyeka sedumba; uye kudarika kwayo kucharema pamusoro payo; zvino ichawa, ikasasimukazve.
\v 21 Zvino zvichaitika nezuva iro Jehovha achashanyera pahondo yewakakudzwa ari kumusoro, nemadzimambo enyika panyika.
\v 22 Vachaunganidzwa pamwe chete, \add se\add*zvinounganidzwa vasungwa mugomba, vachapfigirwa mutirongo; zvino shure kwemazuva mazhinji vachashanyirwa.
\v 23 Ipapo mwedzi uchanyadziswa, nezuva richanyara; nokuti Jehovha wehondo achabata ushe pagomo reZiyoni, nepaJerusarema; uye pamberi pevakuru vake pachava nokukudzwa.
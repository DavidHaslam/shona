\c 24
\s Kutonga kwaJehovha
\p
\v 1 Tarirai, Jehovha anoita nyika ive pasina, anoiita ive dongo nekuipidigura nekuparadzira vagari vayo.
\v 2 Zvino zvichaita sezvinoitika kuvanhu, saizvo zvive kumupristi, sezvakaita muranda zvidaro kuna tenzi wake, sezvakaita mushandiri, zvidaro kuna vahosi vake, sezvakaita mutengi, zvidaro kumutengesi, sezvakaita mukweretesi, zvidaro kumukwereti, sezvakaita mutori werubatso, zvidaro kumubatisi kwaari.
\v 3 Nyika ichaparara zvekuparara, uye yatapwa zvekutapwa, nokuti Jehovha wakataura shoko iri.
\v 4 Nyika inochema nekusvava, pasi pabvuruvara, nekusvavasssssssssssssssssssssssssssssssssss uye vepanzvimbo dzakakwirira vevanhu vepanyika vanopera simba.
\v 5 Nyika yakasvibiswawo pasi pevagari vayo, nokuti vakadarika mirairo, vashandira mitemo, nekuputsa sungano yekusingaperi.
\v 6 Naizvozvo kutuka kwapedza nyika, nevageremo vaparara. Naizvozvo vagari vepanyika vapiswa, uye kwasara vanhu vashoma.
\v 7 Waini itsva inochema, muzambiringa wapera simba, vese vane moyo unofara vanogomera.
\v 8 Mufaro wengoma wanyarara, ruzha rwevanofara ropera, mufaro wembira wopera.
\v 9 Havanganwi waini nerwiyo, rutsva; zvinwiwa zvinodhaka zvichavava kune vanozvinwa.
\v 10 Guta rekuparara raputsika, imba imwe neimwe yavharwa kuti musapindwa.
\v 11 Kunochemerwa waini munzira dzemumisha. Mufaro wese wasvibiridzwa, mufaro wenyika wanyangarika.
\v 12 Muguta masara dongo, nesuwo rarohwa raparadzwa.
\p
\v 13 Nokuti zvichava saizvozvo pakati penyika, pakati pemarudzi, sekuzuzwa kwemuorivhi, sekufuurudza goho remazambiringa parinenge rapera.
\v 14 Ivo vachasimudza inzwi ravo, vachaimbira ukuru hwaJehovha, vagodanidzira vari pagungwa.
\v 15 Saka rumbidzai Jehovha kumabvazuva, iro zita raJehovha, Mwari waIsraeri, pazviwi zvegungwa.
\p
\v 16 Takanzwa nziyo dzichiimbwa kumigumo yenyika, dzichiti: Vakarurama ngavakudzwe! Asi ini ndakati: Ndinoonda, ndinoonda, ndine nhamo! Vanyepedzeri vakaita nekunyengera; zvirokwazvo, vanyepedzeri vakaita nekunyengera kukuru.
\v 17 Kutya, negomba, nemusungo zviri pamusoro pako, iwe mugari wepanyika.
\v 18 Zvino, anotiza bope rekutyisa, achawira mugomba; anokwira achibva mukati megomba, achabatwa nemusungo; nokuti mahwindo ekumusoro azaruka, nenheyo dzenyika dzinodedera.
\v 19 Nyika yaputswa-putswa chose, nyika yodedera chose, nyika yozununguswa chose.
\v 20 Nyika ichadzedzereka semunhu akabatwa, ichadengenyeka sedumba; kudarika kwayo kuchairemedza kwazvo, ichawa, ikasasimukazve.
\v 21 Zvino zvichaitika nezuva iro Jehovha acharova hondo yevakakudzwa vari kumusoro, nemadzimambo enyika panyika.
\v 22 Vachaunganidzwa pamwe chete, sezvinounganidzwa vasungwa mugomba, vachapfigirwa mutirongo; zvino kana shure kwemazuva mazhinji vachashanyirwa.
\v 23 Ipapo mwedzi uchanyadziswa, nezuva richanyara; nokuti Jehovha wedzihondo achabata ushe pagomo reZiyoni, nepaJerusarema, pamberi pevakuru vake pachava nokukudzwa.
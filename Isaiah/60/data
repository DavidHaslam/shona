\c 60
\s Kunaka kweJerusarema rakavandudzwa
\p
\v 1 Simuka, uvheneke, nokuti chiedza chako chasvika, nekubwinya kwaJehovha kwabuda pamusoro pako.
\v 2 Nokuti, tarira, rima richafukidza nyika, nerima guru marudzi evanhu; asi Jehovha achabuda pamusoro pako, uye kubwinya kwake kuchaonekwa pamusoro pako.
\v 3 Zvino vahedheni vachauya kuchiedza chako, nemadzimambo kukubwinya kwekubuda kwako.
\v 4 Simudzira meso ako kumativi ese, uone, vese vanoungana pamwe, vanouya kwauri; vanakomana vako vachauya kubva kure, uye vakunda vako vacharerwa pahudyu.
\v 5 Ipapo uchaona, uye uchayerera pamwe chete, uye hana yako ichatya, uye ichakuriswa, nokuti kuwanda kwegungwa kuchashandurwa kwauri, varwi vemarudzi vachauya kwauri.
\v 6 Uwandu hwemakamera huchakufukidza, mhuru dzemakamera eMidhiyani neEfa; ese anobva Shebha achauya, achaunza goridhe nezvinonhuhwira, achaparidza rumbidzo yaJehovha.
\p
\v 7 Mapoka ese \add emakwai\add* eKedhari achaunganidzirwa kwauri, makondohwe eNebhayoti achakushumira; uye achauya nekugamuchirika pamusoro pearitari yangu, uye ndicharumbidza imba yekukudzwa kwangu.
\v 8 Ndivana ani ava vanobhururuka segore, senjiva dzinouya kumahwindo adzo?
\v 9 Zvirokwazvo zviwi zvichandimirira, nezvikepe zveTarishishi pakutanga, kuunza vanakomana vako kubva kure, sirivha yavo negoridhe ravo pamwe navo, kuzita raJehovha Mwari wako, nekuMutsvene waIsraeri, nokuti wakakukudza.
\p
\v 10 Zvino vanakomana vevatorwa vachavaka masvingo ako, uye madzimambo avo achakushumira, nokuti mukutsamwa kwangu ndakakurova, asi munyasha dzangu ndakakunzwira tsitsi.
\v 11 Zvino masuwo ako achagara akazaruka, uye haangapfigwi siku nesikati, kuti vakuvigire fuma yevatorwa, uye madzishe avo aunzwe.
\v 12 Nokuti rudzi noeushe zvisingazokushumiri zvichaparara, hongu, marudzi achaparara kwazvo.
\v 13 Kubwinya kweRebhanoni kuchauya kwauri, mufiri*, mupaini nemusaipuresi pamwe chete, kushongedza nzvimbo yangu tsvene, uye ndichabwinyisa nzvimbo yetsoka dzangu.
\v 14 Nevanakomana vevatambudzi vako vachauya kwauri vachikukotamira; nevese vaikuzvidza vachazvikotamisira pasi petsoka dzako; vachakutumidza kuti: Guta raJehovha, Ziyoni reMutsvene waIsraeri.
\v 15 Pachinzvimbo chekuti usiiwe nekuvengwa, uye pasina anopfuura \add nemauri\add*, ndichakuita uve nembiri nekusingaperi, mufaro wemazera nemazera.
\v 16 Zvino uchanwa mukaka wemarudzi, uye uchanwa mazamu emadzimambo; ipapo uchaziva kuti ini Jehovha ndini muponesi wako, neMudzikunuri wako, Wemasimbaose waJakove.
\v 17 Pachinzvimbo yendarira ndichauya negoridhe, panzvimbo chedare ndichauya nesirivha, pachinzvimbo chematanda safuri, nepanzvimbo chemabwe dare. Ndichaita vabati vako vave rugare, nevamanikidzi vako vave kururama.
\v 18 Kuita nechisimba hakuchazonzwikwi pachika yako, kupamba nekuparadza pamiganhu yako; asi uchadaidza masvingo ako kuti: Ruponeso; nemasuwo ako kuti: Rumbidzo.
\p
\v 19 Zuva harichazovi chiedza kwauri masikati, nemwedzi haungazokuvhenekeri kuve kupenya; asi Jehovha achava kwauri chiedza chisingaperi, naMwari wako \add ave\add* kunaka kwako.
\v 20 Zuva rako harichazoviri, mwedzi wako haungazvibvisi; nokuti Jehovha achava chiedza chako chisingaperi, uye mazuva ekuchema kwako achaguma.
\p
\v 21 Vanhu vako vese vachava vakarurama, vachagara nhaka yenyika nekusingaperi, davi rekusima kwangu, basa remaoko angu, kuti ndikudzwe.
\v 22 Mudiki achava chiuru, uye wakadukupa ave rudzi rwune simba. Ini Jehovha ndichakukurumidzisa nenguva yake.

\c 38
\s Kurwara kwaHezekia nekupora kwake
\p
\v 1 Mumazuva iwawo Hezekia wakarwarira kufa. Muporofita Isaya mwanakomana waAmozi ndokusvika kwaari, ndokuti kwaari: Anoreva seizvi Jehovha: Raira imba yako, nokuti uchafa, haungararami.
\v 2 Zvino Hezekia wakatendeudzira chiso chake kumadziro ndokunyengetera kuna Jehovha,
\v 3 ndokuti: Rangarirai henyu kuti ndakafamba pamberi penyu pachokwadi uye nemoyo wakaperera, uye ndakaita zvakanaka pachiso chenyu. Hezekia ndokuchema nekuchema kukuru.
\p
\v 4 Zvino shoko raJehovha rakasvika kuna Isaya, richiti:
\v 5 Enda unoti kuna Hezekia: Anoreva seizvi Jehovha, Mwari waDhavhidhi baba vako: Ndanzwa munyengetero wako, ndaona musodzi wako, tarira, ndinowedzera pamazuva ako makore gumi nemashanu.
\v 6 Zvino kubva muruoko rwamambo weAsiriya ndakununura iwe neguta rino, uye ndadzivirira guta rino.
\v 7 Zvino ichi chiratidzo kwauri chinobva kuna Jehovha, kuti Jehovha achaita chinhu ichi chaataura.
\v 8 Tarira, ndichadzosa mumvuri pamitaro yange yadzira pamitaro yezuva yaAhazi, mitaro gumi shure. Zvino zuva rakadzoka kumashure mitaro gumi pamitaro yaraiva raburuka nayo.
\s Rwiyo rwekuvonga rwaHezekia
\p
\v 9 Chinyorwa chaHezekia mambo waJudha paairwara, apora paurwere hwake.
\p
\v 10 Ini ndakati: Pakugurwa kwemazuva angu, ndichaenda pamasuwo eguva, nditorerwe akasara emakore angu.
\v 11 Ndakati: Handichazooni Jehovha, Jehovha panyika yevapenyu; handichazooni vanhu pamwe nevagari vepanyika.
\p
\v 12 Zera rangu rabva, uye rabviswa kwandiri setende remufudzi wemakwai. Ndagura upenyu hwangu semuruki, achandigura serushinda; kubva masikati kusvika pausiku munondigumisa.
\v 13 Ndaka\add mu\add*isa kusvika mangwanani, seshumba, saizvozvo achavhuna mapfupa angu ese; kubva masikati kusvika pausiku, munondigumisa.
\v 14 Senyenganyenga \add kana\add* kondo; saizvozvondakachema senjiva; meso angu akapera nekutarira kumusoro; Jehovha, ndakamanikidzwa, ivai rubatso rwangu.
\v 15 Ndingatii? Zvaakataura kwandiri, uye iye pachake wakazviita; ndichafamba zvinyoro nyoro makore angu ese mukurwadziwa kwemweya wangu.
\v 16 Ishe, vanorarama neizvi; uye pazvinhu izvi zvese pane upenyu hwemweya wangu. Zvino muchandirapa, mundiraramise.
\v 17 Tarirai, pachinzvimbo cherugare ndine kurwadziwa kukuru; asi imwi murudo \add makanunura\add* mweya wangu pagomba rekuparadzwa; nokuti makarasira zvivi zvangu zvese shure kwemusana wenyu.
\v 18 Nokuti guva haringakuvongii, rufu haru\add goni\add* kukurumbidzai; avo vanoburukira kugomba havangagoni kutarira chokwadi chenyu.
\v 19 Mupenyu, mupenyu, iye achakuvongai, seni nhasi; baba vachazivisa vana vavo chokwadi chenyu.
\v 20 Jehovha \add wakazvigadzirira\add* kundiponesa; naizvozvo tichaimba nziyo dzangu nemitengeranwa mazuva ese eupenyu hwedu muimba yaJehovha.
\p
\v 21 Nokuti Isaya waiva ati: Ngavatore sumbu remaonde varinamire pamota, zvino achapora.
\v 22 Hezekiawo waiva ati: Chiratidzo ndechipi kuti ndichakwira kuimba yaJehovha?
\c 13
\s Shoko raJehovha pamusoro peBhabhironi
\p
\v 1 Mutoro weBhabhironi Isaya mwanakomana waAmosi waakaona.
\p
\v 2 Simudzai mureza pagomo riri bani; simudzirai inzwi kwavari, ninirai ruoko, kuti vapinde pamasuwo evanoremekedzwa.
\v 3 Ini ndakaraira vakaitwa vatsvene vangu, ndakadanawo mhare dzangu nekuda kwekutsamwa kwangu, avo vanofara paukuru hwangu.
\v 4 Kutinhira kwechaunga mumakomo, kufanana nevanhu vakawanda kwazvo, inzwi reruzha kubva kuumambo uzhinji hwemarudzi akaungana, Jehovha wehondo achiongorora uto rehondo.
\v 5 Vanobva kunyika iri kure, kumugumo wematenga, Jehovha pamwe nezvombo zvekutsamwa kwake, kuparadza nyika yese.
\p
\v 6 Ungudzai, nokuti zuva raJehovha raswedera; richasvika sekuparara kunobva kuna Wemasimbaose.
\v 7 Naizvozvo maoko ese achashaya simba, nemoyo umwe neumwe wemunhu uchanyunguduka.
\v 8 Zvino vachavhunduka; marwadzi nematambudziko zvichavabata; vacharwadziwa semukadzi anorwadziwa nemimba; vachashamisika umwe neumwe wake, zviso zvavo zviso zvemirazvo yemoto.
\v 9 Tarirai zuva raJehovha rinouya, rine utsinye, zvese nehasha, kutyisa nekutsamwa, kuisa nyika iri dongootyisa, rine hasha nokutsamwa kukuru, kuti ashandure nyika iite dongo, nokuparadza vatadzi vayo vabvemo.
\v 10 Nokuti nyeredzi dzokudenga, namapoka adzo, hadzingaratidzi chiedza chadzo; zuva richasvibiswa pakubuda kwaro, uye mwedzi haungavhenekeri nechiedza chawo.
\v 11 Ndicharova nyika nokuda kokushata kwayo, navakaipa nokuda kwezvakaipa zvavo; ndichagumisa manyawi avanozvikudza, nokuwisira pasi kudada kwavanotyisa.
\v 12 Vanhu ndichavaita vashoma kupfuura goridhe rakaisvonaka, iye munhu kupfuura goridhe dzvene reOfiri.
\v 13 Saka ndichadederesa denga, nyika ichazununguswa ibve panzvimbo yayo, nehasha dzaJehovha wehondo, napazuva rokutsamwa kwake kukuru.
\v 14 Zvino semhara inovhimwa, uye sezvipfuwo zvisina unozviunganidza, saizvozvo munhu umwe neumwe achadzokera kurudzi rwake, umwe neumwe achatizira kunyika yake.
\v 15 Umwe neumwe anowanikwa, achabayiwa; umwe neumwe anobatwa, achaurawa nomunondo.
\v 16 Vacheche vavo vacharoverwa pasi pamberi pavo, dzimba dzavo dzichapambiwa, vakadzi vavo vachachinyiwa.
\v 17 Tarirai, ndichavamutsira vaMedhiya, vasingarangariri sirivha, kunyange goridhe havaifariri.
\v 18 Uta hwavo huchawisira pasi majaya avo, havangavi netsitsi nezvibereko zvechizvaro; ziso ravo haringadariki vana.
\p
\v 19 Zvino Bhabhironi, rine mbiri paushe hwese, raizvikudza VaKaradhiya pamusoro pokunaka kwaro, richaita sapanguva yakaparadza Mwari Sodhoma neGomora.
\v 20 Haringatongogarwi navanhu, hakuna vangatongogaramo kusvikira kumarudzi namarudzi; kunyange nomuArabhiya haangadziki tende rakemo, navafudzi havangavatisi mapoka avopo.
\v 21 Asi zvikara zvomusango zvichavatamo; dzimba dzavo dzichazara nezvinorira; mhou dzichagaramo, nemweya yakaipa ichatambapo.
\v 22 Mapere acharira munhare dzavo, namakava mudzimba dzamadzimambo dzaifadza; nguva yaro yaswedera pedo, mazuva aro haangawedzerwi.
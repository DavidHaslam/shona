\c 62
\s Jerusaremu rakavandudzwa
\p
\v 1 Nokuda kwelioni handingarambi ndinyerere, nokuda kweJerusaremu handingazorori, kusvikira kururama kwaro kuchibuda sechiedza, nokuponeswa kwaro somwenje unopfuta.
\v 2 Marudzi avanhu achaona kururama kwako, namadzimambo ose kurumbidzwa kwako; uchatumidzwa zita idzva, richarehwa nomuromo waJehovha.
\p
\v 3 Iwe uchavawo korona yakanaka muruoko rwaJehovha, noukomba hwoumambo muruoko rwaMwari wako.
\v 4 Hauchazonzi, "Musiyiwa;" nenyika yako haichazonzi dongo; asi iwe uchatumidzwa zita rinonzi "Hefizibha," nenyika yako Bheura; nokuti Jehovha anokufarira, nenyika yako ichawanikwa.
\v 5 Nokuti jaya sezvarinowana mhandara, saizvozvo vanakomana vako vachakuwana; uye muwani sezvaanofarira mukadzi wake, saizvozvo Mwari wako achakufarira.
\p
\v 6 Ndakagadza nharire pamusoro pamasvingo ako, iwe Jerusaremu; havangatongonyarari masikati nousiku; imi vayeudziri vaJehovha, regai kunyarara, uye musamutendera kuzorora, kusvikira asimbisa izvozvo, kusvikira aita Jerusaremu guta rinorumbidzwa panyika.
\p
\v 8 Jehovha akapika noruoko rwake rworudyi, uye noruoko rwake rune simba, achiti, "Zvirokwazvo handichazopi vave ngi vako zviyo zvako, zvive zvokudya zvavo, navatorwa havachazonwi waini yako itsva, yawakatamburira;
\v 9 asi vakazvikohwa ndivo vachazvidya, vachirumbidza Jehovha; vakaiunganidza ndivo vachainwa parnavanze eimba yangu tsvene."
\p
\v 10 Pindai, pindai napamusuo, gadzirai nzira yavanhu; gadzirai, gadzirai mugwagwa, bvisai mabwe, simudzirai vanhu mureza.
\p
\v 11 Tarirai, Jehovha akaparidza shoko kusvikira kumugumo wenyika, achiti, "Udzai mukunda waZioni, muti, `Tarira, ruponeso rwako runouya; tarira, mubayiro wake anawo, zvaanoripira zviri pamberi pake.' "
\v 12 Vachavatumidza zita rinonzi "Vanhu vatsvene, Vakadzikunurwa naJehovha; newe uchatumidzwa zita rinonzi, `Mutsvakwa, Guta risina kusiyiwa.' "

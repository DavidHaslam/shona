\c 62
\s Jerusarema rakavandudzwa
\p
\v 1 Nokuda kweZiyoni handinganyarari, uye nokuda kweJerusarema handingazorori, kusvika kururama kwaro kuchibuda sechiedza, neruponeso rwaro semwenje unopfuta.
\v 2 Zvino marudzi achaona kururama kwako, nemadzimambo ese kubwinya kwako, uye uchadanwa nezita idzva, muromo waJehovha uchatumidza iro.
\v 3 Zvino uchava korona yerunako muruoko rwaJehovha, eoukomba hweumambo muruoko rwaMwari wako.
\v 4 Hauchazonzi Musiiwa; nenyika yako haichazonzi Dongo; asi uchanzi Hefizi-Bha, nenyika yako Bheura; nokuti Jehovha anofadzwa newe, nenyika yako ichawanikwa.
\v 5 Nokuti jaya \add sezva\add*rinowana mhandara, \add saizvozvo\add* vanakomana vako vachakuwana; uye muwani sezvaanofarira mwenga wake, \add saizvozvo\add* Mwari wako achakufarira.
\p
\v 6 Ndakagadza nharirire pamusoro pemasvingo ako, Jerusarema; havangatongonyarari masikati neusiku; imwi vayeudziri vezvaJehovha, regai kunyarara,
\v 7 uye musamuzorodza, kusvika asimbisa \add izvozvo\add*, kusvika aita Jerusarema guta rinorumbidzwa panyika.
\v 8 Jehovha wakapika neruoko rwake rwerudyi, uye neruoko rwesimba rake, \add achiti\add*: Zvirokwazvo handichazopi zviyo zvako \add zvive\add* kudya kwevavengi vako, nevanakomana vemutorwa havanganwi waini yako itsva yawakatamburira.
\v 9 Asi vakazvigamuchira vachazvidya, nerumbidzo yaJehovha; vakaiunganidza ndivo vachainwa pazvivanze zveimba yangu tsvene.
\p
\v 10 Pfuurai, pindai nemumasuwo, gadzirai nzira yevanhu; simudzai, simudzai mugwagwa mukuru, bvisai mabwe, simudzirai vanhu mureza.
\v 11 Tarirai, Jehovha wakanzwikwa kusvika kumugumo wenyika, iti kumukunda weZiyoni: Tarira, ruponeso rwako runouya; tarira, mubairo wake anawo, zvaanoripira zviri pamberi pake.
\v 12 Zvino vachavatumidza kuti Vanhu vatsvene, Vakadzikunurwa naJehovha; newe uchatumidzwa zita rinonzi Mutsvakwa, Guta risina kusiiwa.

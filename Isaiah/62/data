\c 62
\s Jerusarema rakavandudzwa
\p
\v 1 Nokuda kweZiyoni handinganyarari, uye nokuda kweJerusarema handingazorori, kusvika kururama kwaro kuchibuda sechiedza, neruponeso rwaro semwenje unopfuta.
\v 2 Zvino marudzi achaona kururama kwako, nemadzimambo ese kubwinya kwako, uye uchadanwa nezita idzvakurumbidzwa kwako; uchatumidzwa zita idzva, richarehwa nomuromo waJehovha.
\v 3 Iwe uchavawo korona yakanaka muruoko rwaJehovha, noukomba hwoumambo muruoko rwaMwari wako.
\v 4 Hauchazonzi: Musiiwa; nenyika yako haichazonzi: Dongo; asi iwe uchatumidzwa zita rinonzi Hefizi-Bha, nenyika yako Bheura; nokuti Jehovha anokufarira, nenyika yako ichawanikwa.
\v 5 Nokuti jaya sezvarinowana mhandara, saizvozvo vanakomana vako vachakuwana; uye muwani sezvaanofarira mukadzi wake, saizvozvo Mwari wako achakufarira.
\p
\v 6 Ndakagadza nharirire pamusoro pamasvingo ako, iwe Jerusarema; havangatongonyarari masikati nousiku; imwi vayeudziri vaJehovha, regai kunyarara,
\v 7 uye musamutendera kuzorora, kusvikira asimbisa izvozvo, kusvikira aita Jerusarema guta rinorumbidzwa panyika.
\v 8 Jehovha akapika noruoko rwake rworudyi, uye noruoko rwake rune simba, achiti: Zvirokwazvo handichazopi vavengi vako zviyo zvako, zvive zvokudya zvavo, navatorwa havachazomwi waini yako itsva, yawakatamburira;
\v 9 asi vakazvikohwa ndivo vachazvidya, vachirumbidza Jehovha; vakaiunganidza ndivo vachainwa pamavanze eimba yangu tsvene.
\p
\v 10 Pindai, pindai napamusuwo, gadzirai nzira yavanhu; gadzirai, gadzirai mugwagwa, bvisai mabwe, simudzirai vanhu mureza.
\v 11 Tarirai, Jehovha anoparidza shoko kusvikira kumugumo wenyika, achiti: Udzai mukunda weZiyoni, muti: Tarira, ruponeso rwako runouya; tarira, mubairo wake anawo, zvaanoripira zviri pamberi pake.
\v 12 Vachavatumidza zita rinonzi Vanhu vatsvene, Vakadzikunurwa naJehovha; newe uchatumidzwa zita rinonzi Mutsvakwa, Guta risina kusiiwa.

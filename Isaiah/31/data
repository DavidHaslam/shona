\c 31
\s Egipita haingabatsiri, asi Jehovha
\p
\v 1 Nhamo kune vanoburukira rubatsiro kuEgipita, vanozembera pamabhiza, nekuvimba nedzingoro nokuti izhinji, nevatasvi vemabhiza nokuti vakasimba kwazvo, asi vasingatarisi kuMutsvene waIsraeri, uye vasingatsvaki Jehovha.
\v 2 Zvakadaro naiye wakachenjera, uye achauisa chakaipa, uye haangadzosi mashoko ake, asi achamukira imba yevaiti vezvakaipa, nekurwisa rubatsiro rwevaiti vezvitadzo.
\v 3 Nokuti VaEgipita vanhu, havasi Mwari, nemabhiza avo inyama, haasi mweya; Jehovha paachatandavadza ruoko rwake, anobatsira achagumburwa neanobatsirwa achawira pasi, zvino vose vachapera pamwe chete.
\p
\v 4 Nokuti anoreva seizvi Jehovha kwandiri: Seshumba nehando yeshumba zvichiombera chijimbiwa chazvo; chaunga chevafudzi pachinodanirwa kuirwira, haingatyi inzwi ravo, uye hainganinipiswi neruzha rwavo, naizvozvo Jehovha wehondo achaburukira kurwira gomo reZiyoni, nechikomo charo.
\v 5 Seshiri dzinobhururuka, saizvozvo Jehovha wehondo achadzivirira Jerusarema, achidzivirira acharidzikinura, achipfuura, acharichengetedza.
\p
\v 6 Dzokerai kuna iye vana vaIsraeri wavakamukira kwazvo.
\v 7 Nokuti nezuva iro umwe neumwe acharasa zvifananidzo zvake zvesirivha nezvifananidzo zvake zvegoridhe, maoko enyu zvaakakuitirai \add kuva\add* chivi.
\p
\v 8 Zvino Asiriya achawa nemunondo usiri wemunhu ane simba; uye munondo usiri wemunhu wepasi uchamupedza; uye achatiza munondo, uye majaya ake achava echibharo.
\v 9 Zvino dombo rake richapfuura nekuda kwekutya, nemachinda ake achatyityidzirwa nemureza, anoreva Jehovha, ane moto wake uri paZiyoni, nechoto chake paJerusarema.

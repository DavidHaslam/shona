\c 6
\s Isaya anodanwa naJehovha
\p
\v 1 Pagore rekufa kwamambo Uziya, ndakaona Ishe agere pachigaro cheushe, chiri pamusoro uye chakakwirira, uye mupendero wenguvo dzake waizadza tembere.
\v 2 Maserafimi aiva amire pamusoro payo, mapapiro matanhatu, mapapiro matanhatu rimwe nerimwe, uye maviri akafukidza chiso chayo, uye nemaviri yakafukidza makumbo ayo, uye nemaviri yaibhururuka nawo.
\p
\v 3 Rimwe rakadanidzira kune rimwe richiti, Mutsvene, mutsvene, mutsvene, Jehovha wedzihondo; nyika yese izere nekubwinya kwake.
\p
\v 4 Nheyo dzezvikumbaridzo ndokuzununguka nenzwi rewaidana, imba ndokuzara utsi.
\p
\v 5 Zvino ndakati: Nhamo kwandiri, nokuti ndoparara, nokuti ndiri munhu wemiromo yakasviba, uye ndinogara pakati pevanhu vemiromo yakasviba, nokuti meso angu akaona Mambo; Jehovha wedzihondo.
\v 6 Zvino rimwe remaserafimi rakabhururukira kwandiri, rine zimbe rinopfuta muruoko rwaro, raraiva ratora nembato paaritari.
\v 7 Rakagunzva muromo wangu ndokuti: Tarira, ichi chazvigunzvira miromo yako, naizvozvo uipi hwako hwabviswa, uye chivi chako chaitirwa rudzikunuro.
\v 8 Zvino ndakanzwa inzwi raJehovha richiti: Ndiyani wandichatuma? Uye ndiyani achatiendera? Zvino ndakati: Tarirai Ndiri \add pano\add*, nditumei.
\p
\v 9 Iye ndokuti: Enda, uti kuvanhu ava: Inzwai munzwe; asi hamunganzwisisi, uye onai muchiona asi hamungaonesesi.
\v 10 Kodzai moyo yevanhu ava, remedzai nzeve dzavo, uye tsinzinisai meso avo, zvimwe vaone nemeso avo, vanzwe nenzeve dzavo, vanzwisise vadzoke ndokuporeswa.
\p
\v 11 Zvino ndakati: Kusvika rinhi, Ishe? Akapindura ndokuti: Kusvika maguta ava matongo asina mugari, nedzimba dzisina munhu, nenyika yaparadzwa chose,
\v 12 naJehovha abvisira vanhu kure, nekusiiwa \add kwenzvimbo\add* kukuru kwava pakati penyika.
\v 13 Asi chikamu chimwe mugumi ichava pairi, chichadzoka chive chekudyiwa; seterebhinti nemuouki unowisa mashizha awo hunde yawo iri pauri, mbeu tsvene ihunde yawo.

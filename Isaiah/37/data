\c 37
\p
\v 1 Zvino zvakaitika pakunzwa kwamambo Hezekiya, wakabvarura nguvo dzake, ndokuzvifukidza saga, ndokupinda muimba yaJehovha.
\v 2 Zvino wakatuma Eriakimu waiva pamusoro peimba \add yamambo\add*, naShebhina munyori, nevakuru vevapristi, vakazvifukidza saga kuna Isaya mwanakomana waAmozi muporofita.
\v 3 Zvino vakati kwaari: Anoreva seizvi Hezekia: Zuva rino izuva redambudziko, nekutsiura nekuzvidza, nokuti vana vasvika pakuzvarwa, asi hakuna simba rekuzvara.
\v 4 Zvimwe Mwari wenyu achanzwa mashoko aRabhi-Shake, awo mambo weAsiriya tenzi wake aakatuma kuzvidza Mwari mupenyu, nekuzvidza mashoko Mashoko Jehovha Mwari wenyu aakanzwa. Naizvozvo simudzirai munyengetero vakasara vakasiiwa.
\v 5 Naizvozvo varanda vamambo Hezekiya vakasvika kuna Isaya.
\p
\v 6 Zvino Isaya wakati kwavari: Revai seizvi kuna tenzi wenyu: Anoreva seizvi Jehovha: Usatya nekuda kwemashoko awanzwa, varanda vamambo weAsiriya avakutuka nawo.
\v 7 Tarira, ndichaisa mweya maari, zvino achanzwa guhu ndokudzokera kunyika yake, uye ndichamuwisisa nemunondo munyika yake.
\p
\v 8 Zvino Rabhi-Shake wakadzoka ndokuwana mambo weAsiriya achirwa neRibhina, nokuti wakange anzwa kuti wabva kuRakishi.
\v 9 Zvino wakanzwa pamusoro paTirihaka mambo weltiopia, zvichinzi: Abuda kurwa newe. Zvino paakanzwa, wakatuma nhume kuna Hezekia, achiti:
\v 10 Taurai seizvi kuna Hezekiya mambo waJudha, muti: Mwari wako waunovimba naye ngaarege kukunyengera achiti: Jerusarema haringapiwi muruoko rwamambo weAsiriya.
\v 11 Tarira, wakanzwa madzimambo eAsiriya zvaakaitira nyika dzese pakudziparadza. Zvino iwe uchanunurwa here?
\v 12 Vamwari vendudzi vakarwira here avo madzibaba angu avakaparadza, Gozani, naHarani, naRezefi, nevanakomana veEdheni, vaiva paTerasari?
\v 13 Aripi mambo weHamati, namambo weAripadhi, namambo weguta reSafarivhaimi, Hena, neIvha?
\p
\v 14 Hezekiya akagamuchira tsamba pamaoko enhume, akairava; Hezekiya akakwira kumba kwaJehovha, akaipetenura pamberi paJehovha.
\v 15 Ipapo Hezekiya akanyengetera kuna Jehovha, achiti:
\v 16 Haiwa Jehovha wehondo, Mwari waIsraeri, iye ugere pamusoro pamakerubhimi! Ndimi Mwari, imwi mega, woushe hwese hwenyika, ndimi makaita kudenga napasi.
\v 17 Rerekerai nzeve yenyu, Jehovha, munzwe; svinudzai meso enyu, Jehovha, muone; inzwai mashoko ese aSani-Heribhi, akatuma nhume kuzozvidza Mwari mupenyu.
\v 18 Zvirokwazvo, Jehovha, madzimambo eAsiriya akaparadza marudzi ese nenyika dzawo,
\v 19 akakandira vamwari vavo mumoto; nokuti vakange vasi vamwari, asi rakange riri basa ramaoko avanhu, ari matanda namabwe; naizvozvo akavaparadza.
\v 20 Naizvozvo zvino, Jehovha, Mwari wedu, tiponesei paruoko rwake, kuti ushe hwese hwenyika huzive kuti ndimi Jehovha, iyemi moga.
\p
\v 21 Ipapo Isaya mwanakomana waAmozi, akatuma shoko kuna Hezekia, akati: Zvanzi naJehovha Mwari waIsraeri: Zvawanyengetera kwandiri pamusoro paSani-Heribhi mambo weAsiriya,
\v 22 heri shoko rakataurwa naJehovha, pamusoro pake: Mhandara, mukunda weZiyoni, wakakushora nokukuseka; mukunda weJerusarema wakakudzungudzira musoro wake.
\v 23 Ndianiko wawakatuka nokuzvidza? Wakazvikudza kuna aniko nenzwi rako, meso ako akatarira aniko kudenga? NdiMutsvene waIsraeri!
\v 24 Watuka Jehovha navaranda vako, ukati: Ndakwira kumakomo marefu nengoro dzangu zhinji, kunzvimbo dzomukati dzeRebhanoni; ndichatema misidhari mirefu iripo, nemisiperesi yakatsaurwa iripo, ndichipa kusvikira kumusoro-soro kwaro, kudondo raro rinobereka zvakanaka;
\v 25 ndakachera ndikanwa mvura, ndichapwisa nzizi dzese dzeEgipita nokutsika netsoka dzangu.
\v 26 Hauna kunzwa here kuti ndakazviita kare, kuti ndakazviraira nenguva dzokutanga-tanga? Zvino ndakaraira zviitike, kuti iwe uve muparadzi wamaguta akakombwa namasvingo, ave matongo.
\v 27 Naizvizvo vakange vageremo vakange vane simba diki, vakavhundutswa nokunyadziswa; vakafanana nouswa hwebundo, nomuriwo mutema, nouswa huri pamusoro peimba, nomunda wezviyo zvigere kukura.
\v 28 Asi ndinoziva kugara kwako pasi, nokubuda kwako, nokupinda kwako, uye hasha dzako kwandiri.
\v 29 Nokuda kwehasha dzako kwandiri, uye nokuti ndakanzwa, kuzvikudza kwako, ndichaisa rwauro rwangu mumhino dzako, netomu rangu mumiromo yako, ndikudzosere nenzira yawakauya nayo.
\p
\v 30 Ichi ndicho chichava chiratidzo kwauri: Nhaka muchadya zvinongomera zvega, negore rechipiri muchadya zvinomerazve kwazviri; asi negore rechitatu munofanira kudzvara, nokukohwa, nokusima minda yemizambiringa, mudye michero yayo.
\v 31 Zvino vakasara vakapukunyuka veimba yaJudha, vachaitazve midzi pasi, nokubereka michero kumusoro.
\v 32 Nokuti vakasara vachabuda Jerusarema, navakapukunyuka pagomo reZiyoni; kushingaira kwaJehovha kuchazviita.
\p
\v 33 Naizvozvo zvanzi naJehovha pamusoro pamambo weAsiriya: Haangapindi muguta rino, kana kuposhera museve imomo, kana kusvika pamberi paro nenhovo, kana kututira gomo revhu kwariri.
\v 34 Zvanzi naJehovha: Nenzira yaakauya nayo, achadzokerazve nayo; haangapindi muguta rino.
\v 35 Nokuti ndichadzivirira guta rino, ndiriponese nokuda kwangu ini, uye nokuda komuranda wangu Dhavhidhi.
\p
\v 36 Zvino mutumwa waJehovha akabuda, akauraya vanhu vane zvuru zvine zana namakumi masere nezvishanu pamisasa yavaAsiriya; zvino vanhu vakati vachimuka mangwanani, vakawana zvava zvitunha zvese.
\p
\v 37 Naizvozvo Sani-Heribhi mambo weAsiriya akabva, akaenda, akadzokera kwakare, akanogara Ninivhe.
\v 38 Zvino akati achinamata mumba maNisiroki, mwari wake, Adhiramereki naSharezeri vanakomana vake, vakamuuraya nomunondo, ivo vakatizira kunyika yeArarati. Esari-Hadhoni akamutevera paushe.
\c 36
\s Kurwa kwaSani-Heribhi neJerusarema
\p
\v 1 Zvino zvakaitika, mugore regumi nemana ramambo Hezekia, Sani-Heribhi mambo weAsiriya wakakwira kurwisa maguta ese aJudha akashoshewa, ndokuatora.
\v 2 Zvino mambo weAsiriya wakatuma Rabhi-Shake kubva paRakishi kuenda kuJerusarema kuna mambo Hezekia ane hondo inorema. Zvino wakamira pamugero wedziva rekumusoro, panzira huru yemunda wemusuki.
\v 3 Zvino kwakabudira kwaari Eriakimu mwanakomana waHirikiya, waiva pamusoro peimba, naShebhina munyori, naJoa mwanakomana waAsafi, munyori wenhoroondo.
\p
\v 4 Zvino Rabhi-Shake wakati kwavari: Taurai ikozvino kuna Hezekia: Ndizvo zvinoreva mambo mukuru, mambo weAsiriya: Chivimboi ichi chaunovimba nacho?
\v 5 Ndinoti (asi ishoko remiromo): Kune zano nesimba rehondo. Ikozvino unovimba nani kuti undimukire?
\v 6 Tarira, unovimba nemudonzvo werutsanga rwakavhunika urwu, paEgipita, kana munhu akasendama parwuri, rwuchapinda muruoko rwake, ndokurwubaya; wakadaro Farao mambo weEgipita kune vese vanovimba naye.
\v 7 Asi kana ukati kwandiri: Tinovimba naJehovha Mwari wedu, ko haasi iye nzvimbo dzake dzakakwirira nedziaritari dzake Hezekia zvaakabvisa ndokuti kuna Judha neJerusarema: Muchakotamira pamberi pearitari iyi here?
\v 8 Naizvozvo zvino chipa hako chibatiso kuna tenzi wangu, mambo weAsiriya, zvino ndichakupa mabhiza zvuru zviviri, kana iwe uchigona kupa vatasvi vemabhiza pamusoro pawo.
\v 9 Uchadzosera sei chiso chemutongi umwe wemudikisa wevaranda vatenzi wangu? Ugoisa chivimbo chako kuEgipita pangoro nepavatasvi vemabhiza?
\v 10 Ikozvino ndakwira here ndisina Jehovha kurwisa nyika iyi kuiparadza. Jehovha wakati kwandiri,kwira kurwisa nyika iyi, uiparadze.
\p
\v 11 Zvino Eriyakimu naShebha naJowa vakati kuna Rabhi-Shake: Taura hako kuvaranda vako muChiaramiya, nokuti tino\add chi\add*nzwisisa; uye musataura kwatiri ChiJudha, munzeve dzevanhu vari parusvingo.
\v 12 Asi Rabhi-Shake wakati: Tenzi wangu akandituma kuna tenzi wako nekwauri here, kutaura mashoko awa? Hakusi kuvanhu vagere parusvingo here kuti vadye ndove yavo nekunwa weti yavo pamwe nemwi?
\p
\v 13 Zvino Rabhi-Sheka wakamira ndokudana neinzwi guru muChiJudha, ndokuti: Inzwai mashoko amambo mukuru, mambo weAsiriya.
\v 14 Anoreva seizvi mambo: Hezekia ngaarege kukunyengerai; nokuti haangagoni kukununuraii.
\v 15 Uye Hezekia ngaarege kukuvimbisai naJehovha, achiti: Jehovha achatinunura zvirokwazvo; guta iri haringapiwi muruoko rwamambo weAsiriya.
\v 16 Musateerera kuna Hezekia, nokuti anoreva seizvi mambo weAsiriya: Tsvakai nyasha kwandiri nechipo, mutumire kwandiri, mudye umwe neumwe zvemuzambiringa wake, uye umwe neumwe zvemuonde wake, umwe neumwe anwe mvura zhinji yetsime rake;
\v 17 kusvika pakusvika kwangu, ndikutorei, ndikakuisai munyika yakafanana nenyika yenyu, nyika yezviyo newaini, nyika yechingwa neminda yemizambiringa.
\v 18 Zvimwe Hezekia angakunyengetedzai achiti: Jehovha achatinunura. Vamwari vendudzi vakanunura here umwe neumwe nyika yake paruoko rwamambo weAsiriya?
\v 19 Varipi vamwari veHamati neAripadhi? Varipi vamwari veSefarivhaimi? Vakarwira Samariya paruoko rwangu here?
\v 20 Ndiani pakati pavamwari vese venyika idzi vakanunura nyika yavo kubva muruoko rwangu kuti Jehovha anganunura Jerusarema kubva muruoko rwangu?
\v 21 Asi vakanyarara, uye havana kumupindura shoko; nokuti murairo wamambo waiti: Musamupindura.
\p
\v 22 Zvino Eriakimu mwanakomana waHirikiya, waiva pamusoro peimba, wakasvika kuna Hezekia, naShebhina munyori, naJoa mwanakomana waAsafi, munyori wenhoroondo, ndokubvarura nguvo dzavo, ndokumuudza mashoko aRabhi-Sheka.
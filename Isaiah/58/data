\c 58
\s Kutsanya kwechokwadi
\p
\v 1 Danidzira kwazvo, usarega, simudza inzwi rako sehwamanda, uye taridza vanhu vangu chitadzo chavo, neimba yaJakove zvivi zvavo.
\v 2 Zvakadaro vanonditsvaga zuva nezuva, uye vanoshuva ruzivo rwenzira dzangu, serudzi rwakaita kururama, uye rwusina kusiya mutongo waMwari wavo, vanondibvunza mitongo yekururama, vanoshuva kuswedera kuna Mwari.
\p
\v 3 \add Vanoti\add*: Takatsanyirei, zvino imwi mukasa\add zvi\add*ona? \add Sei\add* takatambudza mweya yedu, imwi mukasazviziva? Taurirai, pazuva rekutsanya kwenyu, makawana mufaro, uye makamanikidza vabati venyu vese.
\v 4 Tarirai, munotsanya kuti mupokane nekukakavadzana, nekurova netsiva yezvakaipa, musatsanya sanhasi, kuita kuti inzwi renyu rinzwike kumusoro.
\v 5 Kutsanya kwandakasarudza kwakadaro here? Izuva rekuti munhu atambudze mweya wake here? Kuti akotamise musoro wake serutsanga, nekuwarira masaga nemadota pasi pake here? Izvozvo ungazviti ndiko kutsanya nezuva rinodikanwa naJehovha here?
\v 6 Hakusi iko uku kutsanya kwandakasarudza here? Kusunungura mabote ezvakaipa, kubvisa makashu ejoko, kurega vakamanikidzwa vaende vakasununguka, uye kuti muvhune joko rimwe nerimwe here?
\v 7 Hakusi iko kugovera ane nzara chingwa chako, nekupinza varombo vadzungairi mumba, paunoona wakashama ndokumufukidza, uye usazvivanza panyama yako here?
\p
\v 8 Ipapo chiedza chako chichabuda semambakwedza, kupora kwako kuchabukira nekukurumidza, zvino kururama kwako kuchafamba pamberi pako, kubwinya kwaJehovha kuchakurinda mumashure.
\v 9 Ipapo uchadana, Jehovha uchapindura; uchachema, zvino iye achati: Ndiri \add pano\add*. Kana uchibvisa pakati pako joko, kutendeka nemunwe nekutaura zvakaipa,
\v 10 ukabudisira mweya wako kune ane nzara, ukagutsa mweya unotambudzika, ipapo chiedza chako chichabuda murima, nerima rako rive semasikati makuru.
\v 11 Zvino Jehovha achakutungamirira rinhi narinhi, uye achagutisa mweya wako munzara, nekukodza mapfupa ako. Zvino uchava sebindu rakadiridzwa, uye sechitubu chemvura, mvura yacho isingaperi.
\v 12 Nevachavaka matongo ekare; uchamutsa nheyo dzemazera mazhinji, uye uchanzi: Mugadziri wepakakoromoka, muvandudzi wenzira dzekugara.
\p
\v 13 Kana uchidzora rutsoka rwako kubva pasabata, kuita mafaro ako pazuva rangu dzvene, uchidana zita rangu kuti mafaro, dzvene raJehovha, rinoremekedzwa,uye uchariremekedza, usingaiti nzira dzako, kana kuwana mafaro ako, kana kutaura mashoko.
\v 14 Ipapo uchazvifadza muna Jehovha; uye ndichakutasvisa pamusoro penzvimbo dzakakwirira dzenyika.neni ndichakufambisa panzvimbo dzakakwirira dzenyika ndichakugutisa nenhaka yababa vako Jakove, nokuti muromo waJehovha wakataura izvozvo.

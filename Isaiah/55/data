\c 55
\s Uyai mutora ruponeso
\p
\v 1 Nhai, imwi mese mune nyota, uyai kumvura zhinji, neasina mari, uyai, mutenge mudye; zvirokwazvo, pasina mari, uye pasina mutengo, waini nemukaka.
\v 2 Sei muchiparaparadza mari pane zvisingagutsi? Teererai kwazvo kwandiri, mugodya zvakanaka, uye mweya wenyu ngauzvifadze nezvakakora.
\v 3 Rerekai nzeve yenyu, mugouya kwandiri; inzwai, mweya wenyu ugorarama. Zvino ndichaita sungano isingaperi nemwi, nyasha zhinji dzechokwadi dzaDhavhidhi.
\v 4 Tarira, ndakamupa \add ave\add* chapupu kuvanhu, mutungamiriri nemurairi kuvanhu.
\v 5 Tarira, uchadana rudzi rwausingazivi, nerudzi rwaiva rusingakuzivi iwe ruchamhanyira kwauri, nokuda kwaJehovha Mwari wako, nekweMutsvene waIsraeri; nokuti wakakurumbidza.
\p
\v 6 Tsvakai Jehovha achawanikwa, mudanei achiri pedo.
\v 7 Wakaipa ngaasiye nzira yake, nemunhu asakarurama mirangariro yake; uye ngaadzokere kuna Jehovha, zvino iye achamunzwira tsitsi, nekuna Mwari wedu, nokuti achakanganwira zvikuru.
\p
\v 8 Nokuti ndangariro dzangu hadzisi ndangariro dzangu, uye nzira dzenyu hadzisi nzira dzangu, anoreva Jehovha.
\v 9 Nokuti matenga akakwirira kupfuura nyika, saizvozvo nzira dzangu dzakakwirira kupfuura nzira dzenyu, nendangariro dzangu kupfuura ndangariro dzenyu.
\v 10 Nokuti mvura sezvainoburuka, nemagada echando kubva kudenga, uye zvisingazodzokeriko, asi zvinodiridza nyika, zvichiiberekesa nekuitungisa maruva, kuti ipe mbeu kumudzvari, uye zvekudya kumudyi,
\v 11 richadaro shoko rangu rinobuda mumuromo mangu; haringadzokeri kwandiri risina chinhu, asi richapedzisa zvandinoda, richibudirira pane \add \add*zvandakaritumira.
\v 12 Nokuti muchabuda nemufaro, nekutungamirirwa nerugare; makomo nezvikomo zvichamukira mukuimba pamberi penyu; uye miti yese yesango ichaombera maoko.
\v 13 Pachinzvimbo chemunzwa pachamera mufiri*, pachinzvimbo cherukato pachamera mumirite*; zvino zvichava kuna Jehovha zita, chive chiratidzo chisingaperi, chisingazogurwi.

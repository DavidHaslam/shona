\c 22
\s Mutoro weJerusarema
\p
\v 1 Mutoro wemupata wechiratidzo. Chii kwauri, ikozvino, zvawakwira, vese vako pamusoro pematenga edzimba?
\v 2 Iwe uzere nemipururu, guta rine ruzha, musha une mufaro; vakaurawa vako havana kuurawa nemunondo, havana kufira muhondo.
\v 3 Vatongi vako vese vakatiza pamwe chete, vakasungwa nevafuri; vese vakawanikwa kwauri, vakasungwa pamwe chete; vakatiza kubva kure.
\v 4 Naizvozvo ndakati: Bvisai meso kwandiri, ndinorwadziwa pakuchema kwangu, musakurumidza kundinyaradza nekuda kwekuparara kwemukunda wevanhu vangu.
\v 5 Nokuti izuva remhirizhonga, nezuva rekutsikira pasi, nerekusagadzikana, kwaIshe Jehovha wedzihondo mumupata wechiratidzo, rekuputsira pasi rusvingo, nerekudanidzira kumakomo.
\v 6 Erami wakabata goba pamwe chete nengoro, vanhu, vatasvi vemabhiza; uye Kiri wakafudugura nhovo.
\v 7 Zvino zvichaitika, mipata yako yakasarudzwa ichazara nedzingoro, uye vatasvi vemabhiza vachazvimisa zvekuzvimisa pamasuwo.
\p
\v 8 Zvino iye achafudugura chifukidzo chaJudha; uye nezuva iro iwe uchatarisa zvombo zveimba yemusango.
\v 9 Zvino muchaona pakakoromoka peguta raDhavhidhi, kuti pachava pakawanda, uye muchaunganidza mvura dzedziva rezasi.
\v 10 Zvino muchaverenga dzimba dzeJerusarema, mugoputsa dzimba kuti musimbise rusvingo.
\v 11 Muchaitawo dziva pakati pemasvingo maviri, remvura dzedivi rekare. Asi hamunakutarisa kune wakazviita, kana kuva nehanya newakariumba kare-kare.
\v 12 Zvino nezuva iro Ishe Jehovha wedzihondo achadanidzira mariro, nekuchema, nekuvevurwa kwemisoro nekusunga zviuno nenguvo yemasaga.
\v 13 Asi tarirai, mufaro nekupembera, nekubayiwa kwemombe, nekushinjiwa kwemakwai, kudyiwa kwenyama nekunwiwa kwewaini, \add muchiti\add*: Ngatidye tinwe, nokuti mangwana tinofa.
\v 14 Asi Jehovha wedzihondo wakaratidza munzeve dzangu, \add akati\add*: Zvirokwazvo, chitadzo ichi hachingayananisirwi kwamuri kusvika mafa, anoreva Ishe Jehovha wedzihondo.
\s Eriakini achapinda pachinzvimbo chaShebhina
\p
\v 15 Anoreva seizvi Ishe, Jehovha wedzihondo: Enda upinde kumuchengeti uyu wefuma, kuna Shebhina, ari pamusoro pe\add zve\add*imba, \add uti\add*:
\p
\v 16 Unei pano? Uye una ani pano, zvawazvivezera rinda, \add se\add*anozvivezera rinda rake pakakwirira, uchifombora ibwe kuva ugaro hwake!
\v 17 Tarira, Jehovha achakupotsera kure sekupotsera kwemurume, achakupeta-peta.
\v 18 Zvino achakupomba-pomba, sehurungudo munyika yakapamhama; ndipo pauchafira, ndipo ngoro dzembiri yako padzichava chinyadzo cheimba yatenzi wako.
\v 19 Ndichakusudurusa kubva pachinzvimbo chako, uye kubva pabasa rako achakukanda pasi.
\p
\v 20 Zvino zvichaitika, nezuva iro, kuti ndichadana muranda wangu, Eriakimi mwanakomana waHirikiya;
\v 21 uye ndichamufukidza nguvo refu yako, nekumusimbisa nebhanhire rako, uye ndichapa ushe hwako muruoko rwake, uye achava baba kuvagari veJerusarema nekuimba yaJudha.
\v 22 Zvino ndichaisa kiyi yeimba yaDhavhidhi pafudzi rake; iye achazarura pakasava neanovhara, uye achavhara pakasava neanozarura.
\v 23 Zvino ndichamurovera \add se\add*mbambo panzvimbo yakasimba; uye achava chigaro cherukudzo kuimba yababa vake.
\v 24 Vachaturika paari rukudzo rwese rweimba yababa vake, chizvarwa nembeu, midziyo yese midiki, kubva pamudziyo wemikombe kusvika pamidziyo yese yemakate.
\v 25 Nezuva iro, anoreva Jehovha wehondo, mbambo yakaroverwa pakasimba ichabviswa; ichatemerwa pasi ndokuwa; nemutoro wakaturikwa pairi uchatemwa; nokuti Jehovha wataura.
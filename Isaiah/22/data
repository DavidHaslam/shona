\c 22
\s Mutoro weJerusarema
\p
\v 1 Mutoro wemupata wezvakaonekwa. Chii kwauri, ikozvino, zvawakwira, vese vako pamusoro pematenga edzimba?
\v 2 Iwe uzere nemipururu, guta rine ruzha, musha une mufaro; vakaurawa vako havana kuurawa nemunondo, havana kufira muhondo.
\v 3 Vatongi vako vese vakatiza pamwe, vakasungwa nevafuri; vese vakawanikwa kwauri, vakasungwa pamwe chete; vakatiza kubva kure.
\v 4 Naizvozvo ndakati: Bvisai meso kwandiri, ndinorwadziwa pakuchema kwangu, musakurumidza kundinyaradzanekuda kwekuparara kwemukunda wevanhu vangu.
\v 5 Nokuti izuva remhirizhonga, nezuva rekutsikira pasi, neresagadzikana, kwaIshe Jehovha wehondo mumupata wechiratidzo, rekuputsira pasi rusvingo, nerekudanidzira kumakomo.
\v 6 Erami wakabata goba pamwe chete nengoro, vanhu, vatasvi vemabhiza; uye Kiri wakafudugura nhovo.
\v 7 Zvino zvichaitika, mipata yako yakasarudzwa ichazara nedzingoro, uye vatasvi vachazvimisa zvekuzvimisa pamasuwo.
\p
\v 8 Zvino iye achafudugura chifukidzo chaJudha; uye nezuva iro iwe uchatarisa zvombo zveimba yemusango.
\v 9 Zvino muchaona pakakoromoka peguta raDhavhidhi, kuti pachava pakawanda, uye muchaunganidza mvura dzedziva rezasi.
\v 10 Zvino muchaverenga dzimba dzeJerusarema, mugoputsa dzimba kuti musimbise rusvingo.
\v 11 muchaita dziva pakati pemasvingo, remvura dzedivi rekare. Asi hamungatarisi kune wakazviita, kana kuva nehanya newakariumba kare-kare.
\v 12 Zvino nezuva iro Ishe Jehovha wehondo achadanidzira mariro, nekuchema, nekuvevurwa kwemisoro nekusunga zviuno nemasaga.
\v 13 Asi tarirai, mufaro nekupembera, nokubayiwa kwemombe, nekushinjiwa kwemakwai, kudyiwa kwenyama nekumwiwa kwewaini, \add muchiti\add*: Ngatidye timwe, nokuti mangwana tinofa.
\v 14 Asi Jehovha wehondo wakaratidza munzeve dzangu, \add akati\add*: Zvirokwazvo, chitadzo ichi hachingakuyananisirwi kwamuri kusvika mafa, anoreva Ishe Jehovha wehondo.
\s Eriakini achapinda panzvimbo chaShebhina
\p
\v 15 Anoreva sezvi Ishe, Jehovha wehondo: Enda kumuchengeti uyu wefuma, kuna Shebhina, a\add noona\add* pamusoro pe\add zve\add*imba yamambo, \add uti\add*:
\p
\v 16 Unei pano? Uye una ani pano, zvawazvivezera rinda, \add se\add*anozvivezera rinda rake pakakwirira, uchifombora ibwe kuva ugaro hwake!
\v 17 Tarira, Jehovha achakupotsera kure sekupotsera kwemurume, achakupeta-peta.
\v 18 Zvino achakupomba-pomba, sehurungudo munyika yakapamhama; ndipo pauchafira, ndipo ngoro dzembiri yako padzichava chinyadzo cheimba yatenzi wako.
\v 19 Ndichakusudurusa kubva pachinzvimbo chako, uye kubva pabasa rako achakukanda pasi.
\p
\v 20 Zvino zvichaitika, nezuva iro, kuti ndichadana muranda wangu, Eriakimi mwanakomana waHirikiya;
\v 21 uye ndichamufukidza nguvo refu yako, nekumusimbisa nebhanhire rako, uye ndichapa ushe hwako muruoko rwake, uye achava baba kuvagari veJerusarema nekuimba yaJudha.
\v 22 Zvino ndichaisa kiyi yeimba yaDhavhidhi pafudzi rake; iye achazarura pakasava neanovhara, uye achavhara pakasava neanozarura.
\v 23 Zvino ndichamurovera \add se\add*mbambo panzvimbo yakasimba; uye achava chigaro cherukudzo kuimba yababa vake.
\v 24 Vachaturika paari rukudzo rwese rweimba yababa vake, chizvarwa nembeu, midziyo yese midiki, kubva pamudziyo wemikombe kusvika pamidziyo yese yemakate.
\v 25 Nezuva iro, anoreva Jehovha wehondo, mbambo yakaroverwa pakasimba ichabviswa; ichatemerwa pasi ndokuwa; nemutoro wakaturikwa pairi uchatemwa; nokuti Jehovha wataura.

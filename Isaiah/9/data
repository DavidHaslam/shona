\c 9
\s Kuuya kwaMesiasi kunoporofitwa
\p
\v 1 Asi rima haringavi sekumanikidzwa kwaro, sepanguva dzekutanga wakarerusira nyika yeZebhuruni nenyika yeNafutari, asi pashure wakarwadzisa kwazvo \add ne\add*nzira yegungwa, mhiri kwaJoridhani, Garirea revahedheni.
\p
\v 2 Vanhu vaifamba murima vakaona chiedza chikuru; vagari munyika yemumvuri werufu, chiedza chakapenyera pamusoro pavo.
\v 3 Makawanza rudzi, makawedzera mufaro wavo; vanofara pamberi penyu \add se\add*mufaro wepakukohwa, sezvavanofara pavanogovana zvakapambiwa.
\v 4 Nokuti makavhuna joko remutoro wavo, nemudonzvo wepfudzi ravo, shamhu yemumanikidzi wavo, sepazuva reVaMidhiani.
\v 5 Nokuti shangu imwe neimwe yemurwi uri pakututuma, nenguvo dzakanyikwa muropa, uye zvichava sekupiswa, zvive huni dzemoto.
\v 6 Nokuti takazvarirwa Mwana, takapiwa Mwanakomana; uye umambo huchava pafudzi rake; zita rake richanzi: Anoshamisa, Gota, Mwari ane simba, Baba vekusingaperi, Muchinda werugare.
\v 7 Kukura kweumambo nerugare hazvina mugumo, pamusoro pechigaro cheushe chaDhavhidhi nepamusoro peushe hwake, nekuhusimbisa nemutongo uye nekururama, kubva ikozvino kusvika rinhi narinhi. Kushingaira kwaJehovha wedzihondo kuchazviita.
\s Jehovha anotsamwira Israeri
\p
\v 8 Jehovha wakatuma shoko kuna Jakove, zvino rikawira kwaIsraeri.
\v 9 Zvino vanhu vese vachaziva, Efuremu nevagari veSamariya, vanoti nemanyawi nekuzvikudza kwemoyo yavo vanoti:
\v 10 Zvitinha zvawa, asi tichavaka nemabwe akavezwa; mionde yatemwa, asi tichashandurira kumisidhari.
\v 11 Naizvozvo Jehovha achasimudza vamanikidzi vaRezini pamusoro pake, agochasanganisa vavengi vake;
\v 12 VaSiriya pamberi, neVaFirisitia mushure, zvino vachapedza Israeri nemuromo wese. Nokuti pane izvi zvese kutsamwa kwake hakungadzorwi, asi ruoko rwake rwakangotandavadzwa.
\p
\v 13 Nokuti vanhu havatendeukiri kune wakvarova, uye havatsvaki Jehovha wehondo.
\v 14 Naizvozvo Jehovha achagura kubva kuna Israeri musoro nemuswe, davi nenhokwe, nezuva rimwe.
\v 15 Mukuru newakagamuchirwa pachiso, iye musoro; asi muporofita anodzidzisa nhema ndiye muswe.
\v 16 Nokuti vatungamiriri vevanhu ava vanovatsaukisa; uye vanotungamirirwa vanomedzwa.
\v 17 Naizvozvo Ishe haangafariri majaya avo, haangavi netsitsi nenherera nechirikadzi dzavo; nokuti umwe neumwe munyepedzeri nemuiti wezvakaipa, uye muromo umwe neumwe unotaura upenzi. Pane izvi zvese haangadzori kutsamwa kwake, uye ruoko rwake rwakangotandavadzwa.
\p
\v 18 Nokuti uipi hwunopisa semoto, hunopedza rukato neminzwa; hwunotungidza matenhere esango, zvichizvikwidza kumusoro, kukwira kweutsi.
\v 19 Kubudikidza nekutsamwa kweJehovha wehondo; nyika inosvibiridzwa, uye vanhu vachava sehuni dzemoto, hakuna munhu acharega hama yake.
\v 20 Zvino achabvuta kurudyi, asi achava nenzara; achadya kuruboshwe, asi haangaguti; umwe neumwe achadya nyama yeruoko rwake.
\v 21 Manase Efuremu, naEfuremu Manase; pamwe chete vacharwisa Judha. Pane izvi zvese kutsamwa kwake hakuna kudzorwa, asi ruoko rwake rwakangotandavadzwa.
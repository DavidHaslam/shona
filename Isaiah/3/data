\c 3 1 Nokuti tarirai, Ishe, Jehovha wehondo anotorera Jerusaremu naJudha mutsigiro nomudonzvo, mutsigiro wose wezvokudya, nornutsigiro wose wemvura; 2 munhu wemhare, nomunhu wehondo; mutongi, nomuporofita, nomuvuki, nomukuru; 3 mukuru wamakumi mashanu, noanokudzwa, namakurukota, nemhizha dzakachenjera, nomuvuki anoziva. 4 Ndichavapa vanana ave machinda avo, vachabatwa navacheche. 5 Vanhu vachamanikidzwa, mumwe achimanikidza mumwe, nomumwe nomumwe nowokwake; mwana achava namanyawi kuna vakuru, nowakazvidzwa kunoanokudzwa. 6 Musi uyo munhu achabata munun'una wake mumba mababa vake, achiti, "Iwe une nguo, chiva mutongi wedu; kuparadzwa uku ngakugadzirwe noruoko rwako."

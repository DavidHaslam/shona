\c 61
\s Mashoko emufaro anoparidzirwa Ziyoni
\p
\v 1 Mweya waIshe Jehovha uri pamusoro pangu; nokuti Jehovha wakandizodza kuti ndiparidze mashoko akanaka kuvanyoro; wakandituma kuti ndisunge vane moyo yakaputsika, kuti ndiparidze rusununguko kune vakatapwa, nekuzarurwa kwetirongo kune vakasungwa;
\v 2 kuparidza gore renyasha dzaJehovha, nezuva retsivo raMwari wedu; kunyaradza vese vanorira;
\v 3 kugadzwa kwevanorira paZiyoni, kuvapa runako pachinzvimbo chemadota, mafuta emufaro pachinzvimbo chekurira, nguvo yekurumbidza pachinzvimbo chemweya wekuremerwa, kuti vanzi miti yekururama, chakasimwa chaJehovha, kuti \add a\add*kudzwe.
\v 4 Zvino vachavaka matongo ekare, vachasimudza kuparara kwekutanga, uye vachagadzirisa maguta ari matongo, kuparara kwemazera mazhinjiIpapo vachavaka matongo akare, vachamutsazve nzvimbo dzakaparadzwa dzokutanga, vachagadzira maguta akange aitwa matongo, nezvese zvakaparadzwa zvamarudzi namarudzi.
\p
\v 5 Vatorwa vachamira vachifudza mapoka enyu amakwai, navaeni vachava varimi venyu navagadziri vemizambiringa yenyu.
\v 6 Asi imwi muchanzi vaPristi vaJehovha vanhu vachakutumidzai Vashumiri vaMwari wedu; muchadya fuma yamarudzi avanhu, muchazvirumbidza nokukudzwa kwawo.
\p
\v 7 Panzvimbo yokunyadziswa kwenyu, muchapiwa migove miviri; panzvimbo yokushorwa vachafarira mugove wavo; naizvozvo panyika yavo vachava nemigove miviri, vachava nomufaro usingaperi.
\p
\v 8 Nokuti ini Jehovha ndinoda zvakarurama, ndinovenga kupamba pamwe chete nezvakaipa; ndichavaripira zvirokwazvo, uye ndichaita sungano isingaperi navo.
\p
\v 9 Vana vavo vachazikanwa pakati pamarudzi, nezvibereko zvavo pakati pavanhu; vese vanovaona vachavaziva kuti ndirwo rudzi rwakaropafadzwa naJehovha.
\p
\v 10 Ndichafarira Jehovha kwazvo, mweya wangu uchava nomufaro munaMwari wangu; nokuti akandifukidza nguvo dzoruponeso, akandipfekedza chokupfeka chokururama, somuwani anoshonga korona, uye somwenga unozvishongedza noukomba hwake.
\v 11 Nokuti nyika sezvainobudisa miti yayo, nomunda sezvaunomeresa zvakadzvarwamo, saizvozvo Ishe Jehovha achameresa kururama nokurumbidzwa pamberi pamarudzi ese.

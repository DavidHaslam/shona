\c 57
\p
\v 1 Wakarurama anoparara, zvino hakuna munhu anozviisa pamoyo; uye vanhu vane tsitsi vanobviswa, hakuna anorangarira kuti vakarurama vanobviswa pazvakaipa.
\v 2 Achapinda murugare, vachazororo pamibhedha yavo. umwe neumwe achifamba pauchokwadi hwake.
\p
\v 3 Asi swederai pano, imwi vanakomana vemukadzi muroyi, chibereko chemhombwe nechifeve.
\v 4 Munotambira ani? munoshamisira ani miromo yenyu, muchibudisa rurimi? Hamusi vana vekudarika nerudzi rwenhema here?
\v 5 Munozvipfutidza pakati pemiouki, nepasi pemuti umwe neumwe mutema, muchiuraya vana mumipata pasi pemikaha yemabwe?
\v 6 Mugove wako uri pakati pe\add mabwe\add* anotedza erwizi, iwo, iwo achava mujenya wako, uye kuwauri udurure chipo chechinwiwa, uuye nechipo chechidyiwa. Ndichazvidemba pane izvi here?
\v 7 Pamusoro pegomo rakareba uye rakakwirira wakaisa nhovo yako, wakakwirawo ipapo kuita chibairo.
\v 8 Zvino shure kwegonhi nemagwatidziro makaisa chirangaridzo chenyu, nokuti makazviratidza kune umwe kupfuura ini, uye makakwira, makakurisa mubhedha wenyu, mukazviitira \add sungano\add* navo; wakada mubhedha wavo pawakamuona.
\v 9 Zvino wakaenda kuna mambo nemafuta, uye wakawanza zvinonhuhwira zvako, ndokutuma nhume dzako kure, zvino ukazvidururira mugehena.
\v 10 Wakaneta mukukura kwenzira yako, \add asi\add* hauna kuti: Hakuna tariro, wakawana upenyu hweruoko rwako, naizvozvo hauna kupera simba.
\v 11 Zvino wakatyawo ani ukavhunduswa, kuti utaure nhema usingarangariri, usina ku\add zvi\add*isa mumoyo mako? Handina kunyarara here, zvirokwazvo kwenguva refu, asi ini hauna kunditya?
\v 12 Ini ndichaparidza kururama kwako; nemabasa ako, nokuti hazvingakubatsiri.
\p
\v 13 Kana uchichema, zvaunga zvako ngazvikununure, asi mhepo ichavapeperesa vese, kushaya maturo kucha\add va\add*tora; asi anovimba neni nyika ichava yake, achagara nhaka yegomo rangu dzvene.
\v 14 Zvino achati: Tutirai, tutirai, gadzirai nzira, bvisa chigumbuso panzira yevanhu vangu.
\v 15 Nokuti anoreva seizvi ari pamusoro neakakwirira, anogara mukusingaperi, ane zita rinonzi Mutsvene: Ndinogara pakakwirira nepatsvene, uye pamwe naye ane mweya wakazvininipisa, kuvandudza mweya we wevakazvininipisa, nekuvandudza moyo wevane moyo wakapwanyika.
\v 16 Nokuti handingakupikisi nekusingaperi, uye handingatsamwi nguva dzese; nokuti mweya ungapera simba pamberi pangu, nemweya yandakaita.
\v 17 Nokuda kokuipa kokunyengera kwake, ndakatsamwisisa ndikamurova; ndakazvivanza, ndikatsamwisisa; akaenderera mberi nenzira yemoyo wake.
\v 18 Ndaona nzira dzake, asi ndichamuporesa, ndichamutungamirirawo, nokudzosa nyaradzo kwaari navanomuchema.
\v 19 Ndinosika zvibereko zvemiromo; rugare, rugare kune ari kure nokune ari pedo, ndizvo zvinotaura Jehovha, uye ndichamuporesa.
\v 20 Asi vakaipa vakafanana negungwa rakabvongodzwa; nokuti harigoni kuzorora, asi mvura yaro inobudisa matope namarara.
\v 21 Zvanzi naMwari wangu: Vakaipa havana rugare.
\c 57
\p
\v 1 Wakarurama anoparara, zvino hakuna munhu anozviisa pamoyo; uye vanhu vane tsitsi vanobviswa, hakuna anorangarira kuti vakarurama vanobviswa pazvakaipa.
\v 2 Achapinda murugare, vachazororo pamibhedha yavo, umwe neumwe achifamba pauchokwadi hwake.
\p
\v 3 Asi swederai pano, imwi vanakomana vemukadzi muroyi, chibereko chemhombwe nechifeve.
\v 4 Munotambira ani? Munoshamisira ani miromo yenyu, muchibudisa rurimi? Hamusi vana vekudarika nerudzi rwenhema here?
\v 5 Munozvipfutidza pakati pemiouki, nepasi pemuti umwe neumwe mutema, muchiuraya vana mumipata pasi pemikaha yemabwe?
\v 6 Mugove wako uri pakati pe\add mabwe\add* anotedza erwizi, iwo, iwo achava mujenya wako, uye kuwauri udurure chipo chechinwiwa, uuye nechipo chechidyiwa. Ndichazvidemba pane izvi here?
\v 7 Pamusoro pegomo rakareba uye rakakwirira wakaisa nhovo yako, wakakwirawo ipapo kuita chibairo.
\v 8 Zvino shure kwegonhi nemagwatidziro makaisa chirangaridzo chenyu, nokuti makazviratidza kune umwe kupfuura ini, uye makakwira, makakurisa mubhedha wenyu, mukazviitira \add sungano\add* navo; wakada mubhedha wavo pawakamuona.
\v 9 Zvino wakaenda kuna mambo nemafuta, uye wakawanza zvinonhuhwira zvako, ndokutuma nhume dzako kure, zvino ukazvidururira mugehena.
\v 10 Wakaneta mukukura kwenzira yako, \add asi\add* hauna kuti: Hakuna tariro, wakawana upenyu hweruoko rwako, naizvozvo hauna kupera simba.
\v 11 Zvino wakatyawo ani ukavhunduswa, kuti utaure nhema usingarangariri, usina ku\add zvi\add*isa mumoyo mako? Handina kunyarara here, zvirokwazvo kwenguva refu, asi ini hauna kunditya?
\v 12 Ini ndichaparidza kururama kwako; nemabasa ako, nokuti hazvingakubatsiri.
\p
\v 13 Kana uchichema, zvaunga zvako ngazvikununure, asi mhepo ichavapeperesa vese, kushaya maturo kucha\add va\add*tora; asi anovimba neni nyika ichava yake, achagara nhaka yegomo rangu dzvene.
\v 14 Zvino achati: Tutirai, tutirai, gadzirai nzira, bvisa chigumbuso panzira yevanhu vangu.
\v 15 Nokuti anoreva seizvi ari pamusoro neakakwirira, anogara mukusingaperi, ane zita rinonzi Mutsvene: Ndinogara pakakwirira nepatsvene, uye pamwe naye ane mweya wakazvininipisa, kuvandudza mweya we wevakazvininipisa, nekuvandudza moyo wevane moyo wakapwanyika.
\v 16 Nokuti handingakupikisi nekusingaperi, uye handingatsamwi nguva dzese; nokuti mweya ungapera simba pamberi pangu, nemweya yandakaita.
\v 17 Nekuda kwekuti kuipa kwekuchiva kwake ndakatsamwa, asi wakaenderera achitsauka nenzira yemoyo wake.
\v 18 Ndaona nzira dzake, uye ndichamuporesa, ndichamutungamirirawo, nekudzosa nyaradzo kwaari nekuvachemi vake.
\v 19 Ndinosika chibereko chemiromo; rugare, rugare kune ari kure nekune ari pedo, anoreva Jehovha, zvino ndichamuporesa.
\v 20 Asi vakaipa vakaita segungwa rakabvongodzwa; nokuti harigoni kuzorora, uye mvura yaro inobudisa matope nemarara.
\v 21 Hakuna rugare, anoreva Mwari, kune wakaipa.
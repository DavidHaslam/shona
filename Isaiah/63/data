\c 63
\s Kutongwa kwemarudzi
\p
\v 1 Ndiyani uyu anobva Edhomu, ane nguvo dzakatsvuka dzinobva Bhozira? Uyu anorumbidzika nezvipfeko zvake, anofamba neukuru hwesimba rake? Ndini ndinotaura nekururama, ndine simba rekuponesa.
\v 2 Sei zvipfeko zvenyu zvakatsvuka, nenguvo dzenyu seanotsika chisviniro chewaini?
\v 3 Ndakatsika chisviniro chewaini ndega; kwaiva kusina aiva neni pavanhu; nokuti ndichavatsika pakutsamwa kwangu, uye ndivapwanye pakupfuta kwangu, neropa ravo richatsatikira panguvo dzangu, ndigosvibisa zvipfeko zvangu zvese.
\v 4 Nokuti zuva retsivo riri mumoyo mangu, uye gore revakadzikunurwa vangu rasvika.
\v 5 Zvino ndakatarisa asi paiva pasina angabatsira, uye ndakashamisika kuti paiva pasina angatsigira, naizvozvo ruoko rwangu pachangu rwakauisa ruponeso kwandiri, zvino kupfuta kwangu kwakanditsigira.
\v 6 Zvino ndichatsika vanhu mukutsamwa kwangu, nekuvadhakisa nekupfuta kwangu, nekuburusira pasi simba ravo.
\s Kunaka kwaJehovha kuna Israeri
\p
\v 7 Ndicharangaridza rudo rweunyoro hwaJehovha, rumbidzo dzaJehovha, maererano nezvese Jehovha zvaakatipa, nekunaka kukuru kuimba yaIsraeri, kwaakavapa zvichienderana nengoni dzake zhinji, uye nekuda kweuwandu hwenyoro hwake.
\v 8 Nokuti wakati: Zvirokwazvo ivo vanhu vangu, vana vasingatauri nhema; naizvozvo wakava Muponesi wavo.
\v 9 Pakutambudzika kwavo kwese iye wakatambudzika, uye mutumwa wekuvapo kwake wakavaponesa; murudo rwake nemutsitsi dzake wakavadzikunura, zvino wakavasimudza nekuvatakura mumazuva ese ekare.
\p
\v 10 Asi vakapanduka, ndokurwadzisa Mweya wake mutsvene; naizvozvo wakashanduka kuva muvengi wavo, akarwa navo.
\v 11 Zvino wakarangaraira mazuva ekare, Mozisi, vanhu vake, \add achiti\add*: Aripi iye wakavabudisa kubva mugungwa nemufudzi wemakwai weboka rake? Aripi wakaisa Mweya wake Mutsvene mukati make?
\v 12 Wakatungamirira neruoko rwerudyi rwaMozisi neruoko rwake rwunobwinya, achiparadzanisa mvura pamberi pavo, kuti azviitire zita rekusingaperi?
\v 13 Wakavatungamirira nemuudziku, sebhiza murenje, havana kugumburwa?
\v 14 Semombe inoburukira mumupata, Mweya waJehovha wakamuzorodza. Saizvozvo makatungamirira vanhu venyu kuti muzviitire zita rine mukurumbira.
\p
\v 15 Tarirai pasi muri kumatenga, zvino muone kubva paugaro hweutsvene hwenyu uye hwekubwinya kwenyu. Kuripi kushingaira kwenyu nesimba renyu? Kurira kweura hwenyu nengoni dzenyu zhinji kwandiri zvakadzorwa here?
\v 16 Zvirokwazvo imwi muri baba vedu, kunyange Abhurahama asingatizivi, naIsiraeri asingatibvumi, imwi Jehovha, baba vedu, mudzikunuri wedu, zita renyu ririko nekusingaperi.
\p
\v 17 Jehovha, sei muchiita titsauke panzira dzenyu, muchiwomesa moyo yedu pakukutyai? Dzokai nokuda kwemuranda wenyu, marudzi enhaka yenyu.
\v 18 Vanhu veutsvene hwenyu vakava nayo kwechinguvana; vavengu vedu vakatsika-tsika imba yenyu tsvene.
\v 19 Tiri \add venyu; \add*hamuna kumbotonga pamusoro pavo, havana kumbodanwa nezita renyu.

\c 63 Kutongwa kwam arudzi 63 1 Ndianiko uyu anobva Edhomu, anobva Bhozira ane nguo dzaka tsvuka kwazvo? Ndiani uyo akafuka zvinobwinya, anofamba noukuru hwesimba rake? "Ndini ndinotaura nokururama, ndine simba rokuponesa." 2 Ko nguo yenyu yakatsvuka nei? Zvokufuka zvenyu zvakafanana nezvomunhu anotsika muchisviniro chewaini neiko? 3 "Ini ndakatsika chisviniro chewaini ndoga; kwakanga kusina munhu wamarudzi avanhu aiva neni; zvirokwazvo, ndakavatsika pakutsamwa kwangu, ndakavapwanya pahasha dzangu; ropa ravo rikatsatikira panguo dzangu, ndikasvibisa zvokufuka zvangu zvose. 4 Nokuti ndakafunga zuva rokutsiva mumwoyo mangu; gore ravakadzikunurwa vangu rasvika. 5 Ndikatarira, ndikashayiwa anobatsira, ndikashamiswa nokuti kwakanga kusina anotsigira; naizvozvo ruoko rwangu rwakandivigira ruponeso, kutsamwa kwangu ndiko kwakanditsigira. 6 Ndikatsika-tsika marudzi avanhu pakutsamwa kwangu, ndikavapengesa nedoro rokutsamwa kwangu, ndikadurura ropa rohupenyu hwavo pasi." Vanhu vaJehovha vanokumbira kuti vanzwirwe nyasha 7 Ndicharumbidza hunyoro hwaJehovha namabasa aJehovha anofanira kuru mbidzwa, nokuda kwezvose zvatakaitirwa naJehovha nezvakanaka zvizhinji kuimba yaIsiraeri, zvaakavaitira nokuda kwenyasha dzake, uye nokuda kwohunyoro hwake. 8 Nokuti akati, "Zvirokwazvo, ndivo vanhu vangu, vana vasingazoiti nokunyengera;" naizvozvo akava Muponesi wavo. 9 Pakutambudzika kwavo kwose naiyewo akanga achitambudzika, mutumwa, wakavazivisa chiso chake, akavaponesa; akavadzikinura norudo rwake netsitsi dzake, akavasimudza nokuvatakura mazuva ose akare. 10 Asi vakamumukira, nokuchemedza Mweya wake mutsvene; naizvozvo akashanduka, akava muvengi wavo, akarwa navo amene. 11 Ipapo vanhu vake vakarangarira mazuva akare, Mosesi navanhu vake, vakati, "Aripiko iye akaisa Mweya wake mutsvene pakati pavo? 12 Aripiko iye akafambisa ruoko rwake runokudzwa parutivi rwaMosesi, akaparadzanisa mvura zhinji pamberi pavo kuti azviwanire mukurumbira usingaperi? 13 "Aripiko iye akavafambisa napakadzika, sebhiza murenje, vakasagumburwa?" 14 Mweya waJehovha wakavazorodza, semombe dzinoburukira kumupata; saizvozvo makafambisa vanhu venyu, kuti muzviwanire mukurumbira mukuru-kuru. 15 Tarirai pasi muri kudenga, muone muri pahugaro hwenyu hutsvene hunobwinya, kushingaira kwenyu namabasa enyu ane simba aripiko? Kushuva kwomwoyo wenyu netsitsi dzenyu zvadzorwa kwandiri. 16 Nokuti muri baba vedu, kunyange Abhurahamu asingatizivi, naIsiraeri asingatiziururi; imi Jehovha muri baba vedu, Mudzikinuri wedu kubva kare nakare, ndiro zita renyu. 17 Haiwa, Jehovha, munotirega neiko tichitsauka panzira dzenyu, nokuomesa mwoyo yedu kuti tirege kukutyai? Dzokai nokuda kwavaranda venyu, iwo marudzi enhaka yenyu. 18 Vanhu venyu vatsvene vakanga vanayo nguva duku hayo; vadzivisi vedu vakatsika pasi imba yenyu tsvene. 19 Isu tafanana navasina kutongobatwa nemi, navasina kutumidzwa nezita renyu.

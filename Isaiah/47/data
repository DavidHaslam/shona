\c 47
\s Kuwa kweBhabhironi
\p
\v 1 Buruka, ugare muguruva, iwe mhandara, mukunda weBhabhironi; gara pavhu pasina chigaro cheushe, iwe mukunda weVaKaradhiya; nokuti hauchazonzi une moyo wakapfava uye munyoro.
\v 2 Tora makuyo, uye kuya. Bvisa chifukidziro chechiso chako, kurura rokwe rako, fukura gumbo rako, yambuka nzizi.
\v 3 Kushama kwako kucharatidzwa pachena, hongu kunyara kwako kuchaonekwa; ndichatsiva, uye handisangani newe \add se\add*munhu.
\v 4 Mudzikunuri wedu, Jehovha wehondo ndiro zita rake, Mutsvene waIsraeri.
\v 5 Gara unyerere, uye pinda murima, iwe mukunda weVaKaradhiya; nokuti hauchazonzi Vahosi veushe huzhinji.
\p
\v 6 Ndakatsamwira vanhu vangu, ndakasvibisa nhaka yangu, uye ndakavapa muruoko rwako. Hauna kuvanzwira tsitsi, wakaisa joko rako rinorema kwazvo pamusoro pemutana.
\p
\v 7 Iwe wakati: Ndichava vahosi nekusingaperi; kudai kuti hauna kuisa zvinhu izvi muhana yako, hauna kurangarira mugumo wazvo.
\v 8 Naizvozvo ikozvino inzwa izvi, iwe unozvinofadza, ugere wakatambarara, unoti mumoyo mako: Ndini ndega, hakuna umwe kunze kwangu; handingagari ndiri chirikadzi, uye handingazivi kufirwa nevana.
\v 9 Asi zvinhu izvi zviviri zvichakuwira mukubwaira kweziso, nezuva rimwe, kufirwa nevana, neuchirikadzi; zvichakuwira zvakaperedzerwa, nekuda kweuwandu hweuroyi hwako, nekuda kweuwandu hweun'anga hwako.
\v 10 Nokuti wakavimba muuipi hwako, wakati: Hakuna anondiona, uchenjeri hwako neruzivo rwako ndizvo zvakakutsausa, zvino wakati mumoyo mako: Ndini ndega, hakuna umwe kunze kwangu.
\v 11 Nezvakaipa chakaipa chichakuwira, hauzivi kusimuka kwacho, uye njodzi ichakuwira, haungagoni kuiitira rudzikunuro, uye kuparara kuchawira pakarepo pamusoro pako usingazivi.
\v 12 Mira ikozvino neuroyo hwako, uye neuwandu hweun'anga hwako, hwawakashingairira kubva paudiki hwako, zvimwe uchawana rubatsiro, zvimwe ungakunda.
\v 13 Waneta muuwandu hwemazano ako; ikozvino vadudziri vezvekudenga, nevanoona zvenyeredzi, vanozivisa nezvemwedzi ngavasimuke vaponese pazvinhu zvichakuwira.
\v 14 Tarira, vachava semashanga, moto uchavapisa, havangagoni kuzvinunura pasimba remurazvo; hakungavi nezimbe rekudziya, kana moto wekudziya.
\v 15 Vachava saizvozvo kwamuri nevawakashingaira navo, vawakatengeserana navo kubva paudiki hwako, vachadzungaira umwe neumwe nenzira yake; hakungavi nemuponesi wako.

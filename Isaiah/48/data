\c 48
\s Jehovha achadzosa vanhu vake
\p
\v 1 Inzwai izvi, imwi imba yaJakove, makadanwa nezita raIsraeri, makabuda kumvura zhinji yekwaJudha; munopika nezita raJehovha, munorangaridza zvaMwari waIsraeri, pasiri pachokwadi kana pakururama.
\v 2 Nokuti vanodana vachiti veguta dzvene, uye vanozembera pana Mwari waIsraeri, zita rake ndiJehovha wehondo.
\v 3 Ndakaparidza zvinhu zvekare, uye zvakabuda kubva mumuromo mangu, uye ndakazvidanidzira, pakarepo ndakaita zvikasvika.
\v 4 Nokuti ndaiziva kuti wakaoma uye mutsipa wako runda rwedare, nehuma yako indarira;
\v 5 zvirokwazvo kunyange kubva pakutanga ndakadanidzira, ndakakunzwisa zvisati zvaitika, zvimwe ungati, zvimwe waizoti: Chifananidzo changu chazviita, nechifananidzo changu chakavezwa, nechifananidzo changu chakaumbwa nekunyungudusa chazviraira.
\v 6 Wakanzwa; tarira izvi zvese; zvino imwi hamungaparidzi here? Ndakakunzwisai zvinhu zvitsva kubva kubva ikozvino, nezvinhu zvakavanzika zvawaiva usingazivi.
\v 7 Zvasikwa ikozvino, kwete kubva pakutanga; kunyange zuva risati rasvika rekuzviita, zvimwe ungati: Tarira, ndaizviziva.
\v 8 Zvirokwazvo, hauna kunzwa, zvirokwazvo, hauna kuziva; zvirokwazvo, kubva panguva iyo nzeve dzako dzaiva dzisina kudziurwa; nokuti ndaiziva kuti wakaita zvekuita nekunyengera, ukanzi mudariki kubva pachizvaro.
\v 9 Nokuda kwezita rangu, ndichanonosa hasha dzangu, uye nekuda kwerumbidzo yangu, ndichazvidzora pamusoro pako, kuti ndirege kukugura.
\v 10 Tarira, ndakakunatsa, asi kwete nesirivha, ndakakusarudza mumvuto yedambudziko.
\v 11 Nokuda kwangu, nokuda kwangu, ndichaita; nokuti zita rangu ringasvibiswa sei? Zvino handingapi rukudzo rwangu kune umwe.
\p
\v 12 Nditeererei, Jakove, newe Israeri wakadanwa wangu: Ndini iye, ndini wekutanga, uye ndini wekupedzisira.
\v 13 Zvino ruoko rwangu rwakateya nyika, uye ruoko rwangu rwerudyi rwakatatamura matengarokwazvo, ndinodana kwavari, vanomira pamwe chete.
\v 14 Unganai imwi mese, munzwe; ndiani pakati pavo wakaparidza zvinhu izvi? Jehovha wakamuda, anoita chido chake paBhabhironi, uye ruoko rwake rwuri paVaKaradhiya.
\v 15 Ini pachangu ndataura, hongu ndamudana, ndamupinza, uye achabudiririsa nzira yake.
\p
\v 16 Swederai kwandiri, munzwe ichi; handina kutaura pakavanda kubva pakutanga, kubva panguva yazvakaitika, ndiripo. Zvino ikozvino Ishe Mwari pamwe neMweya wake wandituma.
\v 17 Anoreva seizvi Jehovha, Mudzikunuri wako, Mutsvene waIsraeri: Ndini Jehovha Mwari wako, anokudzidzisa kuti ubatsirike, anokutungamirira nenzira yaunofanira kufamba.
\v 18 Dai wakateerera mirairo yangu! Rugare rwako rwaiva serwizi, nekururama kwako semafungu egungwa!
\v 19 Mbeu yako yaiva sejecha, nechibereko cheura hwako serukangarabwe, zita rako risingagurwi kana kuparadzwa pamberi pangu.
\p
\v 20 Budai muBhabhironi, tizai VaKaradhiya; paridzai neinzwi rekuimba, munzwise izvi, zvibudisei kusvika kumugumo wenyika, muti: Jehovha wakadzikunura muranda wake wake Jakove.
\v 21 Zvino havana kunzwa nzara paaivatungamirira vachigura nemumarenje; wakavayereresera mvura kubva padombo, uye wakatsemura dombo, mvura zhinji ndokudzutuka.
\v 22 Hakuna rugare, anoreva Jehovha, kune vakaipa.
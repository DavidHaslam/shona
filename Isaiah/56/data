\c 56
\s Vanochengeta sabata vacharopafadzwa
\p
\v 1 Ndizvo zvinotaura Jehovha: Chengetai mutongo, muite zvakarurama; nokuti ruponeso rwangu rwava pedo kusvika, uye kururama kwangu koratidzwa.
\v 2 Akaropafadzwa munhu anoita izvi, nomwanakomana womunhu anozvibatisisa; anochengeta sabata arege kurisvibisa, nokudzora ruoko rwake kuti arege kuita chinhu chipi nechipi chakaipa.
\p
\v 3 Usaregawo mwanakomana womutorwa akanamatira Jehovha, achitaura achiti: Zvirokwazvo Jehovha akandiparadzanisa navanhu vake; nemutenwa ngaarege kuti: Tarirai, ndiri muti wakaoma.
\v 4 Nokuti zvanzi naJehovha pamusoro pavatenwa: Vanochengeta masabata angu, nokusanangura zvinondifadza, navanobatisisa sungano yangu.
\v 5 Ndichavapavo mumba mangu nomukati mamasvingo angu chiyeudzo nezita rinopfuura ravanakomana navanasikana; ndichavapa zita risingaperi, risingazogurwi.
\v 6 Navanakomana vomutorwawo vanozvisanganisa naJehovha, kuti vamushumire, nokuda zita raJehovha, kuti vave varanda vake, vese vanochengeta sabata kuti arege kurisvibisa, nokubatisisa sungano yangu;
\v 7 naivavo ndichavauisa kugomo rangu dzvene, nokuvafadza mumba yangu yokunyengetera; zvipiriso zvavo zvinopiswa nezvibairo zvavo zvichagamuchirwa paaritari yangu; nokuti imba yangu ichanzi imba yokunyengetera yavanhu vese.
\v 8 Ishe Jehovha, anounganidza vakadzingwa VaIsraeri, anoti: Ipapo ndichaunganidzazve \add vamwe\add* kwaari, pamusoro pavake vakaunganidzwa.
\s Zvivi zVaIsraeri nezvavatungamiriri vavo
\p
\v 9 Imwi mese zvikara zvokusango, uyai mudye, imwi mese zvikara zvokudondo.
\v 10 Nharirire dzake mapofu, vese havane zivo; vese imbwa mbeveve, havagoni kuhukura, dzinovata, dzinotsivama pasi, dzinofarira kutsumaira.
\v 11 Zvirokwazvo, imbwa dzinokara, dzisingatongoguti; ava vafudzi, vasingagoni kunzwisisa, umwe neumwe wakatsaukira kunzira yake, umwe neumwe kufuma yake, vese-vese.
\v 12 Vanoti: Uyai, ndichauya newaini, tichaguta nezvinodhaka, mangwana achaita sezuva ranhasi, zuva guru-guru kwazvo.

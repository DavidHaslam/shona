\c 56
\s Vanochengeta Sabata vacharopafadzwa
\p
\v 1 Ndizvo zvinotaura Jehovha, "Chengetai mutongo, muite zvakarurama; nokuti ruponeso rwangu rwava pedo kusvika, uye kururama kwangu koratidzwa.
\p
\v 2 "Akaropafadzwa munhu anoita izvi, noMwanakomana womunhu anozvibatisisa, anochengeta Sabata pakurisvibisakuti ar , nokudzora ruoko rwake kuti arege kuita chinhu chakaipa."
\p
\v 3 Mutorwa akanamatira Jehovha, ngaarege kutaura achiti, "Zvirokwazvo Jehovha achandiparadzanisa navanhu vake;" nowakachekwa ngaarege kuti, "Tarirai, ndiri muti wakaoma."
\v 4 Nokuti zvanzi naJehovha pamusoro pavakachekwa, "Vanochengeta maSabata angu, nokusanangura zvinhu zvinondifadza, vachibatisisa sungano yangu.
\p
\v 5 "Ndichavapa mumba mangu nomukati mamasvingo angu chiyeudzo nezita rinopfuura ravanakomana navanasikana; ndichavapa zita risingaperi, risingazoparadzwi.
\p
\v 6 "Navatorwawo vanonamatira Jehovha, kuti vamushumire, nokuda zita raJehovha, nokuva varanda vake, mumwe nomumwe anochengeta Sabata kuti arege kurimhura, nokubatisisa sungano yangu;
\v 7 ivavo ndichavauyisa kugomo rangu dzvene, nokuvafadza muimba yangu yokunyengetera; zvipiriso zvavo zvinopiswa nezvibayiro zvavo zvichagamuchirwa paaritari rangu; nokuti imba yangu ichanzi imba yokunyengetera yavanhu vose.
\v 8 Ishe Jehovha, anounganidza vakadzingwa vaIsiraeri, anoti, `Ndichaunganidzazve vamwe kwaari, pamwechete navake vakaunganidzwa.' "
\s Zvivi zvaIsiraeri nezvavatungamiriri vavo
\p
\v 9 Imi zvikara zvose zvokusango, uyai mudye, imi zvikara zvose zvokudondo.
\p
\v 10 Nharire dzake mapofu, vose havane zivo; dzose imbwa dzisingagoni kutaura, dzisingagoni kuhukura, dzinorota, dzinovata pasi, dzinofarira kuvata.
\v 11 Zvirokwazvo, imbwa dzinokara, dzisingatongoguti; ava vafudzi, vasingagoni kunzwisisa, mumwe nomumwe wakatsaukira kunzira yake, mumwe nomumwe kufuma yake, vose-vose.
\v 12 Vanoti, "Uyai, ndichauya newaini, tichaguta nezvinobata, mangwana achaita sezuva ranhasi,zuva guru-guru kwazvo."

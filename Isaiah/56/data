\c 56
\s Kuropafadzwa kwevahedheni vanobatirira pasungano yaJehovha
\p
\v 1 Anoreva seizvi Jehovha: Chengetai mutongo, uye itai nekururamisa, nokuti ruponeso rwangu rwava pedo kuuya, uye kururama kwangu kuratidzwa.
\v 2 Wakaropafadzwa munhu anoita izvi, nemwanakomana wemunhu anozvibatisisa; anochengeta sabata kubva pakurisvibisa, nekuchengeta ruoko rwake kubva pakuita chipi nechipi chakaipa.
\p
\v 3 Zvino asataura mwanakomana wemutorwa wakazvibatanidza kuna Jehovha, achiti: Jehovha wakandiparadzanisa kwazvo nevanhu vekwake; nemutenwa asati: Tarirai, ndiri muti wakaoma.
\v 4 Nokuti anoreva seizvi Jehovha kuvatenwa: Vanochengeta masabata angu, nekusarudza zvinondifadza, nekubatirira pasungano yangu.
\v 5 Ndichavapavo mumba mangu nemukati memasvingo angu nzvimbo nezita riri nani kune revanakomana nerevanasikana, ndichavapa zita risingaperi, risingazogurwi.
\v 6 Nevanakomana vemutorwa vanozvisanganisa naJehovha, kumushumira nekuda zita raJehovha, kuti vave varanda vake, umwe neumwe anochengeta sabata kubva pakurisvibisa, nekubatirira pasungano yangu;
\v 7 neavo ndichavauisa pagomo rangu dzvene, ndivafadze muimba yangu yemunyengetero. Zvipo zvavo zvinopiswa nezvibairo zvavo zvichagamuchirwa pamusoro pearitari yangu; nokuti imba yangu ichanzi imba yemunyengetero yevanhu vese.
\v 8 Ishe Jehovha anounganidza vakadzingwa VaIsraeri, anoti: Ndichazovaunganidzazve vamwe kwaari, kunzeevakaunganidzwa vake.
\p
\v 9 Imwi mese zvikara zvesango, uyai mudye, imwi mese zvikara zvedondo.
\v 10 Nharirire dzake mapofu, vese havane ruzivo; vese imbwa mbeveve, havagoni kuhukura, vachirara, vachizvambarara, vachida kutsumwaira.
\v 11 Zvirokwazvo, imbwa dzinokara, dzisingatongoguti; vafudzi, vasingazivi kunzwisisa, umwe neumwe wakatsaukira kunzira yake, umwe neumwe kufuma yake, kumugumo wake.
\v 12 \add Vanoti:\add* Uyai, ndichauya newaini, uye tichazvigutisa nezvinwiwa zvinodhaka, uye mangwana achava sanhasi, rakanyaya kukurisa.
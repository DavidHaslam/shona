\c 17
\s Mutoro weDhamasiko
\p
\v 1 Mutoro weDhamasiko. Tarirai, Dhamasiko richabviswa kubva pakuva guta, asi richava dongo rakakoromoka.
\v 2 Maguta eAroeri asiiwa; achava emapoka ezvipfuwo zvicharara pasi uye hapangavi nemutyityidziri.
\v 3 Nhare ichaperawo pana Efuremu, neumambo paDhamasiko; vakasara veSiriya vachava sembiri yevana vaIsraeri, anoreva Jehovha wedzihondo.
\p
\v 4 Zvino zvichaitika nezuva iro, rukudzo rwaJakove rwuchatetepeswa, uye kukora kwenyama yake kuchaonda.
\v 5 Zvino zvichava sepanounganidza munhu zviyo. achicheka hura neruoko rwake; zvirokwazvo, zvichava semunhu anononga hura pamupata weRefaimi.
\v 6 Zvakadaro zvifuhurudzwa zvichasaramo, sekuzuzwa kwemuorivhi, maorivhi maviri matatu panhongonya \add yedavi\add* repamusoro, mana mashanu pamatavi awo anobereka, anoreva Jehovha, Mwari waIsraeri.
\p
\v 7 Nezuva iro munhu achatarisa kuMuiti wake, uye meso ake achatarisa Mutsvene waIsraeri.
\v 8 Zvino haangatarisi kudziaritari, basa remaoko ake, uye haangakudzi minwe yake zvayakaita, kana matanda ekunamata nawo kana mifananidzo yezuva.
\p
\v 9 Nezuva iro maguta esimba rake achava sechinhu chakasiiwa chesango, nedavi ravakasiya, nekuda kwevanakomana vaIsraeri; uye pachava matongo.
\p
\v 10 Nokuti wakanganwa Mwari weruponesi rwako, hauna kurangarira dombo resimba rako, naizvozvo uchasima miti inofadza, uye uchaidzvara nemabukira ekumwe.
\v 11 Nezuva rekusima kwako uchaikudza, uye mangwanani unotumbusa mbeu mbeu yako, goho richava dutu nezuva reurwere nemarwadzo asingarapiki.
\s Kuparadzwa kweVaAsiriya
\p
\v 12 Haiwa, kutinhira kwevanhu vazhinji vanotinhira, sekutinhira kwegungwa, nekuririma kwemarudzi anoririma semutinhiro wemvura zhinji!
\v 13 Marudzi acharirima sekuririma kwemvura zhinji; asi uchavatsiura kuti vactizire kure, vadzingirirwe sehundi yemakomo pamberi pemhepo, uye uye sechinokunguruka pamberi pedutu remhepo.
\v 14 Nenguva yemadekwani, tarirai, kutyisa; kusati kwaedza havachipo. Ndiwo mugove wevanotipambara, nemujenya wevanotibira.
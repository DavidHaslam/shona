\c 5 Mufananidzo womunda wemidzambiringa waJehovha nokutukwa kwawo 1 Ngandiimbire mudiwa wangu rwiyo rwomudiwa wangu pamusoro pomunda wake wemidzambiringa. Mudiwa wangu waiva nomunda wemidzambiringa pachikomo chakaorera; 2 akautimba, akabvisa mabwe awo ose, akasimamo midzambiringa yakaisvonaka, akavaka shongwe mukati mawo, ndokucherawo chisviniro mukati mawo; zvino akatarira kuti ubereke madzambiringa, asi wakabereka madzambiringa ebundo. 3 Zvino imi mugere Jerusaremu navarume vaJudha, ndinokumbira kuti motonge pakati pangu nomunda wangu wemi dzambiringa. 4 Chinyiko chaifanira kuitirwa munda wangu wemidzambiringa chandisina kuuitira? Zvino ndichitarira kuti uchabereka madzambiringa, wakagoberekerei madzambiringa ebundo?

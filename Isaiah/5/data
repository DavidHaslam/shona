\c 5
\s Mufananidzo wemunda wemizambiringa
\p
\v 1 Rega ndiimbire mudiwa wangu rwiyo rwemudiwa wangu pamusoro pemunda wake wemizambiringa. Mudiwa wangu waiva nemunda wemizambiringa pachikomo chakaorera.
\v 2 Zvino wakaushosha, ndokubudisa matombo awo, ndokuusima mizambiringa yakaisvonaka, ndokuvaka shongwe mukati mawo, ndokucherawo chisviniro mukati mawo; zvino akatarira kuti uchabereke mazambiringa, asi wakabereka mazambiringa emusango.
\v 3 Zvino ikozvino vagari veJerusarema, nevarume vaJudha, tongai henyu pakati pangu nemunda wangu wemizambiringa.
\v 4 Kungadai kwakaitirweizve munda wemizambiringa, chandisina kuita mauri! Naizvozvo ndakamirira kuti uchabereka mazambiringa, asi wakabereka mazambiringa emusango?
\v 5 Zvino regai ndikuzivisei zvandichaitira munda wangu wemizambiringa: Ndichabvisa ruzhowa rwawo, kuti uve ufuro, kuputsa rusvingo rwawo, ugova nzvimbo yekutsikwa tsikwa.
\v 6 Zvino ndichauita chakaparadzwa, haungachekererwi kana kutimbirirwa, asi uchamera minzwa neukato, Ndicharairawo makore kuti asanaisa mvura pamusoro pawo.
\v 7 Nokuti munda wemizambiringa waJehovha wehondo iimba yaIsraeri, varume vaJudha muti wake unofadza. Zvino wakamirira mutongo \add wakarurama\add*, asi tarira, kuparadzwa kwerop, kururama, asi tarira, kuchema.
\p
\v 8 Nhamo kune vanobatanidza imba neimba, munda nemunda vachiswededzanisa, kusvika pasina nzvimbo, uye imwi mogara muri mega pakati penyika.
\v 9 Munzeve dzangu Jehovha wehondo \add wakati\add*: Zvirokwazvo, dzimba zhinji dzichava matongo, huru nedzakanaka dziripi nhasi.
\v 10 Nokuti maeka gumi emiinda yemizambiringa achabereka bati rimwe chete, nehomeri rembeu richabereka efa.
\p
\v 11 Vane nhamo vanomuka mangwanani, vachidzingana nezvinwiwa zvinodhaka, vanorivara kusvika kwavira, waini yavapfutidza.
\v 12 Mbira, nembira, nengoma, nenyere, newaini zviripo pamitambo yavo; asi havana hanya nebasa raJehovha, havarangariri zvakaitwa namaoko ake.
\p
\v 13 Saka vanhu vangu vakatapwa nokushayiwa zivo; vakakudzwa pakati pavo vanoziya nenzara, vazhinji vavo vanofa nenyota.
\v 14 Saka Sheori rakawedzera kukara kwaro nokushamisa muromo waro zvikuru; vakakudzwa vavo, navazhinji vavo, navanozvikudza vavo, nowanofara pakati pavo, vanoburukiramo.
\v 15 Vanhu vadiki vakakotamiswa, navakuru vakaninipiswa, nameso avanozvikudza akaninipiswa.
\v 16 Asi Jehovha wehondo achakudzwa pakutonga kwakarurama, naMwari iye Mutsvene achaonekwa ari mutsvene nokururama kwake.
\v 17 Ipapo makwayana achafura saanenge ari pamafuro, awo vanodzungaira vachadya makura avafumi.
\v 18 Vane nhamo vanokweva zvakaipa nerwodzi rwenhema, nezvivi sezvinenge namabote engoro;
\v 19 vanoti: Ngaakurumidze, ngaachimbidzike nebasa rake, kuti tizvione; zvakafungwa noMutsvene waVaIsraeri ngazviswedere, kuti tizvizive.
\p
\v 20 Vane nhamo vanoti zvakaipa ndizvo zvakanaka, uye zvakanaka kuti ndizvo zvakaipa, vanoisa rima panzvimbo yechiedza, nechiedza panzvimbo yerima; vanoisa zvinovava panzvimbo yezvinotapira, nezvinotapira panzvimbo yezvinovava.
\v 21 Vane nhamo vanozviti takachenjera, vanoti pakufunga kwavo tine njere.
\v 22 Vane nhamo vakaita mhare pakunwa waini, navarume vane simba pakuvhenganisa zvinwiwa zvinodhaka;
\v 23 vanoti akaipa haane mhosva nokuda kwefufuro, vanotorera wakarurama kururama kwake.
\v 24 Naizvozvo murazvo womoto sezvaunopedza hundi uye uswa hwakawoma sezvahunongoperera mumurazvo, saizvozvo mudzi wavo uchaora, ruva ravo richatorwa kumusoro seguruva; nokuti vakaramba murairo waJehovha wehondo, nokushora shoko roMutsvene waIsraeri.
\v 25 Saka kutsamwa kwaJehovha kwakamukira vanhu vake, akatandavadza ruoko rwake kwavari, akavarova; makomo anodedera, mitumbi yavo yafanana namarara pakati penzira dzomumusha. Kunyange zvakadaro, kutsamwa kwake hakuna kudzorwa, asi ruoko rwake rwakaramba rwakatandavadzwa nazvino.
\p
\v 26 Achasimudzira marudzi anobva kure mureza, nokuvaridzira muridzo ivo vari kumigumo yenyika; tarirai, vachakurumidza kuuya vachichimbidzika.
\v 27 Hapana achaneta kana kugumburwa pakati pavo; hakuna achakotsira kana kuvata; bhanhire rezviuno zvavo haringasunungurwi, rukanda rweshangu dzavo harungadambuki.
\v 28 Miseve yavo inopinza, uta hwavo hwese hwakakungwa; mazondo amabhiza avo achaita somusara, namavhiri engoro dzavo sechamupupuri;
\v 29 kuomba kwavo kuchaita sokwehadzi yeshumba, vachavomba savana veshumba; zvirokwazvo vachavomba, vachabata mhuka yavo, ndokuenda nayo, hapana angairwira.
\v 30 Nezuva iro vachavaombera sokutinhira kwegungwa; kana munhu akatarira nyika, achaona rima nokutambudzika; chiedza chichasvibiswa namakore ayo.
\c 44
\p
\v 1 Zvini ikozvino, inzwa, Jakove muranda wangu, newe Israeri wandakasarudza:
\v 2 Anoreva seizvi Jehovha wakakuita, nekukuumba kubva muchizvaro, achakubatsira: Usatya, Jakove muranda wangu, newe Jeshuruni wandakasarudzanewe.
\v 3 Nokuti ndichadira mvura pamusoro peane nyota, nemafashame pamusoro pevhu rakaoma: Ndichadurura mweya wangu pamusoro pembeu yako, neropafadzo yangu pamusoro pechizvarwa chako.
\v 4 Zvino vachabukira sepakati peuswa, semikonachando pahova dzemvura.
\v 5 Umwe achati: Ndiri waJehovha, uye umwe azvidaidze nezita raJakove, umwezve achanyora \add mu\add*ruoko rwake, achiti: \add Ndiri\add* waJehovha, nekuzvipa mutupo nezita raIsraeri.
\s Zvifananidzo hazvina maturo
\p
\v 6 Anoreva seizvi Jehovha, Mwari waIsraeri, neMudzikunuri wake, Jehovha wehondo: Ndini wekutanga newekupedzisira; uye kunze kwangu hakuna Mwari.
\v 7 Zvino ndiani angadana seni, nekuzviparidza, nekuzvirongedzera ini, kubva pandakagadza vanhu vekare? Nezvinhu zvinouya, nezvichauya, ngavazviparidze kwavari.
\v 8 Musatya, uye musavhunduka; handina kukuzivisai here kubva panguva iyo, ndikazviparidza? Zvino imwi muri zvapupu zvangu. Kuna Mwari here kunze kwangu? Zvirokwazvo hakuna rimwe ibwe; handirizivi.
\p
\v 9 Vese vanoumba zvifananidzo zvakavezwa havana maturo, nezvinhu zvavo zvinodikanwa hazvibatsiri chinhu; ivowo zvapupu zvavo, havaoni, havazivi kuti vanyare.
\v 10 Ndiani wakaumba mwari, kana wakaumba nekunyungudusa chifananidzo chakavezwa chisingabatsiri chinhu?
\v 11 Tarira, vese vanomutevera vachanyara, nevavezi vanhu, ngavaunganidzwe vese, ngavasimuke, ngavatye vanyare pamwe chete.
\p
\v 12 Mupfuri \add anopfura\add* sanhu, anoshanda nemazimbe, nekuriumba nenyundo, nekurishanda nesimba reruoko rwake; zvirokwazvo ane nzara, simba rake rinopera, haanwi mvura, kusvika aneta.
\v 13 Muvezi anotatamura chitariso, anotara nechinyoreso, anochiita nembezo, anochitara nekambasi*, anochiita nemufananidzo wemunhu, nerunako rwemunhu, kuti chigara mumba.
\v 14 Anozvitemera musidhari, ndokutora misipiresi nemiouki, ndokuzvisimbisira iyo pakati pemiti yesango, anosima mupaini, mvura yekunaya ndokuukurisa.
\v 15 Zvino zvichava zvemunhu kuti avese, uye achatora pazviri ndokudziya, zvorokwazvo anopfutidza ndokubika chingwa, zvirokwazvo anogadzira mwari, ndokumukotamira, wakachiita chifananidzo chakavezwa, ndokuchifugamira.
\v 16 Anopisa hafu yacho mumoto, nehafu yacho anodya nyama, anogocha mugochiwa ndokuguta zvirokwazvo, anodziya ndokuti: Haiwa, ndadziyirwa, ndaona moto.
\v 17 Zvino nezvakasara ano\add zvi\add*ita kuva mwari, zvive chifananidzo chake chakavezwa; anochifugamira ndokushumira nekunamata kwachiri, ndokuti: Ndisunungurei, nokuti muri mwari wangu.
\v 18 Havana kuziva kana kunzwisisa, nokuti wakanamira maziso avo kuti vasaona, \add ne\add*moyo yavo kuti vasanzwisisa.
\v 19 Hakuna anorangarira mumoyo make, kana ane ruzivo kana kunzwisisa kuti ati: Ndapisa rutivi rwacho mumoto, zvirokwazvo, ndabika chingwa pamazimbe acho; ndagocha nyama ndikadya; zvino ndingaita chinonyangadza nezvakasara zvacho here? Ndingafugamira danda remuti here?
\v 20 Anodya madota; moyo wakanyengerwa wamutsausa, uye haagoni kusunungura moyo wake, kana kuti: Hakuna nhema muruoko rwangu rwerudyi here?
\v 21 Rangarira zvinhu izvi, Jakove, naIsraeri, nokuti \add ndiwe\add* muranda wangu; ndakakuumba, uri muranda wangu; haiwa Israeri, haungakanganikwi neni.
\v 22 Ndakadzima zvitadzo zvako segore rinorema, nezvivi zvako segore; dzokera kwandiri, nokuti ndakakudzikunura.
\p
\v 23 Imbai imwi matenga, nokuti Jehovha wakaita \add izvozvo\add*; danidzirai, mativi ari pasi enyika; pururudzai imwi makomo, nekuimba, imwi makomo, sango nemuti umwe neumwe uri mariri, nokuti Jehovha wakadzikunura Jakove, wakazvirumbidza muna Israeri.
\v 24 Anoreva seizvi Jehovha, Mudzikunuri wako, naiye wakakuumba kubva pachizvaro: Ndini Jehovha anoita zvese, anotatamura matenga ari ega, ndinowaridza nyika ndomene?
\v 25 Anoshaisa maturo zviratidzo zvavane nhema, anopengesa vavuki, anodzosera shure vachenjeri, anoita ruzivo rwavo rwuve upenzi.
\v 26 Anosimbisa shoko remuranda wake, anopedzeredza nhume dzake; anoti pamusoro peJerusarema: Richagarwa nevanhu, nepamusoro pemaguta aJudha: Muchavakwa, uye ndichamutsa matongo aro;
\v 27 iye anoti kuudziku: Chipwa, uye ndichapwisa nzizi dzako;
\v 28 iye anoti pamusoro paKoreshi: Ndiye mufudzi wangu, achapedzeredza mufaro wangu wese; ati pamusoro peJerusarema: Ngarivakwe, uye pamusoro petembere: Nheyo dzako ngadziteyiwe.
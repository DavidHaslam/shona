\c 25
\s Rwiyo rwekurumbidza Jehovha
\p
\v 1 Jehovha, muri Mwari wangu! Ndichakusimudzirai, ndirumbidze zita renyu, nokuti makaita chinoshamisa, mazano ekare ane kutendeka \add uye\add* chokwadi.
\v 2 Nokuti makaita guta rive churu, guta rakashoshewa rive dongo, nzvimbo yakakwirira yevatorwa kubva muguta, haringavakwi kusvika rinhi narinhi.
\v 3 Naizvozvo vanhu vane simba vachakurumbidza, guta remarudzi anotyisa richakutyai.
\v 4 Nokuti manga muri simba kumurombo, simba kune anoshaiwa pakutambudzika kwake, uvando kubva kudutu remhepo ine mvura, mumvuri pakupisa, kana mhepo yevanotyisa ichiita sedutu remhepo ine mvura \add pa\add*rusvingo.
\v 5 Muchaderedza ruzha rwevatorwa sekupisa panzvimbo yakaoma; \add sezvinoitwa\add* kupisa nemumvuri wegore; rwiyo rwevane utsinye rwuchaderedzwa.
\p
\v 6 Zvino pagomo iri Jehovha wedzihondo achaitira vanhu vese mabiko ezvinhu zvakakora, mabiko ewaini zhinji pamasese, ezvinhu zvakakora zvizere nemongo, wewaini zvinji pamasese yakasvinwa zvakanaka.
\v 7 Zvino achamedza pagomo iri, chiso chebutiro rakaputira vanhu vese, nechifukidzo chakawaridzwa pamusoro pemarudzi ese.
\v 8 Wakamedza rufu mukukunda, uye Ishe Jehovha achapusika misodzi kubva pazviso zvese; nekushoorwa kwevanhu vake achabvisa pasi pese, nokuti Jehovha wataura.
\p
\v 9 Zvino nezuva iro kuchanzi: Tarirai uyu ndiye Mwari wedu, takamumirira uye achatiponesa, uyu ndiJehovha, takamumirira, tichafara nekupembera muruponeso rwake.
\v 10 Nokuti ruoko rwaJehovha ruchazorora pagomo iri; naMoabhu vachatsikirwa pasi pake, semajanga akaunganidzwa anotsikirwa mugomba remupfudze.
\v 11 Zvino achatandavadzira maoko ake pakati paro, sekutandavadza kunoita mushambiri kuti ashambire, uye achaderedza kuzvikudza kwake pamwe chete nekuvandira kwemaoko ake.
\v 12 Zvino nhare yakakwirira yemasvingo enyu achaiputsira pasi, aideredze pasi, aisvitse muvhu muguruva.
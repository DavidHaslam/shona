\c 25
\s Rwiyo rwokurumbidza Jehovha
\p
\v 1 Jehovha, ndimi Mwari wangu! Ndicharumbidza zita renyu; no kuti makaita zvinoshamisa, izvo zvamakafunga kare nokutendeka nezvokwadi.
\v 2 Nokuti guta makariita dutu ramabwe, guta rakakombwa norusvingo makariita dongo, imba huru yavatorwa rirege kuva guta; haringatongovakwi.
\v 3 Naizvozvo rudzi rukuru ruchakukudzai; guta ramarudzi avanhu vanotyisa richakutyai.
\v 4 Nokuti imwi maiva nhare yavarombo, nhare younoshaiwa pakutambudzika kwake, utiziro panguva yemvura zhinji, mumvuri pakupisa kwezuva, kana mhepo yavanotyisa ichiita semvura zhinji.
\v 5 Muchaderedza bope ravatorwa, sezvinoita kupisa kwezuva panzvimbo yakaoma, rwiyo rwavanotyisa ruchaderedzwa, sezvinoitwa kupisa nomumvuri wegore.
\p
\v 6 Pagomo iri Jehovha wehondo achagadzirira marudzi ese avanhu mutambo wezvakakora, mutambo wewaini yakagara pamasese, wezvakakora zvizere nomwongo, wewaini yakagara pamasese yakasvinwa zvakanaka.
\v 7 Pagomo iri uchaparadza chifukidziro chinofukidzira vanhu vese, nechidzitiro chakatasanurwa pamusoro pamarudzi ese.
\v 8 Akaparadza rufu nokusingaperi, Ishe Jehovha achapisika misodzi pazviso zvese; achabvisa kuzvidzwa kwavanhu vake panyika yese; nokuti Jehovha akataura izvozvo.
\p
\v 9 Nezuva iro vachati: Tarirai, uyu ndiye Mwari wedu; takange takamumirira, iye achatiponesa; uye ndiye Jehovha, takange takamumirira, tichafara, nokufarira ruponeso rwake.
\v 10 Nokuti ruoko rwaJehovha ruchagara pagomo iri; Moabhi vachatsikwa pasi panzvimbo yavo, sezvinotsikwa mashanga mumvura iri mugomba romupfudze.
\v 11 Achatandavadza maoko ake imomo, somunhu anotandavadza maoko ake kana achishambira; asi Jehovha achaderedza kuzvikudza kwake pamwe chete nenjere dzamaoko ake.
\v 12 Nhare yakakwirira yamasvingo enyu, wakaiwisira pasi, wakaideredza, wakaiputsira muvhu, imo muguruva.

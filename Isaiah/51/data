\c 51
\s Kudzoswa kwaIsraeri
\p
\v 1 Teererai kwandiri, imwi munotsvakisisa kururama, imwi munotsvaka Jehovha; tarirai kudombo pamafomborwa, nekugomba remugodhi pamakacherwa.
\v 2 Tarairai kuna Abhurahama baba venyu, naSara wakakuberekai; nokuti ndakamudana ari ega ndikamuropafadza ndokumuwanza.
\v 3 Nokuti Jehovha achanyaradza Ziyoni; achanyaradza matongo aro ese, uye achaita renje raro rive seEdheni, negwenga raro rive sebindi raJehovha; mufaro nekupembera zvichawanikwamo, kuvonga, neinzwi rekuimba.
\p
\v 4 Teererai kwandiri, vanhu vangu; uye ipai nzeve kwandiri imwi rudzi, nokuti murairo uchabuda mandiri, uye ndichazorodza mutongo wangu uve chiedza chevanhu.
\v 5 Kururama kwangu kuri pedo, ruponeso rwangu rwabuda, uye maoko angu achatonga vanhu; zviwi zvichandimirira, uye zvichavimba neruoko rwangu.
\v 6 Simudzirai meso enyu kumatenga, uye mutarisise nyika pasi; nokuti matenga achanyangarika seutsi, nenyika ichasakara senguvo; vageremo vachafa saizvozvo; asi ruponeso rwangu ruchava nekusingaperi, uye kururama kwangu hakungaparadzwi.
\p
\v 7 Teererai kwandiri, imwi munoziva kururama, rudzi mumoyo marwo mune murairo wangu; musatya kuzvidza kwevanhu, kana kuvhunduswa nezvituko zvavo.
\v 8 Nokuti chipfukuto chichavadya senguvo, nehonye ivadye semvere; asi kururama kwangu kuchavapo nekusingaperi, neruponeso rwangu kusvika kumazera nemazera.
\p
\v 9 Muka, muka, zvifukidze simba, iwe ruoko rwaJehovha; muka s\add epa\add*mazuva ekare, se\add pa\add*zera renguva dzekarekare. Hausi iwe here wakagura Rahabhi, mukakuvadza bukanana here?
\v 10 Hamusi imwi here mapapwisa gungwa, mvura zvinji yeudziku ukuru, makaita udziku hwegungwa huve nzira yevakadzikunurwa kuti vapfuure \add nayo\add*?
\v 11 Naizvozvo vakadzikunurwa vaJehovha vachadzoka, uye vachauya nekuimba kuZiyoni, nemufaro wekusingaperi pamusoro pemusoro wavo. Vachawana mufaro nekupembera. Kusuwa nekuchema zvichatiza.
\p
\v 12 Ini, i\add ye\add*ni, ndini ndinokunyaradzai; ndiwe ani kuti utye munhu anozofa, kana mwanakomana wemunhu, achaitwa uswa;
\v 13 uye wakakanganwa Jehovha muiti wako, iye wakatatamura matenga, nekuteya nheyo dzenyika; unoramba uchitya mazuva ese nekuda kwehasha dzemumanikidzi, sezvinonzi akazvipira kuparara here? Zvino hasha dzemumanikidzi dziripi?
\v 14 Musungwa wakatapwa anokurumidza kuti asunungurwe, uye kuti asafira mugomba, kana kuti kudya kwake kusashaikwa.
\v 15 Nokuti ndini Jehovha Mwari wako anomutsa gungwa, kuti mafungu aro atinhire; Jehovha wehondo ndiro zita rake.
\v 16 Zvino ndakaisa mashoko angu mumuromo mako, uye ndikakufukidza mumumvuri weruoko rwangu, kuti ndidzvare matenga, nekuteya nheyo dzenyika, uye nditi kuZiyoni: Muri vanhu vangu.
\p
\v 17 Muka, muka, simuka, Jerusarema, iwe wakanwa kubva paruoko rwaJehovha mukombe wekutsamwa kwake; wakanwa manzete emukombe wese wekudederesa, ukaakweva.
\v 18 Hakuna pakati pevanakomana vake vese vaakabereka angamutungamirira, uye hakuna angamubata neruoko pakati pevanakomana vese vaakarera.
\v 19 Zviviri izvi zvakuwira; ndiani achakunzwira tsitsi? Kusiiwa nekuparadzwa nenzara nemunondo; ndichakunyaradza nani?
\v 20 Vanakomana vako vaziya, varere panhongonya dzenzira dzemumusha, sehando yesango mumambure; vazere hasha dzaJehovha nekutsiura kwaMwari wako.
\p
\v 21 Naizvozvo ikozvino inzwa ichi, iwe unotambudzika, uye wakadhakwa, asi kwete newaini.
\v 22 Ndizvo zvinotaura Ishe wako Jehovha, naMwari wako anoreverera nyaya yevanhu vake: Tarira, ndakabvisa muruoko rwako mukombe wekudzedzeresa, iwo manzete emukombe wekutsamwa kwangu, haungazoumwizve.
\v 23 Asi ndichauisa muruoko rwevanokutambudza, ivo vakati kumweya wako: Kotama, kuti tipfuure \add ne\add*pamusoro; iwe ukaita musana wako sevhu, senzira yemumusha kune vanopfuura \add ne\add*pamusoro.
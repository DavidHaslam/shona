\c 42
\s Muranda waJehovha
\p
\v 1 Tarira muranda wangu wandinotsigira, musanangurwa wangu, upenyu hwangu unofadzwa maari, ndakaisa mweya wangu pamusoro pake.\ Achabudisira marudzi mutongo.
\v 2 Haangadani, uye haangasimudzi inzwi kuti anzwikwe panzira dzemumusha.
\v 3 Rutsanga rwakapwanyika haangaruvhuni, netambo yemwenje haangaidzimi, achabudisira mutongo kuchokwadi.
\v 4 Haanganeti kana kupwanyiwa, kusvikira agadza mutongo panyika; uye zviwi zvichamirira murairo wake.
\p
\v 5 Anoreva Mwari Jehovha; iye wakasika matenga nekuatatamura, iye anowaridza nyika nezvinobuda mairi, iye anopa kufema kuvanhu pamusoro payo, nemweya kune vanofamba pairi.
\v 6 Ini Jehovha ndakudana nekururama, uye ndichabata ruoko rwako nekukuchengeta nekukupa uve sungano yevanhu, uve chiedza chemarudzi;
\v 7 kuti usvinudze meso emapofu, kubudisa vasungwa kubva mutirongo, vagere murima kubva muimba yetirongo.
\v 8 Ndini Jehovha, iri \add i\add*zita rangu; uye handipi rukudzo rwangu kune umwe, kana kurumbidzwa kwangu kuzvifananidzo zvakavezwa.
\v 9 Tarirai, zvinhu zvekare zvasvika, uye ndinoparidza zvinhu zvitsva; zvisati zvabukira ndinokuudzai.
\p
\v 10 Imbirai Jehovha rwiyo rutsva, rumbidzo yake kubva kumugumo wenyika, imwi munoburukira kugungwa nekuzara kwaro, zviwi nevagari vazvo.
\v 11 Renje nemaguta aro ngazvisimudze \add inzwi\add*, misha inogara Kedhari; vagari vemuibwe ngavaimbe, vadanidzire kubva pamusoro pemakomo.
\v 12 Ngavape rukudzo kuna Jehovha, uye ngavaparidze kurumbidzwa kwake kuzviwi.
\v 13 Jehovha achabuda semhare, achamutsa kushingaira semunhu wekurwa; achadana, zvirokwazvo, achadanidzira, akunde vavengi vake.
\p
\v 14 Ndakanyarara kare, ndakati zii, ndakazvibata, ndichachema semukadzi anosununguka, ndichafemedzeka nekutakwaira pamwe chete.
\v 15 Ndichaparadza makomo nezvikomo, nekuomesa zvese zvinomera zvazvo, nzizi ndichadziita zviwi, nemadziva ndichaaomesa.
\v 16 Zvino ndichafambisa mapofu nenzira yaasingazivi, ndichaatungamirira mumakwara aasina kuziva. Ndichaita rima rive chiedza pamberi pavo, uye zvakakombama zvive zvakarurama. Ndichavaitira zvinhu izvi, uye handingavasii.
\p
\v 17 Vachadzoserwa shure, vachanyadziswa zvikuru avo vanovimba nezvifananidzo zvakavezwa, vanoti kuzvifananidzo zvakaumbwa nekunyungudusa: Imwi muri vamwari vedu.
\v 18 Inzwai, imwi matsi; mutarise, imwi mapofu kuti muone.
\v 19 Ndiani bofu kunze kwemuranda wangu; kana matsi senhume yangu yandinotuma? Ndiani bofu sewakakwana uye bofu semuranda waJehovha
\v 20 Iwe unoona zvinhu zvizhinji asi hauzvichechedzi, iye anozarura nzeve asi haanzwi.
\v 21 Jehovha anofara nokuda kwekururama kwake, achakudza murairo nekuuita uremekedzeke.
\v 22 Asi ava vanhu vakabirwa nekupambiwa; vese vakateyiwa mumakomba, uye vakavigwa mumatirongo, vava chakatapwa, uye hakuna anorwira, chinhu chakapambiwa, uye hakuna anoti: Dzosa.
\v 23 Ndiani pakati penyu achapa nzeve kune izvi, ateerere nekunzwa panguva inouya?
\v 24 Ndiani wakapa Jakove kukupabwa, naIsraeri kumakororo? Waiva asiri Jehovha here watakatadzira? Nokuti havana kuda kufamba munzira dzake, kana kuteerera kumurairo wake.
\v 25 Naizvozvo wakadurura pamusoro pake kupfuta kwekutsamwa kwake, nesimba rehondo, uye zvakamupfutidzira moto kumativi ese, asi haana kuziva, zvino zvikamupisa, asi haana kuzviisa pamoyo.
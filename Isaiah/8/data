\c 8
\s VaAsiriya vachaparadza VaIsraeri
\p
\v 1 Zvino Jehovha wakati kwandiri: Tora hwendefa guru, unyore pariri nepeni yemunhu \add uti\add*: Meharisharari-Hashibhazi.
\v 2 Ndichazvitorera zvzpupu zvakatendeka: Uriya mupristi, naZekariya mwanakomana waJebherekiya.
\v 3 Zvino ndakaenda kumuporofitakadzi, iye ndokutora pamuviri, ndokubereka mwanakomana. Jehovha ndokuti kwandiri: Tumidza zita rake: Maherisharari-Hashibhazi.
\v 4 Nokuti mwana asati aziva kudana \add kuti\add*, baba vangu, kana mai vangu, fuma yeDhamasiko nezvakapambiwa zveSamariya zvichatakurirwa pamberi pamambo weAsiriya.
\p
\v 5 Zvino Jehovha wakataurazve kwandiri achiti:
\v 6 Nemhaka yekuti rudzi urwu rwakaramba mvura yeShiroa, inonyatsoyerera, uye kune mufaro kuna Rezini nemwanakomana waRemariya;
\v 7 Naizvozvo ikozvino, tarira, Mwari anokwidza pamusoro pavo mvura dzerwizi, dzakasimba uye zhinji, mambo weAsiriya nekubwinya kwake kwese; zvino rwuchakwira pahova dzese, nekudarika nhivi dzarwo dzese;
\v 8 rwuchapfuurira kwaJudha; rwuchakukra nekupfuurira, rwuchasvika pamutsipa; nekutandavadza mapapiro arwo kuzadzisa kuchazadza kufara kwenyika yako yese, iwe Emanueri.
\p
\v 9 Zvibatanidzei, imwi marudzi, zvino muchaputswa, uye ipai nzeve imwe mese venyika dziri kure. Zvisungei zviuno, zvino muchaputswa, zvisungei zviuno, zvino muchaputswa.
\v 10 panganai zano, zvino richaputsika, taurai shoko, zvino haringamiri, nokuti Mwari anesu.
\p
\v 11 Nokuti Jehovha wakareva saizvozvo kwandiri neruoko rwune simba, wakandidzidzisa kuti ndisafamba munzira yevanhu ava, achiti:
\v 12 Musati: Irangano, pamusoro pezvese zvinonzi nevanhu ava, irangano; uye musatya kutya kwavo, kana kuvhunduka.
\v 13 Jehovha wehondo, iye muchamuita mutsvene, naiye ave kutya kwenyu, uye iye kuvhunduka kwenyu.
\v 14 Zvino achava nzvimbo tsvene; asi achava ibwe rekugumbusa nedombo rekupinganidza kudzimba mbiri dzaIsraeri, ave rugombe, ave musungo kuvagari veJerusarema.
\v 15 Zvino vazhinji pakati pavo vachagumburwa ndokuwa, uye vachavhunika, nekuteyewa nekubatwa.
\v 16 Sunga chipupuro, isa murairo chiratidzo, pakati pevadzidzi vangu.
\v 17 Zvino ndichamirira Jehovha, anovanzira imba yaJakove chiso chake, ndichamutsvaka.
\v 18 Tarirai, ini navana vandakapiwa naJehovha, tiri zviratidzo nezvishamiso pakati paIsraeri zvaJehovha wehondo, agere mugomo reZiyoni.
\p
\v 19 Zvino kana vachiti kwamuri, bvunzai masvikiro navavuki, vanorira nokuita zevezeve: Ko vanhu havafaniri kubvunza Mwari wavo here? Ko vanofanira kubvunza vakafa pamusoro pavapenyu here?
\v 20 Dzokerai kumurairo nokuzvipupuriro! Kana vasingatauri sezvinoreva shoko iri, havangavi nechiedza chamangwanani.
\v 21 Vachafamba nenyika vakamanikidzwa kwazvo, vane nzara; zvino kana vane nzara, vachava neshungu, vachatuka mambo wavo naMwari wavo, vachitarira kudenga.
\v 22 Vachatarirawo pasi, asi tarirai, vachaona njodzi nerima, nokusviba kokumanikidzwa; vachadzingirwa kurima guru.

\c 8
\s Zita remwanakomana wemuporofita
\p
\v 1 Zvino Jehovha wakati kwandiri: Tora hwendefa guru, ugonyora pariri nepeni yemunhu, uti: Meherisharari-Hashibhazi.
\v 2 Ndichazvipupuririsa zvapupu zvakatendeka: Uriya mupristi naZekariya mwanakomana waJebherekiya.
\v 3 Zvino ndakaswedera kumuporofitakadzi, iye ndokutora mimba, ndokubereka mwanakomana. Zvino Jehovha wakati kwandiri: Daidza zita rake kuti Meherisharari-Hashibhazi.
\v 4 Nokuti mwana asati aziva kudana kuti baba vangu, kana mai vangu, fuma yeDhamasiko nezvakapambiwa zveSamariya zvichatakurirwa pamberi pamambo weAsiriya.
\p
\v 5 Zvino Jehovha wakataurazve kwandiri, achiti:
\v 6 Nekuda kwekuti rudzi urru rwakaramba mvura ye mvura yeShiroa inonyatsa kuyerera, uye kune mufaro kuna Rezini nemwanakomana waRemariya;
\v 7 naizvozvo tarirai Jehovha anouisa pamusoro pavo mvura yerwizi ine simba uye zhinji, mambo weAsiriya nekubwinya kwake kwese; ichakwira kuhova dzarwo dzese, nekupfuura nhivi dzarwo dzese;
\v 8 uye rwuchakukura kusvika kwaJudha; rwuchakukura, rwupfuure rwusenerere pahuro, uye kukwira kwemapapiro arwo kuchazadza nyika yako, Emanueri.
\p
\v 9 Itai bope, imwi ndudzi, muputsweputswe; nemwi mese muri kunyika dziri kure, inzwai; zvisungei zviuno, muputswe-putswe, zvisungei zviuno, muputswe-putswe.
\v 10 Ranganai henyu, asi zvichakona; taurai shoko, asi haringamiri; nokuti Mwari anesu.
\p
\v 11 Nokuti Jehovha akataura saizvozvo neni noruoko rune simba, akandiraira kuti ndirege kufamba nenzira yavanhu ava, achiti:
\v 12 Musati: Irangano, pamusoro pezvese zvinonzi navanhu ava, irangano; uye musatya zvavanotya, kana kuvhunduka.
\v 13 Jehovha wehondo, ndiye wamunofanira kuti mutsvene; mumutye iye, mumuvhunduke iye.
\v 14 Ipapo iye achava nzvimbo tsvene yenyu; asi achava ibwe rokugumbusa nedombo rokupinganidza kudzimba dzese mbiri dzaIsraeri, ave rugombe nomusungo kuna vanogara Jerusarema.
\v 15 Vazhinji vavo vachagumburwa naro, vachawa, nokuputswa, nokuteyiwa, nokubatwa.
\v 16 Sunga chipupuriro, namatidza murairo nechisimbiso pakati pavadzidzi vangu.
\v 17 Ndichamirira Jehovha, anovanzira imba yaJakove chiso chake, ndichamutsvaka.
\v 18 Tarirai, ini navana vandakapiwa naJehovha, tiri zviratidzo nezvishamiso pakati paIsraeri zvaJehovha wehondo, agere mugomo reZiyoni.
\p
\v 19 Zvino kana vachiti kwamuri, bvunzai masvikiro navavuki, vanorira nokuita zevezeve: Ko vanhu havafaniri kubvunza Mwari wavo here? Ko vanofanira kubvunza vakafa pamusoro pavapenyu here?
\v 20 Dzokerai kumurairo nokuzvipupuriro! Kana vasingatauri sezvinoreva shoko iri, havangavi nechiedza chamangwanani.
\v 21 Vachafamba nenyika vakamanikidzwa kwazvo, vane nzara; zvino kana vane nzara, vachava neshungu, vachatuka mambo wavo naMwari wavo, vachitarira kudenga.
\v 22 Vachatarirawo pasi, asi tarirai, vachaona njodzi nerima, nokusviba kokumanikidzwa; vachadzingirwa kurima guru.

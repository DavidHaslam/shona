\c 8
\s VaAsiriya vachaparadza VaIsraeri
\p
\v 1 Zvino Jehovha wakati kwandiri: Tora hwendefa guru, unyore pariri nepeni yemunhu \add uti\add*: Maharisharari-Hashibhazi.
\v 2 Ndichazvitorera zvapupu zvakatendeka: Uriya mupristi, naZekariya mwanakomana waJebherekiya.
\v 3 Zvino ndakaenda kumuporofitakadzi, iye ndokutora pamuviri, ndokubereka mwanakomana. Jehovha ndokuti kwandiri: Tumidza zita rake: Maherisharari-Hashibhazi.
\v 4 Nokuti mwana asati aziva kudana \add kuti\add*, baba vangu, kana mai vangu, fuma yeDhamasiko nezvakapambiwa zveSamariya zvichatakurirwa pamberi pamambo weAsiriya.
\p
\v 5 Zvino Jehovha wakataurazve kwandiri achiti:
\v 6 Nemhaka yekuti rudzi urwu rwakaramba mvura yeShiroa, inonyatsoyerera, uye kune mufaro kuna Rezini nemwanakomana waRemariya;
\v 7 naizvozvo ikozvino, tarira, Jehovha anokwidza pamusoro pavo mvura dzerwizi, dzakasimba uye zhinji, mambo weAsiriya nekubwinya kwake kwese; zvino rwuchakwira pahova dzarwo dzese, nekudarika nhivi dzarwo dzese;
\v 8 rwuchapfuurira kwaJudha; rwuchakukura nekupfuurira, rwuchasvika pamutsipa; nekutandavadza mapapiro arwo kuchazadza nyika, Emanueri.
\p
\v 9 Zvibatanidzei, marudzi, zvino muchaputswa, uye ipai nzeve imwi mese venyika dziri kure. Zvisungei zviuno, zvino muchaputswa, zvisungei zviuno, zvino muchaputswa.
\v 10 Panganai zano, zvino richaputsika, taurai shoko, zvino haringamiri, nokuti Mwari anesu.
\p
\v 11 Nokuti Jehovha wakareva saizvozvo kwandiri neruoko rwune simba, wakandidzidzisa kuti ndisafamba munzira yevanhu ava, achiti:
\v 12 Musati: Irangano, pamusoro pezvese zvinonzi nevanhu ava, irangano; uye musatya kutya kwavo, kana kuvhunduka.
\v 13 Jehovha wehondo, iye muchamuita mutsvene, naiye ave kutya kwenyu, uye iye kuvhunduka kwenyu.
\v 14 Zvino achava nzvimbo tsvene; asi achava ibwe rekugumbusa nedombo rekupinganidza kudzimba mbiri dzaIsraeri, ave rugombe, ave musungo kuvagari veJerusarema.
\v 15 Zvino vazhinji pakati pavo vachagumburwa ndokuwa, uye vachavhunika, nekuteyewa nekubatwa.
\v 16 Sunga chipupuro, isa murairo chiratidzo, pakati pevadzidzi vangu.
\v 17 Zvino ndichamirira Jehovha, anovanzira imba yaJakove chiso chake, uye ndichamutsvaka.
\v 18 Tarirai, ini nevana Jehovha vaakandipa, tiri zviratidzo nezvishamiso kwaIsraeri kubva kuna Jehovha wedzihondo, agere mugomo reZiyoni.
\p
\v 19 Zvino pavachati kwandiri: Bvunzira kumasvikiro nekuvaroyi, vanorira nekuzevezera: Vanhu havangabvunziri here kuna Mwari wavo, \add kubvunzira\add* vapenyu kune vakafa?
\v 20 Kumurairo nekuzvipupuro! Kana vasingatauri zvinoenderana neshoko iri, hakungvi nekuedza kwavari.
\v 21 Vachapfuurira kwazviri, vachimanikidzwa kwazvo vane nzarauye zvichaitika kuti vane nzara uye vakatsamwa vatuke mambo wavo naMwari wavo, vachitarisa kumusoro.
\v 22 Zvino vachatarisa panyika, zvino tarira, kuchava nekutambudzika nerima, rima remanikidzo, uye vachadzingirwa kurima.

\c 21
\s Mutoro weChirevo pamusoro peBhabhironi
\p
\v 1 Chirevo pamusoro perenje regungwa. Zvinobva kurenje, kunyika inotyisa, sezvamupupuri zvinopfuura kurutivi rweChamhembe.
\v 2 Ndaratidzwa chiratidzo chinochemedza; munyengeri anoita nokunyengera, nomuparadzi anoparadza. Simuka iwe Erami, komba, iwe Medhiya; ndagumisa kugomera kwavo kwese.
\v 3 Saka zviuno zvangu zvizere nokurwadziwa; ndabatwa nokurwadziwa, sokurwadziwa komukadzi unosununguka; ndakotamiswa, saka handigoni kunzwa; ndavhunduswa, saka handigoni kuona,
\v 4 moyo wangu une dzungu, ndavhunduswa nezvinotyisa; rubvunzavaeni rwandaida rwashanduka chinhu chinondidederesa.
\v 5 Vanogadzira tafura, vanoisa varindi, vanodya, vanomwa. Simukai, imwi machinda, muzodze nhovo.
\v 6 Nokuti hezvi zvandaudzwa naShe: Enda, undoisa murindi; ngaareve zvaanoona.
\v 7 Zvino kana achiona boka, navatasvi vamabhiza vakaita vaviri-vaviri, neboka rembongoro, neboka ramakamera, ngaateerere zvakanaka-naka.
\v 8 Iye akadanidzira seshumba, achiti: Ishe, ndimire nguva dzese masikati pashongwe yokurinda, nousiku hwese ndimire panzvimbo yangu;
\v 9 zvino tarirai, kouya boka ravanhu, vatasvi vamabhiza vakaita vaviri-vaviri. Akapindura, akati: Bhabhironi rawa, rawa; mifananidzo yake yese yakavezwa yavamwari vavo yaputsikira pasi.
\v 10 Haiwa, vanhu vangu vakapurwa, zviyo zveburiro rangu, zvandakanzwa kuna Jehovha wehondo, Mwari waIsraeri, ndizvo zvandakakuzivisai.
\s Chirevo pamusoro peDhuma
\p
\v 11 Chireve pamusoro peDhuma. Umwe anondidana, ari paSeiri, achiti: Nhai, murindi, inguva ipi yousiku?
\v 12 Murindi ndokuti: Mambakwedza osvika, nousikuwo. Kana muchida kubvunza, bvunzai; dzokai, uyai.
\s Chirevo pamusoro peArabhiya
\p
\v 13 Chirevo pamusoro peArabhiya. Musango reArabhiya ndimo mamuchavata, imwi mapoka avafambi veDhedhani.
\v 14 Vigirai ane nyota mvura! Vagere panyika yeTema vakachingamidza vatizi nechingwa chavo.
\v 15 Nokuti vakange vachitiza minondo, minondo yakavhomorwa, nouta hwakakungwa, nokumanikidzwa kokurwa.
\p
\v 16 Nokuti hezvi zvandakaudzwa naJehovha: Gore risati rapera, samakore omushandi wakahaiwa, mbiri yese yeKedhari ichapera.
\v 17 Vakasara veboka ravanofura nouta, ivo vanhu vane simba vavana veKedhari, vachava vashoma; nokuti Jehovha, Mwari waIsraeri, akazvitaura.
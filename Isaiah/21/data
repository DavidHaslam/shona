\c 21
\s Mutoro weBhabhironi
\p
\v 1 Mutoro werenje regungwa. Sezvamupupuri kuchamhembe zvinopfuura, zvinobva kurenje, kunyika inotyisa.
\v 2 Ndakaziviswa chiratidzo chakaoma; munyengeri anoita neunyengeri, nemuparadzi anoparadza. Kwira iwe Erami, komba iwe Medhiya; ndagumisa kugomera kwavo kwese.
\v 3 Naizvozvo zviuno zvangu zvizere kurwadziwa; marwadzo andibata semarwadzo ekurwadziwa kwemukadzi nemimba; ndakotamiswa nekuda kwekunzwa, ndavhiringidzika nekuona,
\v 4 moyo wangu wadzungaira, kudedera kwandityisa; rubvunzavaeni rwandaishuva wakarwuita kudedera kwangu.
\v 5 Gadzira tafura, rinda pashongwe yekurinda, idya, inwa, simukai, imwi misoro zodzai nhovo.
\v 6 Nokuti anoreva seizvi Ishe kwandiri: Enda unomisa murindi, ngaareve chaanoona.
\v 7 Zvino wakaona ngoro, vatasvi vemabhiza vaviri, ngoro yembongoro, ngoro yekamera, zvino wakateerera kwazvo, kuteerera kwazvo zvikuru.
\v 8 Zvino wakadanidzira: Shumba, Ishe wangu, ndimire nguva dzese pashongwe yekurinda pamasikati, uye pachirindo changu ndimire usiku hwese.
\v 9 Zvino tarirai, heyi ngoro yevanhu inouya, vatasvi vemabhiza vaviri. Zvino akapindura akati: Rawa! Rawa! Bhabhironi, nezvifananidzo zvese zvakavezwa zvavamwari varo wazviputsira pasi.
\v 10 Haiwa, vakapurwa vangu, nezviyo zveburiro rangu, zvandakanzwa kuna Jehovha wedzihondo, Mwari waIsraeri, ndizvo zvandakazivisa kwamuri.
\s Mutoro weDhuma
\p
\v 11 Mutoro weDhuma. Anondidana ari paSeiri, \add achiti\add*: Murindi, usikui? Murindi, usikui?
\v 12 Murindi ndokuti: Mambakwedza osvika, neusikuwo. Kana muchibvunza, bvunzai; dzokai, uyai.
\s Mutoro weArabhiya
\p
\v 13 Mutoro weArabhiya. Musango reArabhiya ndimo mamucharara, imwi mapoka evafambi veDhedhani.
\v 14 Vigirai ane nyota mvura! Vagari venyika yeTema vakachingamidza mutizi nechingwa chavo.
\v 15 Nokuti vakatiza minondo, munondo wakavhomorwa, neuta hwakakungwa, nepauremu hwehondo.
\p
\v 16 Nokuti Jehovha wakareva seizvi kwandiri: Mukati megore, semakore emushandi wakahaiwa, mbiri yese yeKedhari ichapera.
\v 17 Nevakasara veboka revafuri veuta, vanhu vane simba vevanakomana veKedhari, vachava vashoma. Nokuti Jehovha Mwari waIsraeri wataura.
\c 21
\s Mutoro weBhabhironi
\p
\v 1 Mutoro werenje regungwa. Sezvamupupuri kuchamhembe, zvinobva kurenje, kunyika inotyisa.
\v 2 Ndakaziviswa chiratidzo chakaoma; munyengeri anoita neunyengeri, nemuparadzi anoparadza. Kwira iwe Erami, komba iwe Medhiya; ndagumisa kugomera kwavo kwese.
\v 3 Naizvozvo zviuno zvangu zvizere kurwadziwa; marwadzo andibata semarwadzo ekurwadziwa kwemukadzi nemimba; ndakotamiswa nekuda kwekunzwa, ndavhiringidzika nekuona,
\v 4 moyo wangu wadzungaira, kudedera kwandityisa; rubvunzavaeni rwandaishuva wakarwuita kudedera kwangu.
\v 5 Gadzira tafura, rinda pashongwe yekurinda, idya, inwa, simukai, imwi misoro zodzai nhovo.
\v 6 Nokuti anoreva seizvi Ishe kwandiri: Enda unomisa murindi, ngaareve chaanoona.
\v 7 Zvino wakaona ngoro, vatasvi vemabhiza vaviri, ngoro yembongoro, ngoro yekamera, zvino wakateerera kwazvo, kuteerera kwazvo zvikuru.
\v 8 Zvino wakadanidzira: Shumba,Ishe, ndimire nguva dzese pashongwe yekurinda pamasikati, uye pachirindonousiku hwese ndimire panzvimbo yangu;
\v 9 zvino tarirai, kouya boka ravanhu, vatasvi vamabhiza vakaita vaviri-vaviri. Akapindura, akati: Bhabhironi rawa, rawa; mifananidzo yake yese yakavezwa yavamwari vavo yaputsikira pasi.
\v 10 Haiwa, vanhu vangu vakapurwa, zviyo zveburiro rangu, zvandakanzwa kuna Jehovha wehondo, Mwari waIsraeri, ndizvo zvandakakuzivisai.
\s Chirevo pamusoro peDhuma
\p
\v 11 Chireve pamusoro peDhuma. Umwe anondidana, ari paSeiri, achiti: Nhai, murindi, inguva ipi yousiku?
\v 12 Murindi ndokuti: Mambakwedza osvika, nousikuwo. Kana muchida kubvunza, bvunzai; dzokai, uyai.
\s Chirevo pamusoro peArabhiya
\p
\v 13 Chirevo pamusoro peArabhiya. Musango reArabhiya ndimo mamuchavata, imwi mapoka avafambi veDhedhani.
\v 14 Vigirai ane nyota mvura! Vagere panyika yeTema vakachingamidza vatizi nechingwa chavo.
\v 15 Nokuti vakange vachitiza minondo, minondo yakavhomorwa, nouta hwakakungwa, nokumanikidzwa kokurwa.
\p
\v 16 Nokuti hezvi zvandakaudzwa naJehovha: Gore risati rapera, samakore omushandi wakahaiwa, mbiri yese yeKedhari ichapera.
\v 17 Vakasara veboka ravanofura nouta, ivo vanhu vane simba vavana veKedhari, vachava vashoma; nokuti Jehovha, Mwari waIsraeri, akazvitaura.
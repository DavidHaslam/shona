\c 20
\s vaAsiriya vachakunda Egipita neKushi
\p
\v 1 Negore rokusvika kwaTaritani paAshidhodhi, atumwa naSarigoni mambo weAsiriya, akarwa neAshidhodhi nokurikunda;
\v 2 nenguva iyo Jehovha akataura naIsaya mwanakomana waAmozi, achiti: Enda, undosunungura gudza riri pazviuno zvako, ubvise shangu yako parutsoka rwako. Iye akaita saizvozvo, akafamba asine nguvo, asine shangu.
\v 3 Zvino Jehovha akati: Muranda wangu Isaya sezvaakafamba asine nguvo asine shangu makore matatu akava chiratidzo nechishamiso pamusoro peEgipita neKushi;
\v 4 saizvozvo mambo weAsiriya achatinha vatapwa veEgipita nevakadzingwa veItiyopiya, vadiki nevakuru, vakashama, vasina manyatera, magadziko asina nguvo vasina shangu, vakafukurwa zviuno, chive chinyadzo cheEgipita.
\v 5 Vachavhunduswa nokunyadziswa pamusoro peKushi, chivimbo chavo, neEgipita rumbidzo yavo.
\v 6 Vagere panyika iyi iri pamahombekombe egungwa vachati nezuva iro: Tarirai, ndizvo zvaita chivimbo chedu, kwataitizira tichitsvaka kurwirwa kuna mambo weAsiriya; ko isu zvino tichapukunyuka sei?
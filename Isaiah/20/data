\c 20
\s VaAsiriya vachakunda Egipita neItiyopiya
\p
\v 1 Negore rekusvika kwaTaritani paAshidhodhi, Sarigoni mambo weAsiriya amutuma, paakarwa neAshidhodhi ndokuritapa;
\v 2 panguva iyo Jehovha wakataura neruoko rwaIsaya mwanakomana waAmozi, achiti: Enda, unosunungura saga kubva pazviuno zvako, ubvise nyatera rako kubva parutsoka rwako. Zvino wakaita saizvozvo zchifamba akashama uye asina manyatera.
\v 3 Zvino Jehovha wakati: Muranda wangu Isaya sezvaakafamba akashama uye asina manyatera makore matatu, chiratidzo nechishamiso kuEgipita nekunItiyopiya;
\v 4 saizvozvo mambo weAsiriya achaenda navatapwa veEgipita navakadzingwa veKushi, vadiki navakuru Vasina nguvo vasina shangu, vakafukurwa zviuno, chive chinyadzo cheEgipita.
\v 5 Vachavhunduswa nokunyadziswa pamusoro peKushi, chivimbo chavo, neEgipita rumbidzo yavo.
\v 6 Vagere panyika iyi iri pamahombekombe egungwa vachati nezuva iro: Tarirai, ndizvo zvaita chivimbo chedu, kwataitizira tichitsvaka kurwirwa kuna mambo weAsiriya; ko isu zvino tichapukunyuka sei?

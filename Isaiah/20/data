\c 20
\s VaAsiria vachakunda Ijipiti neItiopia
\p
\v 1 Negore rokusvika kwaTaritani paAshidhodhi, atumwa naSarigoni mambo weAsiria, akarwa neAshidhodhi nokurikunda;
\v 2 nenguva iyo Jehovha akataura naIsaya mwanakomana waAmozi, achiti, "Enda, undosunungura gudza riri pazviuno zvako, ubvise shangu yako parutsoka rwako." Iye akaita saizvozvo, akafamba asine nguvo, asine shangu.
\v 3 Zvino Jehovha akati, "Muranda wangu Isaya sezvaakafamba asine nguvo asine shangu makore matatu akava chiratidzo nechishamiso pamusoro peijipiti neItiopia;
\v 4 saizvozvo mambo weAsiria achaenda navatapwa veIjipiti navakadzin,uwa veItiopia, vaduku navakuut, VaStW, nguvo vasina shangu, vakafukurwa zviuno, chive chinyadzo cheijipiti.
\v 5 Vachavhunduswa nokunyadziswa pamusoro peItiopia, chivimbo chavo, neIjipiti rumbidzo yavo.
\p
\v 6 "Vagere panyika iyi iri pamhenderekedzo yegungwa vachati nezuva iro, `Tarirai, ndizvo zvaita chivimbo chedu, kwataitizira tichitsvaka kurwirwa kuna mambo weAsiria; ko isu zvino tichapukunyuka sei?' "

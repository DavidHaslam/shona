\c 50
\p
\v 1 Anoreva seizvi Jehovha: Rwuripiko rugwaro rwekuramba kwamai venyu, vandakadzinga? Kana ndiyani wevakweretesi vangu wandakakutengesai kwaari? Tarirai, makazvitengesa nekuda kwezvakaipa zvenyu, uye mai venyu vakadzingwa nekuda kwekudarika kwenyu.
\v 2 Sei \add pa\add*kusvika kwangu kwaiva kusina munhu? Ndakadana, asi kwaiva kusina anopindura? Ruoko rwangu rwakapfupiswa zvekupfupiswa here kuti rwusadzikunura? Kana hakuna simba here kwandiri rekununura? Tarira, nekuraira kwangu ndakaomesa gungwa, ndakaita nzizi dzive renje, hove dzaro dzive kunhuhwa, nokuti hakuna mvura, dzife nekuda kwenyota.
\v 3 Ndinofukidza matenga nekusviba, ndinoita saga rive chifukidziro chawo.
\s Kuteerera kweMuranda waJehovha
\p
\v 4 Ishe Jehovha wakandipa rurimi rwevakadzidza, kuti ndizive kutaura shoko nenguva yakafanira kune vakaneta; anomuka mangwanani nemangwanani, anomutsa nzeve yangu kuti ndinzwe sevakadzidza.
\v 5 Ishe Mwari wakazarura nzeve yangu, uye handina kupanduka kana kudzokera shure.
\v 6 Ndakapa musana wangu kuvarovi, nematama angu kune vakataura ndebvu; handina kuvanza chiso changu pakunyadziswa nekupfirwa.
\v 7 Nokuti Ishe Mwari achandibatsira, naizvozvo handina kunyadziswa; naizvozvo ndakamisa chiso changu semusarasara, uye ndinoziva kuti handinganyadziswi.
\v 8 Ari pedo iye anonditi handina mhosva. Ndiyani achandirwisa? Ngatimirisane. Ndiani mupikisi wangu pakutongwa? Ngaaswedere kwandiri.
\v 9 Tarirai, Ishe, Jehovha achandibatsira; ndiani achandipa mhosva? Tarirai, avo vese vachasakara senguvo; zvipfunho zvichavadya.
\p
\v 10 Ndiani pakati penyu anotya Jehovha, anoteerera inzwi remuranda wake? Anofamba murima, uye asina chiedza, ngaavimbe nezita raJehovha, asendame kuna Mwari wake.
\v 11 Tarirai, imwi mese munobatidza moto, munozvisunga zviuno neubaribari; fambai muchiedza chemoto wenyu, nepakati peubaribari hwamakabatidza. Muchava neizvi kubva muruoko rwangu, mucharara pasi mukurwadziwa.
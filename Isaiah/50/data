\c 50
\p
\v 1 Ndizvo zvinotaura Jehovha, "Ruripiko rugwaro rwokuramba mai venyu, vandakaramba? Kana ndiyani wandine chikwereti naye, wandakakutengesai kwaari? Tarirai makazvitengesa nokuda kwezvakaipa zvenyu, uye nokuda kwokudarika kwenyu, mai venyu vakarashwa.
\v 2 Sei pakusvika kwangu kwakanga kusina munhu ? Pandakadana , kwakanga kusina anopindura? Ko ruoko rwangu rwatongopfupiswa here? ndkoniwe kudzikunura? Handine simba rokurwira here? Tarirai, ndinopwisa gungwa kana ndichirituka, nzizi ndinodziita renje; hove dzadzo dzinonhuwa, nokuti hadzine mvura, dzinofa nenyota.
\v 3 Denga rose ndinorifukidza nokusviba, chifukidziro charo ndinochiita makudza."
\s Muranda waJehovha
\p
\v 4 Ishe Jehovha akandipa rurimi rwavakadzidziswa, kuti ndizive kusimbisa vakaneta namashoko; anondimutsa mangwanani ose, anomutsa nzeve dzangu kuti ndinzwe savanodzidziswa.
\v 5 Ishe Jehovha akadziura nzeve dzangu, handina kuramba kana kudzokera shure.
\p
\v 6 Ndakarinzira varovi musana wangu, namatama angu kuna vakataura ndebvu dzangu; handina kuvanza chiso changu pakunyadziswa nokupfirwa mate.
\v 7 Nokuti Ishe Jehovha achandibatsira, naizvozvo handina kunyadziswa; naizvozvo ndakaita chiso changu sebwe romusarasara, ndinoziva kuti handinganyadziswi.
\v 8 Anondiruramisira ari pedo; ndiani acharwa neni? Ngatisimukei pamwechete, ndiani mudzivisi wangu? Ngaaswedere kwandiri.
\v 9 Tarirai, Ishe, Jehovha achandibatsira; ndiani angandipa mhosva? Tarirai, avo vose vachasakara senguvo; vachadyiwa nezvipfunho.
\p
\v 10 Ndianiko aripo pakati penyu anotya Jehovha, anoteerera inzwi romuranda wake? Anofamba murima, asina chiedza, ngaavimbe nezita raJehovha, asendame kuna Mwari wake. "
\v 11 Tarirai, imi mose, munobatidza moto, munozvisunga zviuno nezvitsiga; fambai mumurazvo womoto wenyu, napakati pezvitsiga zvamakabatidza. Muchapiwa izvozvo noruoko rwangu, muchavata pasi muchitambudzika.

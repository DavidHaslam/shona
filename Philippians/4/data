\c 4
\s Pauro unovaraira nekuvasimbisa
\p
\v 1 Naizvozvo, hama dzangu, vadikanwa zvikuru vanoshuviwa, mufaro wangu, nekorona, mirai nesimba saizvozvo muna Ishe, vadikanwa zvikuru.
\v 2 Ndinokumbirisa Yuodhia, ndinokumbirisa Sindike, kuti vave nemoyo umwe muna Ishe.
\v 3 Uye ndinonyengerera iwewo, umwe wangu wechokwadi pajoko; batsira vanhukadzi vaya, vakabatirana neni paevhangeri, pamwe naKiremenziwo, navamwe vakabata zvikuru neni, mazita avo ari mubhuku reupenyu.
\p
\v 4 Farai muna Ishe nguva dzose; ndinotizve: Farai.
\v 5 Unyoro hwenyu ngahwuzikamwe kuvanhu vose. Ishe uri pedo.
\v 6 Musafunganya pamusoro pechimwe chinhu; asi pazvinhu zvose nemunyengetero nemukumbiro nekuvonga, mikumbiro yenyu ngaizikamwe kuna Mwari.
\v 7 Zvino rugare rwaMwari runopfuura kunzwisisa kose, rucharinda moyo yenyu nemifungo yenyu kubudikidza naKristu Jesu.
\p
\v 8 Pakupedzisira, hama, zvinhu zvose zvechokwadi, zvinhu zvose zvinokudzwa, zvinhu zvose zvakarurama, zvinhu zvose zvakachena, zvinhu zvose zvinodikamwa, zvinhu zvose zvinorumbidzwa, kana kunaka kupi nekupi, kana chingarumbidzwa chipi nechipi, fungai zvinhu izvi.
\v 9 Zvinhu izvo zvamakadzidza nekugamuchira nekunzwa nekuona mandiri, itai; Mwari werugare uchava nemwi.
\s Pauro unovonga pamusoro pechipo chavakamutumira
\p
\v 10 Asi ndakafara zvikuru muna Ishe, nekuti zvino makamutsiridzazve kundirangarira; makange marangarira, asi makashaiwa mukana.
\v 11 Kwete kuti ndinotaura \add izvi\add* nekuda kwekushaiwa, nekuti ndadzidza kugutsikana nezvinhu zvandiri.
\v 12 Ndinoziva zvose kuzvidzwa uye ndinoziva kuva nezvakawandawo; pachinhu chipi nechipi nepazvinhu zvose ndakadzidziswa zvose kuguta nekunzwa nzara, zvose kuva nezvizhinji nekushaiwa.
\v 13 Ndinogona kuita zvinhu zvose kubudikidza naKristu unondisimbisa.
\v 14 Kunyange zvakadaro makaita zvakanaka zvamakabatana neni pakutambudzika kwangu.
\v 15 Uye munozivawo imwi vaFiripi, kuti pakutanga kweevhangeri, pandakabva Makedhonia, hapana kereke yakadyidzana neni maererano nekupa nokugamuchira, asi imwi moga;
\v 16 Nekuti kunyange paTesaronika makatumira kamwe, nekupamha pakushaiwa kwangu.
\v 17 Kwete kuti ndinotsvaka chipo, asi ndinotsvaka chibereko chinowedzera kuchikwama chenyu.
\v 18 Zvino ndine zvose, uye zvakawanzwa; ndaguta, ndagamuchira kuna Epafrodito zvinhu zvinobva kwamuri, hwema hwezvinonhuhwira, chibairo chinogamuchirwa, chinofadza kwazvo kuna Mwari.
\v 19 Asi Mwari wangu uchazadzisa kushaiwa kwenyu kose zvichienderana nefuma yake, mukubwinya, muna Kristu Jesu.
\v 20 Zvino kuna Mwari naBaba vedu, \add ngakuve\add* nekubwinya kusvikira rinhi narinhi. Ameni.
\p
\v 21 Kwazisai mutsvene umwe neumwe muna Kristu Jesu. Hama dzineni dzinokukwazisai.
\v 22 Vatsvene vose vanokukwazisai, zvikuru avo veimba yaKesari.
\p
\v 23 Nyasha dzaIshe wedu Jesu Kristu \add ngadzive\add* nemwi mose. Amen.

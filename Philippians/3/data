\c 3
\s Yambiro yaPauro pamusoro pokururama kwavanhu
\p
\v 1 Pakupedzisira, hama dzangu, farai muna Ishe. Kukunyoreraizve zvinhu zvimwechetezvo ini hazvindinetesi, asi zvinokusimbisai imwi.
\v 2 Chenjererai imbwa, ngwarirai vabati vakaipa, ongororai vokucheka;
\v 3 Nekuti isu \add tiri\add* \add vo\add*kudzingiswa, vanoshumira Mwari muMweya, tichizvirumbidza munaKristu Jesu, tisina chivimbo munyama;
\v 4 kunyange ndingavawo nechivimbo munyama; kana kune mumwe munhu unofunga kuvimba nenyama, zvikuru ini.
\v 5 Ndakadzingiswa nemusi werusere, \add ndiri\add* werudzi rwaIsraeri \add we\add*rudzi rwaBenjamini, muHebheru wavaHebheru; zviri zvemurairo \add ndiri\add* muFarisi;
\v 6 maererano nokushingaira, ndichitambudza kereke; maererano nokururama kuri mumurairo ndisina chandingapomerwa.
\v 7 Asi zvinhu zvaiva fuma kwandiri ndizvo zvandakati kurashikirwa nekuda kwaKristu.
\v 8 Hongu zvirokwazvo, ndinoverenga zvinhu zvose kurashikirwa hako nekuda kwekunaka kweruzivo rwaKristu Jesu Ishe wangu, wandakarashikirwa nezvinhu zvose nekuda kwake, ndikazviidza marara, kuti ndiwane Kristu;
\v 9 uye ndiwanikwe maari, ndisina kururama kwangu kunobva kumurairo, asi uko kuri kubudikidza nerutendo kuna Kristu, kururama kunobva kuna Mwari nerutendo
\v 10 kuti ndimuzive iye, nesimba rekumuka kwake, nekudyidzana kwematambudziko ake, nditodze kufa kwake,
\v 11 kana zvingagoneka ndisvike pakumuka kwevakafa.
\v 12 \add Handi\add*revi kuti ndakatochiwana, kana ndatokwaniswa, asi ndinotevera, kuti zvimwe ndichibate, icho Kristu Jesu chaakambondibatira.
\v 13 Hama, ini handizviverengi kuti ndatochibata, asi \add ndinoita\add* chinhu \add chandinoita\add*: ndichikangamwa zvinhu zviri shure, ndichinanavira zvinhu zviri mberi.
\v 14 ndinoshingairira kuchinangwa, kumubairo wokudana kwekumusoro kwaMwari, muna Kristu Jesu.
\v 15 Naizvozvo isu tose takakwana ngative nemufungo wakadaro; kana zvimwe imwi muno mumwe mufungo, Mwari uchakuratidzai kunyange naizvozviwo.
\v 16 Asi, pane patasvika ngatifambe nemurairo wakadaro tifunge chinhu chimwe.
\v 17 Hama, ivai vateveri vangu makabatana; natsai kutarira avo vanofamba saizvozvo sezvatakava muenzaniso.
\v 18 Nekuti vazhinji vanofamba vandakakuvudzai nezvavo kazhinji, nazvino ndinokuvudzaiwo kunyange nokuchema, vavengi vomuchinjikwa waKristu;
\v 19 kuguma kwavo kuparadzwa, mwari wavo \add i\add*dumbu \add ravo\add*, uye kurumbidzwa kwavo \add kuri\add* mukunyadzwa, vanofunga zvenyika.
\v 20 Nekuti nyika yedu iri kumatenga, uko kwatakataririrakowo kuvuya koMuponesi Ishe Jesu Kristu;
\v 21 uyo uchavandudza muviri wokuninipiswa kwedu, kuti ufananidzwe nemuviri wekubwinya kwake, nesimba iro raanogonawo naro kuisa zvinhu zvose pasi pake.

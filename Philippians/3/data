\c 3
\s Yambiro yaPauro pamusoro pokururama kwavanhu
\p
\v 1 Pakupedzisira, hama dzangu, farai munaShe. Kukunyoreraizve zvinhu zvimwechetezvo ini hazvindinetesi, asi zvinokusimbisai imwi.
\v 2 Chenjererai imbwa, ngwarirai vabati vakaipa, ongororai vokucheka;
\v 3 Nekuti isu \add tiri\add* \add vo\add*kudzingiswa, vanoshumira Mwari muMweya, tichizvirumbidza munaKristu Jesu, tisina chivimbo munyama;
\v 4 kunyange ndingavawo nechivimbo munyama; kana kune mumwe munhu unofunga kuvimba nenyama, zvikuru ini.
\v 5 Ndakadzingiswa nomusi worusere, \add ndiri\add* worudzi rwaIsraeri \add we\add*rudzi rwaBenjamini, muHebheru wavaHebheru; zviri zvomurairo \add ndiri\add* muFarisi;
\v 6 maererano nokushingaira, ndichitambudza kereke; maererano nokururama kuri mumurairo ndisina chandingapomerwa.
\v 7 Asi zvinhu zvaiva fuma kwandiri ndizvo zvandakati kurashikirwa nokuda kwaKristu.
\v 8 Hongu zvirokwazvo, ndinoverenga zvinhu zvose kurashikirwa hako nokuda kokunaka kweruzivo rwaKristu Jesu Ishe wangu, wandakarashikirwa nezvinhu zvose nokuda kwake, ndikazviidza marara, kuti ndiwane Kristu;
\v 9 uye ndiwanikwe maari, ndisina kururama kwangu kunobva kumurairo, asi uko kuri kubudikidza nokutenda kunaKristu, kururama kunobva kuna Mwari nekutenda
\v 10 kuti ndimuzive iye, nesimba rokumuka kwake, nokudyidzana kwamatambudziko ake, nditodze kufa kwake,
\v 11 kana zvingagoneka ndisvike pakumuka kwavakafa.
\v 12 \add Handi\add*revi kuti ndakatochiwana, kana ndatokwaniswa, asi ndinotevera, kuti zvimwe ndichibate, icho Kristu Jesu chaakambondibatira.
\v 13 Hama, ini handizviverengi kuti ndatochibata, asi \add ndinoita\add* chinhu \add chandinoita\add*: ndichikangamwa zvinhu zviri shure, ndichinanavira zvinhu zviri mberi.
\v 14 ndinoshingairira kuchinangwa, kumubairo wokudana kokumusoro kwaMwari, munaKristu Jesu.
\v 15 Naizvozvo isu tose takakwana ngative nemufungo wakadaro; kana zvimwe imwi muno mumwe mufungo, Mwari uchakuratidzai kunyange naizvozviwo.
\v 16 Asi, pane patasvika ngatifambe nomurairo wakadaro tifunge chinhu chimwe.
\v 17 Hama, ivai vateveri vangu makabatana; natsai kutarira avo vanofamba saizvozvo sezvatakava muenzaniso.
\v 18 Nekuti vazhinji vanofamba vandakakuvudzai nezvavo kazhinji, nazvino ndinokuvudzaiwo kunyange nokuchema, vavengi vomuchinjikwa waKristu;
\v 19 kuguma kwavo kuparadzwa, mwari wavo \add i\add*dumbu \add ravo\add*, uye kurumbidzwa kwavo \add kuri\add* mukunyadzwa, vanofunga zvenyika.
\v 20 Nekuti nyika yedu iri kumatenga, uko kwatakataririrakowo kuvuya koMuponesi Ishe Jesu Kristu;
\v 21 uyo uchavandudza muviri wokuninipiswa kwedu, kuti ufananidzwe nomuviri wokubwinya kwake, nesimba iro raanogonawo naro kuisa zvinhu zvose pasi pake.

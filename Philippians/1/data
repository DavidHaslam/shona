\c 1
\s Kwaziso
\p
\v 1 Pauro naTimotio, varanda vaJesu Kristu, kuvatsvene vose muna Kristu Jesu vari paFiripi, pamwe nevatungamiriri nevadhikoni:
\v 2 Nyasha kwamuri, nerugare runobva kuna Mwari Baba vedu ne\add kuna \add*Ishe Jesu Kristu.
\s Rudo rwaPauro kuvaFiripi
\p
\v 3 Ndinovonga Mwari wangu pakukurangarirai kose,
\v 4 nguva dzose pamunyengetero wangu woga woga pamusoro penyu mose ndichiita munyengetero nemufaro,
\v 5 nekuda kwekudyidzana kwenyu muevhangeri kubva zuva rekutanga kusvikira ikozvino;
\v 6 ndichivimba chinhu ichi, kuti wakatanga basa rakanaka mamuri, ucha\add ri\add*zadzisa kusvikira zuva raJesu Kristu;
\v 7 sezvazvakandinakira kufunga izvi pamusoro penyu mose, nekuti ndinemwi mumoyo wangu zvekuti zvose muzvisungo zvangu nemukutavirira nekusimbisa kweevhangeri, imwi mose muri vagovani venyasha dzangu.
\v 8 Nekuti Mwari ndiye chapupu changu, kuti ndinokushuvai mose zvikuru sei muura hwaKristu Jesu.
\v 9 uye izvi ndinonyengetera, kuti rudo rwenyu rwurambe rwuchiwanda paruzivo nekunzwisisa kose,
\v 10 kuti mugamuchire zvinhu zvakanakisisa, kuti muve vakarurama nevasine mhosva, kusvikira zuva raKristu,
\v 11 makazadzwa nezvibereko zvekururama, zvinouya naJesu Kristu, paukuru nekurumbidzwa kwaMwari.
\v 12 Zvino ndinoda kuti muzive, hama, kuti zvinhu zvakandiwira zvakaita zvikuru kufambira mberi kweevhangeri;
\v 13 zvekuti zvisungo zvangu muna Kristu zvinoratidzwa pamuzinda wose nekuvamwe vose.
\v 14 Nevazhinji vehama muna Ishe, vasimbiswa nezvisungo zvangu, vonyanya kutsunga kuparidza shoko raMwari vasingatyi.
\v 15 Vamwe zvirokwazvo vanoparidza Kristu kunyange negodo negakava, vamwewo nemoyo wakanaka;
\v 16 vamwe vanoparidza Kristu nenharo, kwete pachokwadi vachifunga kuti vawedzere marwadzo pazvisungo zvangu.
\v 17 Asi vamwe \add vanoita\add* nerudo, vachiziva kuti ndakagadzirwa kutavirira evhangeri.
\v 18 Zvino chii? Kunyange zvakadaro kunzira dzose, kana mumano-mano kana muchokwadi, Kristu unoparidzwa, uye ndinofara mazviri, hongu ndichasifarazve.
\v 19 Nekuti ndinoziva kuti izvi zvichashadukira kuruponeso rwangu kubudikidza nemunyengetero wenyu, nerubatsiro rweMweya waJesu Kristu,
\v 20 zvichienderana nekutarisira kwangu kukuru netariro, kuti handinganyadziswi pachinhu asi neushingi hwose samagariro uye ikozvino Kristu uchakudzwa mumuviri wangu, kana neupenyu, kana nerufu.
\v 21 Nekuti kwandiri kurarama \add ndi\add*Kristu, uye kufa \add ku\add*nakirwa.
\v 22 Asi kana kurarama panyama chiri chibereko chebasa rangu; zvino zvandichasarudza handizivi.
\v 23 Nekuti ndiri mukumanikidzwa pakati pezviviri: ndine chishuwo chekubva nekuvawo naKristu, ndizvo zvinopfuura pakunaka;
\v 24 asi kugara munyama kunonyanyisa kudiwa nekuda kwenyu.
\v 25 Zvino ndine chivimbo ichi, ndinoziva kuti ndichagara, ndicharamba ndigere nemwi mose, pakupfuvurira kwenyu mberi, mufare nerutendo,
\v 26 kuti kuzvirumbidza kwenyu kuwande muna Kristu Jesu pamusoro pangu nekuvapo kwangu kwamurizve.
\v 27 Chete mufambiro wenyu ngauve wakafanira evhangeri yaKristu kuti kunyange ndikauya ndikakuonai, kunyange kusavapo, ndinzwe nyaya dzenyu kuti mumire nesimba mumweya umwe, nemoyo umwe, muchirwira pamwe rutendo rweevhangeri;
\v 28 uye musingatyityidzirwi nevanopikisa venyu pachinhu chimwe; ndicho chiratidzo chekuparadzwa kwavari, asi kwamuri cheruponeso, uye icho chinobva kuna Mwari.
\v 29 Nekuti kwamuri kwakapiwa pachinzvimbo chaKristu, kwete kutenda kwaari koga, asi kumutambudzikirawo;
\v 30 mune kurwa kumweko sekwamakaona mandiri, nekunzwa ikozvino mandiri.

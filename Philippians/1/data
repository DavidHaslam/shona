\c 1
\s Kwaziso
\p
\v 1 Pauro naTimotio, varanda vaJesu Kristu, kuvatsvene vose muna Kristu Jesu vari paFiripi, pamwe navatariri navadhikoni:
\v 2 Nyasha kwamuri, norugare runobva kuna Mwari baba vedu naShe Jesu Kristu.
\s Rudo rwaPauro kuvaFiripi
\p
\v 3 Ndinovonga Mwari wangu pakukurangarirai kose,
\v 4 nguva dzose pamunyengetero wangu woga woga, pamusoro penyu mose ndakaita munyengetero nomufaro
\v 5 nokuda kokudyidzana kwenyu muevhangeri kubva pazuva rokutanga kusvikira zvino;
\v 6 ndichivimba nechinhu ichi, kuti iye wakatanga basa rakanaka mamuri, ucha\add ri\add*zadzisa kusvikira pazuva raKristu Jesu;
\v 7 sezvazvakandinakira kufunga izvozvi pamusoro penyu mose, nokuti ndinemwi mumoyo mangu zvokuti zvose zvisungo zvangu nomukutavirira nokusimbisa kweevhangeri, imwi mose vagovani venyasha pamwechete neni.
\v 8 Nokuti Mwari ndiye chapupu changu kuti ndinokushuvai mose zvikuru sei netsitsi dzaKristu Jesu.
\v 9 izvi zvandinonyengetera, kuti rudo rwenyu rurambe ruchingowanda paruzivo nokunzwisisa kose;
\v 10 kuti mugamuchire zvinhu zvakanakisisa, kuti muve vakarurama navasine mhosva, kusvikira pazuva raKristu;
\v 11 makazadzwa nezvibereko zvokururama, zvinovuya naJesu Kristu, paukuru nokurumbidzwa kwaMwari.
\v 12 Zvino ndinoda kuti muzive, hama, kuti izvo zvakandiwira zvakatofambisa zvikuru evhangeri;
\v 13 zvokuti zvisungo zvangu muna Kristu zviratidzwe pamuzinda wose nokuvamwe vose.
\v 14 Nevazhinji vehama munaShe, dzasimbiswa nezvisungo zvangu, vonyanya kutsunga kuparidza shoko raMwari vasingatyi.
\v 15 Vamwe zvirokwazvo vanoparidza Kristu negodo negakava, vamwewo nemoyo wakanaka;
\v 16 vamwe vanoparidza Kristu nenharo, kwete pachokwadi vachifunga kuti vawedzere marwadzo pazvisungo zvangu.
\v 17 Asi vamwe \add vanoita\add* norudo, vachiziva kuti ndakagadzirwa kutavirira evhangeri.
\v 18 Zvino chinyi? nokuti zvakadaro kunzira dzose, kana mumano-mano kana muchokwadi, Kristu unoparidzwa, ndinofara mazviri, hongu ndichasifarazve.
\v 19 Nokuti ndinoziva kuti izvi zvichashadukira kuruponeso rwangu kubudikidza nemunyengetero wenyu norubatsiro rwoMweya waJesu Kristu,
\v 20 maererano nokutarisira kwangu kwakasimba netariro, kuti handinganyadziswi nechinhu asi nechivindi chose samagariro nazvinowo Kristu uchakudzwa mumuviri wangu, kana novupenyu, kana nokufa.
\v 21 Nokuti kwandiri kurarama \add ndi\add*Kristu, uye kufa \add i\add*fuma.
\v 22 Zvino kana kurarama panyama \add chiri\add* chibereko chekushanda kwangu; zvino ndichasarudzei? handizivi;
\v 23 nokuti ndiri mukumanikidzwa pakati pezviviri: ndine chishuwo chokubva ndive naKristu, \add nokuti\add* ndizvo zvinopfuura nokunaka;
\v 24 asi kugara munyama kunonyanyisa kudiwa nokuda kwenyu.
\v 25 Zvino zvandine chivimbo ichi, ndinoziva kuti ndichagara, ndicharamba ndigere nemwi mose, pakupfuvurira kwenyu mberi, mufare nokutenda;
\v 26 kuti kuzvirumbidza kwenyu kuwande munaKristu Jesu pamusoro pangu nokuda kokudzoka kwangu kwamuri.
\v 27 Asi mufambiro wenyu ngauve wakafanira evhangeri yaKristu kuti kunyange ndikauya ndikakuonai, kunyange kusavapo, ndinzwe pamusoro penyu kuti mumire nesimba mumweya mumwe, nomoyo mumwe, muchirwira pamwechete kutenda kweevhangeri;
\v 28 uye musingatyityidzirwi nechinhu navapikisi venyu pachinhu chimwe. Ndizvo zvichava chiratidzo chokuparadzwa kwavari, asi kwamuri choruponeso; uye ichi chinobva kunaMwari.
\v 29 Nokuti kwamuri kwakapiwa nokuda kwaKristu, kwete kutenda kwaari koga, asi kumutambudzikirawo;
\v 30 mune kurwa kwakangodaro sekwamakaona mandiri, nokunzwa zvino mandiri.

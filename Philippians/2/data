\c 2
\s Kristu mutungamiriri wedu pakuzvininipisa
\p
\v 1 Naizvozvo kana \add kune\add* imwe kurudziro kuna Kristu, kana imwe nyaradzo yerudo, kana kumwe kudyidzana kweMweya, kana mune umwe moyo munyoro nemukunzwira tsitsi,
\v 2 zadzisai mufaro wangu, muve nefungwa imwe, kuti muve nerudo rumwe, nemweya umwe, nendangariro imwe;
\v 3 \add mu\add*si\add ngaiti \add*chinhu nenharo kana nekuzvikudza kusina maturo, asi mukuzvininipisa kwemoyo umwe neumwe muchikudza vamwe kukupfuurai pakunaka;
\v 4 umwe neumwe ngaarege kutarira zvake, asi umwe neumwe zvinhu zvevamwewo.
\v 5 Nekuti fungwa iyi ngaive mamuri, yakange iri muna Kristu Jesuwo;
\v 6 iye ari muchimiro chaMwari, haana kurangarira kuti kuenzana naMwari kupamba;
\v 7 asi wakazvidurura, akazvitorera chimiro chemuranda, akava mumufananidzo wemunhu.
\v 8 akati awanikwa mumufananidzo wemunhu, akazvininipisa, akava akateerera kusvikira parufu, irwo rufu rwemuchinjikwa.
\v 9 Naizvozvo Mwariwo wakamukudza zvikuru, akamupa zita rinopfuura zita rimwe nerimwe;
\v 10 kuti muzita raJesu ibvi rose rifugame, rechekudenga nechepanyika, nechepasi penyika,
\v 11 uye rurimi rwoga rwoga rwupupure kuti Jesu Kristu \add ndiye\add* Ishe, kuve rumbidzo kuna Mwari Baba.
\v 12 Naizvozvo, vadikanwa vangu, sezvamakateerera nguva dzose, kwete pakuvapo kwangu chete, asi kunyanya pakusavapo kwangu, shandai ruponeso rwenyu nekutya nekudedera;
\v 13 nekuti ndiMwari unoshanda mamuri, zvose kuda nekuita chido \add chake\add* chakanaka.
\v 14 Itai zvinhu zvose musinganyunyuti nekupikisana;
\v 15 kuti muve vakachena uye vasina chavangapomerwa, vana vaMwari vasina chavangapomerwa pakati perudzi rwakakombama nekutsauka, rwamunopenya pakati parwo semwenje munyika,
\v 16 muchibatisisa shoko reupenyu, pakuzvikudza kwangu nezuva raKristu, kuti handina kumhanya pasina, kana kushanda pasina.
\v 17 Asi kana neni ndikadururwa pamusoro pechibairo nebasa rerutendo rwenyu, ndinofara uye ndinofara nemwi mose.
\v 18 Nekuda kweizvozvi imwiwo mufare uye mufare pamwe neni.
\s Pauro unotuma Timotio naEpafrodito
\p
\v 19 Asi ndinovimba muna Ishe Jesu kutumira Timotio kwamuri nekukurumidza, kuti iniwo ndifare pandinoziva chimiro chenyu.
\v 20 Nekuti handina munhu une fungwa yakaita seyake, uchava nehanya zvirokwazvo nezvenyu.
\v 21 Nekuti vose vanotsvaka zvavo, kwete zvinhu zviri zvaKristu Jesu.
\v 22 Asi munoziva kutendeka kwake, kuti semwana kuna baba wakashanda pamwe neni paevhangeri.
\v 23 Zvino ndiye wandinotarisira kubva ndatongomutumira kwamuri, kana ndaona kuti zvangu zvakadini;
\v 24 asi ndinovimba muna Ishe kuti iniwo ndomene ndichakurumidza kuuya.
\v 25 Asi ndakaona zvakafanira kutuma kwamuri Epafrodito, hama, nemushandi pamwe neni pabasa neuto pamwe neni, asi nhume yenyu nemushumiri wekushaiwa kwangu;
\v 26 sezvo akange achikushuvai mose, uye akazadzwa neshungu, nekuti imwi makange manzwa kuti wakange achirwara.
\v 27 Nekuti zvirokwazvo wakange achirwara \add ari\add* pedo nekufa; asi Mwari wakamunzwira tsitsi; kwete kwaari oga, asi nekwandiriwo, zvimwe ndirege kuva neshungu pamusoro peshungu.
\v 28 Naizvozvo ndakashingaira kumutuma, kuti kana momuonazve mufare, neni shungu dzangu dziderere.
\v 29 Naizvozvo mugamuchirei muna Ishe nemufaro wose, uye mubate vakadai neruremekedzo;
\v 30 nekuti nekuda kwebasa raKristu wakaswedera pakufa, asingarangariri upenyu hwake, achida kukwanisa pamakange muchishaiwa kundishumira imwi.

\c 2
\s Kristu mutungamiriri wedu pakuzvininipisa
\p
\v 1 Zvino kana \add kune\add* kurudziro kunaKristu, kana kumwe kunyaradza korudo, kana kudyidzana koMweya, kana mumoyo munyoro nemukunzwira tsitsi,
\v 2 zadzisai mufaro wangu, muve nokufunga kumwe, muchiva norudo rumwe, nomweya mumwe, nendangariro imwe,
\v 3 \add mu\add*si\add ngaiti \add*nenharo, kana nokuzvikudza kusina maturo, asi mukuzvininipisa kwemoyo, umwe neumwe ngaakudze umwe kupfuura iye;
\v 4 umwe neumwe ngaarege kutarira zvinhu zvake, asi umwe neumwe zvinhu zvevamwewo.
\v 5 fungwa iyi ngaive mamuri, yakanga uri munaKristu Jesuwo;
\v 6 iye kunyange akanga ari muchimiro chaMwari, haana kurangarira kubatirira kuenzana naMwari;
\v 7 asi wakazvidurura, akazvitorera chimiro chemuranda, akaitwa nemufananidzo wemunhu.
\v 8 akati awanikwa anomufananidzo womunhu, akazvininipisa, akateerera kusvikira parufu, irwo rufu rwomuchinjikwa.
\v 9 Naizvozvo Mwariwo wakamukudza zvikuru, akamupa zita rinopfuura mazita ose;
\v 10 kuti muzita raJesu ibvi rose rifugame, kudenga nepanyika, nepasi penyika,
\v 11 uye rurimi rwoga rwoga rwupupure kuti Jesu Kristu \add ndiye\add* Ishe, kuve kurumbidzwa kuna Mwari baba.
\v 12 Naizvozvo, vadikamwa vangu, sezvamakateerera nguva dzose, kwete pakuvapo kwangu chete, asi kunyanya pakusavapo kwangu, shandai kuponeswa kwenyu nokutya nokudedera;
\v 13 Nekuti ndiMwari unoshanda mamuri, zvose kuda nekuita kuda \add kwake\add* kwakanaka.
\v 14 Itai zvinhu zvose musinganyunyuti nokupikisana;
\v 15 kuti musatongomhurika, uye musina chakaipa, vana vaMwari vasine chimhuro pakati porudzi rwakakombama nokutsauka, rwamunopenya pakati parwo semwenje munyika;
\v 16 muchibatisisa shoko rovupenyu; pakuzvikudza kwangu nezuva raKristu, kuti handina kumhanya pasina, kana kushandira pasina.
\v 17 Hongu kunyange neni ndikadururwa pamusoro pechibayiro nebasa rerutendo rwenyu, ndinofara nekufarisisa nemwi mose.
\v 18 Nekuda kweizvozvo nemwiwo mufare uye mufare pamwe neni.
\s Pauro unotuma Timotio naEpafrodito
\p
\v 19 Asi ndinovimba muna Ishe Jesu kutumira Timotio kwamuri nokukurumidza, kuti neniwo ndifare kana ndanzwa chimiro chenyu.
\v 20 Nekuti handino munhu unomoyo wakaita sowake, uchava nehanya zvirokwazvo nezvenyu.
\v 21 Nekuti vose vanotsvaka zvavo, kwete zvinhu zviri zvaKristu Jesu.
\v 22 Asi munoziva kutendeka kwake, kuti semwana kuna baba wakashanda pamwe neni paevhangeri.
\v 23 Zvino ndiye wandinotarisira kubva ndatongomutumira kwamuri, kana ndavona kuti zvangu zvakadini;
\v 24 asi ndinovimba muna Ishe kuti neniwo ndomene ndichakurumidza kuvuya.
\v 25 Asi ndakaona zvakafanira kutuma kwamuri Epafrodito, hama, nemubatsiri wangu pabasa neuto pamwe neni, asi nhume yenyu nemushumiri wekushaiwa kwangu;
\v 26 sezvo akanga achikushuvai zvikuru mose, uye akazadzwa neshungu, nekuti imwi makanga manzwa kuti wakanga achirwara.
\v 27 Nekuti zvirokwazvo wakanga achirwara \add ari\add* pedo nokufa; asi Mwari wakamunzwira tsitsi; kwete kwaari oga, asi nokwandiriwo, zvimwe ndirege kushungurudzika pamusoro pekushungurudzika.
\v 28 Naizvozvo ndakashingaira kumutuma, kuti kana momuonazve mufare, neni shungu dzangu dziderere.
\v 29 Naizvozvo mumugamuchire muna Ishe nemufaro wose, uye muremekedze vakadai;
\v 30 Nekuti nekuda kwebasa raKristu wakaswedera pakufa, asingarangariri upenyu hwake, achida kukwanisa pamakanga musingagoni kundishumira imwi.

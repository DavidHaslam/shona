\c 2
\s Kurai muna Kristu
\p
\v 1 Naizvozvo rashai zvakaipa zvose nemano mano ose nekunyengera negodo nokuchera kose,
\v 2 savacheche vachangoberekwa, pangai mukaka usina kusanganiswa nechinhu weshoko, kuti mukure nawo;
\v 3 kana zvakadaro, ivai vakaravira kuti Ishe une nyasha.
\v 4 Wamunouya kwaari, ibwe benyu, rakarashwa zvirokwazvo navanhu, asi rakasarudzwa naMwari, rinokosha.
\v 5 Nemwiwo samabwe mapenyu makavakwa \add muve\add* imba yomweya, upristi utsvene, kuti mubayire zvibayiro zvomweya, zvinogamuchirika kuna Mwari nokuda kwaJesu Kristu.
\v 6 Nekuti murugwaro zvirimowo, \add zvinoti\add*: Tarira, ndinoteya muZiyoni mbiru yebwe repakona, rakasarudzwa rinokosha; nounotenda kwaari haanganyadziswi.
\v 7 Naizvozvo kwamuri imwi munotenda unokosha, asi kuna ivo vasingateereri, ibwe rakarabwa navavaki, ndiro rakazova musoro wekona,
\v 8 uye ibwe rokugumbusa, nedombo rokupinganidza; vanogumburwa neshoko vasingariteereri; ndizvo zvavakagadzirwawo.
\v 9 Asi imwi muri rudzi rwakasarudzwa, upristi hweumambo, rudzi rutsvene, vanhu vakawanikwa, kuti muparidze kose kunaka kwaiye wakakudanai kubva parima muuye kuchiedza chake chinoshamisa.
\v 10 imwi maimbova musi vanhu, asi ikozvino \add muri \add*vanhu vaMwari; makanga musina kuwana ngoni, asi zvino manzwirwa ngoni.
\s Mufambiro wavaKristu pakati pavahedheni
\p
\v 11 Vadiwa, ndino\add ku\add*gombedzera\add i\add*, sevatorwa navapfuuri, \add kuti\add* muzvidzore pakuchiva kwenyama kunorwa nomweya;
\v 12 mune mufambiro wakanaka pakati pavahedheni; kuti pavanokumhurai savaiti vezvakaipa, vaona mabasa enyu akanaka varumbidze Mwari nezuva rokushanyirwa.
\s Tinofanira kuzviisa pasi pavatongi venyika
\p
\v 13 Muzviise pasi pechiga chimwe nechimwe chavanhu nokuda kwaShe: kana ari mambo, saiye mutungamiriri;
\v 14 kana kuvatungamiriri sokuna ivo vakatumwa naye pakurangwa kwavaiti vezvakaipa, uye pakurumbidzwa kwavanoita zvakanaka.
\v 15 Nekuti ndizvo zvakaita kuda kwaMwari, kuti nokuita zvakanaka munyaradze kusaziva kwamapenzi;
\v 16 savanhu vakasununguka, musingashandisi kusungunuka kwenyu sechifukidzo chezvakaipa, asi savaranda vaMwari.
\v 17 Kudzai vose. Idai ukama. Ityai Mwari. Kudzai mambo.
\s Varanda
\p
\v 18 Varanda zviisei pasi pavatenzi \add venyu\add* nokutya kose, kwete kune vakanaka navanyoro chete, asi kuna vasakaruramawo.
\v 19 Nekuti idzi ndidzo nyasha kana nokuda kwehana kuna Mwari munhu achitsungirira pakutambudzika, achitambudzika zvisakafanira.
\v 20 Nekuti zvine mbiri yeiko, kana muchitsungirira mukarobwa matadza? Asi kana mukatsungirira kana muchiita zvakanaka asi muchitambudzika muchitsungirira, izvozvi inyasha kuna Mwari.
\v 21 Nekuti makadanirwa izvozvo, nekuti Kristu wakatitambudzikirawo, akatisiira muenzaniso, kuti mutevere makwara ake,
\v 22 iye usina kuita chivi, nokunyengera hakuna kuwanikwa mumuromo make;
\v 23 iye wakati achinyombwa, haana kunyombawo; wakati achitambudzika, haana kutyityidzira; asi waka\add zvi\add*kumikidza kuna iye unotonga zvakarurama;
\v 24 iye wakatakura amene zvivi zvedu pamuviri wake pamuti, kuti isu takafa kuzvivi tiraramire kururama; iye wamakaporeswa namavanga ake.
\v 25 Nekuti makanga makaita samakwai akarasika; asi zvino madzokera kumufudzi noMutariri wemweya yenyu.

\c 2
\s Kurai muna Kristu
\p
\v 1 Naizvozvo rashai kuipa kose nemano mano ose nekunyengera negodo nekuchera kose,
\v 2 savacheche vachangoberekwa, pangai mukaka usina kusanganiswa nechinhu weshoko, kuti mukuriswe nawo;
\v 3 kana zvakadaro, ivai vakaravira kuti Ishe une nyasha.
\v 4 Wamunouya kwaari, ibwe benyu, rakarambwa zvirokwazvo nevanhu, asi rakasarudzwa naMwari, rinokosha.
\v 5 Imwiwo semabwe mapenyu makavakwa \add muve\add* imba yemweya, upristi utsvene, kuti mubayire zvibayiro zvemweya, zvinogamuchirika kuna Mwari nekuda kwaJesu Kristu.
\v 6 Nekuti murugwaro zvirimowo, \add zvinoti\add*: Tarira, ndinoteya muZiyoni mbiru yebwe repakona, rakasarudzwa rinokosha; neunotenda kwaari haanganyadziswi.
\v 7 Naizvozvo kwamuri imwi munotenda unokosha, asi kune vasingateereri, ibwe rakarabwa nevavaki, ndiro rakazova musoro wekona,
\v 8 uye ibwe rekugumbusa, nedombo rekupinganidza; vanogumburwa neshoko vasingariteereri; ndizvo zvavakagadzirwawo.
\v 9 Asi imwi muri rudzi rwakasarudzwa, upristi hweumambo, rudzi rutsvene, vanhu vakatengwa, kuti muparidze kose kunaka kwaiye wakakudanai kubva parima muuye kuchiedza chake chinoshamisa.
\v 10 imwi maimbova musi vanhu, asi ikozvino \add muri \add*vanhu vaMwari; makange musina kuwana ngoni, asi zvino manzwirwa ngoni.
\s Mufambiro wavaKristu pakati pevahedheni
\p
\v 11 Vadiwa, ndino\add ku\add*kumbirisa\add i\add*, sevatorwa nevapfuuri, \add kuti\add* muzvidzore pakuchiva kwenyama kunorwa nemweya;
\v 12 mune mafambiro wakanaka pakati pevahedheni; kuti pavanokumhurai sevaiti vezvakaipa, vaona mabasa enyu akanaka varumbidze Mwari nezuva rekushanyirwa.
\s Tinofanira kuzviisa pasi pevatongi venyika
\p
\v 13 Muzviise pasi pechiga chimwe nechimwe chevanhu nekuda kwaIshe: kana ari mambo, saiye mutungamiriri;
\v 14 kana kuvatungamiriri, sekuna ivo vakatumwa naye pakurangwa kwevaiti vezvakaipa, asi ive rumbidzo yevanoita zvakanaka.
\v 15 Nekuti ndizvo zvakaita chido chaMwari, kuti nekuita zvakanaka munyaradze kusaziva kwemapenzi;
\v 16 sevakasununguka, asi musingashandisi kusungunuka kwenyu sechifukidzo chezvakaipa, asi sevaranda vaMwari.
\v 17 Kudzai vose. Idai ukama. Ityai Mwari. Kudzai mambo.
\s Varanda
\p
\v 18 Varanda zviisei pasi pevatenzi \add venyu\add* nekutya kose, kwete kune vakanaka nevanyoro chete, asiwo kune vasakarurama.
\v 19 Nekuti idzi inyasha kana nekuda kwehana kuna Mwari munhu achitsungirira pakutambudzika, achitambudzika zvisakafanira.
\v 20 Nekuti zvine mbiri yei, kana muchitsungirira mukarobwa matadza? Asi kana mukatsungirira kana muchiita zvakanaka uye muchitambudzika muchitsungirira, izvozvi inyasha kuna Mwari.
\v 21 Nekuti makadanirwa izvozvo, nekuti Kristu wakatitambudzikirawo, akatisiira muenzaniso, kuti mutevere makwara ake;
\v 22 iye usina kuita chivi, nekunyengera hakuna kuwanikwa mumuromo make;
\v 23 iye wakati achinyombwa, haana kunyombawo; achitambudzika haana kutyityidzira; asi waka\add zvi\add*kumikidza kune unotonga zvakarurama;
\v 24 iye wakatakura amene zvivi zvedu pamuviri wake pamuti, kuti isu takafa kuzvivi tiraramire kururama; iye wamakaporeswa nemavanga ake.
\v 25 Nekuti makange makaita semakwai akarasika; asi zvino madzokera kumufudzi neMutariri wemweya yenyu.

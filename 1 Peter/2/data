\c 2
\s Kurai muna Kristu
\p
\v 1 Naizvozvo rashai uipi hwose nemano-mano ose neunyepedzeri negodo neucheri hwose,
\v 2 savacheche vachangoberekwa, pangai mukaka usina kunyengera weshoko, kuti mukuriswe nawo;
\v 3 kana zvakadaro makaravira kuti Ishe une nyasha.
\v 4 Wamunouya kwaari, ibwe benyu, rakarambwa zvirokwazvo nevanhu, asi pana Mwari rakasarudzwa, rinokosha,
\v 5 imwiwo semabwe mapenyu makavakwa \add muve\add* imba yemweya, upristi utsvene, kubaira zvibairo zvemweya, zvinogamuchirika kuna Mwari kubudikidza naJesu Kristu.
\v 6 Nekuti murugwaro zvirimowo, \add zvinoti\add*: Tarira, ndinoisa muZiyoni mbiru yebwe repakona, rakasanangurwa rinokosha; neunotenda kwaari haangatongonyadziswi.
\v 7 Naizvozvo kwamuri munotenda unokosha, asi kune vasingateereri, ibwe vavaki ravakaramba, ndiro rakazova musoro wekona,
\v 8 uye ibwe rekugumbusa nedombo rekupinga; vanogumburwa pashoko vasingariteereri; ndizvo zvavakaisirwawo.
\v 9 Asi imwi muri rudzi rwakasarudzwa, upristi hweumambo, rudzi rutsvene, vanhu vakatengwa, kuti muparidze kose kunaka kwaiye wakadana imwi kubva parima muuye kuchiedza chake chinoshamisa;
\v 10 imwi maimbova musi vanhu, asi ikozvino \add muri \add*vanhu vaMwari; makange musina kuwana tsitsi, asi ikozvino manzwirwa tsitsi.
\s Mufambiro wevaKristu pakati pevahedheni
\p
\v 11 Vadiwa, ndino\add ku\add*kumbirisa\add i\add* sevatorwa nevapfuuri, kuti muzvidzore pakuchiva kwenyama kunorwa nemweya;
\v 12 mune mufambiro wakanaka pakati pevahedheni; kuti pavanokumhurai sevaiti vezvakaipa, pamabasa enyu akanaka avanoona varumbidze Mwari nezuva rekushanyirwa.
\s Tinofanira kuzviisa pasi pevatongi venyika
\p
\v 13 Naizvozvo muzviise pasi pechiga chimwe nechimwe chevanhu nekuda kwaIshe; kana ari mambo, saiye mutungamiriri;
\v 14 kana kuvatungamiriri, sekune vakatumwa naye pakurangwa zvirokwazvo kwevaiti vezvakaipa, asi ive rumbidzo yevanoita zvakanaka.
\v 15 Nekuti ndizvo zvakaita chido chaMwari, kuti nekuita zvakanaka munyaradze kusaziva kwevanhu mapenzi;
\v 16 sevakasununguka, asi musingashandisi kusungunuka kwenyu sechifukidzo chezvakaipa, asi sevaranda vaMwari.
\v 17 Kudzai vose. Idai ukama. Ityai Mwari. Kudzai mambo.
\s Varanda
\p
\v 18 Varanda, zviisei pasi pemadzitenzi nekutya kose, kwete kune vakanaka nevanyoro chete, asiwo kune vasakarurama.
\v 19 Nekuti idzi inyasha, kana nekuda kwehana kuna Mwari munhu achitsungirira pakutambudzika, achitambudzika zvisakafanira.
\v 20 Nekuti zvine mbiri yei, kana muchitadza ndoksungirira mukarobwa matadza? Asi kana muchiita zvakanaka uye muchitambudzika muchitsungirira, izvi inyasha kuna Mwari.
\v 21 Nekuti makadanirwa izvi, nekuti Kristuwo wakatambudzikira isu, akasiira isu muenzaniso, kuti mutevere makwara ake;
\v 22 iye usina kuita chivi, nekunyengera hakuna kuwanikwa mumuromo make;
\v 23 iye wakati achinyombwa haana kunyombawo; achitambudzika haana kutyityidzira; asi waka\add zvi\add*kumikidza kune unotonga zvakarurama;
\v 24 iye amene wakatakura zvivi zvedu pamuviri wake pamuti, kuti, tafa kuzvivi, tirarame mukururama; iye wamakaporeswa nemavanga ake.
\v 25 Nekuti makange makaita semakwai akarasika; asi ikozvino madzokera kuMufudzi neMutariri wemweya yenyu.

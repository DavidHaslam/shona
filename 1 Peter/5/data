\c 5
\s Vakuru nevaduku
\p
\v 1 Vatariri vari pakati penyu ndino\add va\add*kurudzira, vandiri mutariri pamwe navo nechapupu chematambudziko aKristu, nemugovaniwo wekubwinya kuchazoratidzwa, \add ndichiti\add*:
\v 2 Fudzai boka raMwari riri pakati penyu muchiritarisira, kwete nokurovererwa asi nechido nekuda kwaMwari, kwete nekuda kwekukarira fuma yakaipa, asi nerutendo;
\v 3 kana semadzishe pane vamakagoverwa asi muri mufananidzo weboka.
\v 4 Zvino kana Mufudzi mukuru achizoonekwa muchagamuchira korona yekubwinya isingabvuruvari.
\v 5 Saizvozvo imwi vaduku, muzviise pasi pevakuru, imwi mose muzviise pasi mumwe kune mumwe, uye mupfekedzwe neninipo, nekuti Mwari unopikisa vanozvikudza achipa nyasha vanozvininipisa.
\v 6 Naizvozvo zvininipisei pasi peruoko rwune simba rwaMwari, kuti akukudzei panguva yakafanira;
\v 7 muchikandira pamusoro pake kufunganya kwenyu kose, nekuti iye unokuchengetai.
\v 8 Svinurai, murinde, nekuti mupikisi wenyu dhiabhorosi seshumba inodzvova unofamba-famba ichitsvaka waangaparadza.
\v 9 Mumupikise makamira nesimba parutendo, muchiziva kuti matambudziko iwawo anozadziswa kuhama dzenyu dziri panyika.
\v 10 Asi Mwari wenyasha dzose, iye wakatidanira mukubwinya kwake kusingaperi naKristu Jesu, kana mambotambudzika chinguvana, iye ungakuperedzerai nokukusimbisai, nokukupai simba, nokukuteyai.
\v 11 Kwaari ngakuve kubwinya nesimba kusvikira rinhi narinhi. Ameni.
\s Kuwonekana
\p
\v 12 NaSirivhano hama yakatendeka kwamuri pakufunga kwangu, ndakakunyorerai nepaduku, ndichikurudzira nekupupura kuti idzi ndidzo nyasha dzechokwadi dzaMwari; dzamumire madziri.
\v 13 \add Kereke\add* iri muBhabhironi yakasarudzwa pamwe nemwi inokukwazisai, naMako mwanakomana wangu.
\v 14 Kwazisanai nokutsvoda korudo. Rugare kwamuri mose muri muna Kristu.

\c 5
\s Vakuru nevaduku
\p
\v 1 Vatariri vari pakati penyu ndino\add va\add*kurudzira, vandiri mutariri pamwe na\add vo\add* nechapupu chematambudziko aKristu, nemugovani wekubwinya kuchazoratidzwa.
\v 2 Fudzai boka raMwari riri pakati penyu, muchiritaridzira, kwete nekurovererwa asi nekuda, kwete nekuda kwekukarira fuma yakaipa, asi nekutenda,
\v 3 kana kuva semadzishe pane vamakagoverwa, asi muri mufananidzo weboka.
\v 4 Zvino apo Mufudzi mukuru paachaonekwa muchagamuchira korona yekubwinya isingabvuruvari.
\v 5 Saizvozvo, vaduku, zviisei pasi pevakuru, uye mose muzviise pasi umwe kune mumwe, mupfekedzwe nekuzvininipisa, nekuti Mwari unopikisa vanozvikudza, asi anopa nyasha vanozvininipisa.
\v 6 Naizvozvo zvininipisei pasi peruoko rwune simba rwaMwari, kuti akukudzei panguva yakafanira,
\v 7 muchikandira pamusoro pake kufunganya kwenyu kose, nekuti iye une hanya nemwi.
\v 8 Svinurai, rindai, nekuti mupikisi wenyu dhiabhorosi, seshumba inoomba unofamba-famba achitsvaka waangapedza;
\v 9 mumupikise makasimba parutendo, muchiziva kuti matambudziko iwawo anozadziswa kuhama dzenyu dziri panyika.
\v 10 Asi Mwari wenyasha dzose, iye wakatidanira mukubwinya kwake kusingaperi muna Kristu Jesu, kana \add ta\add*tambudzika chinguvana, unokupedzeredzai neku\add ku\add*simbisa\add i\add*, neku\add ku\add*pa\add i\add* simba, neku\add ku\add*teya\add i\add*.
\v 11 Kwaari \add ngakuve\add* kubwinya nesimba kusvikira rinhi narinhi. Ameni.
\s Kuwonekana
\p
\v 12 NaSirivhano hama yakatendeka kwamuri, pakufunga kwangu, ndanyora nepaduku, ndichikurudzira nekupupura kuti idzi ndidzo nyasha dzechokwadi dzaMwari, dzamumire madziri.
\v 13 \add Kereke\add* iri muBhabhironi yakasarudzwa pamwe ne\add mwi\add* inokukwazisai, naMariko mwanakomana wangu.
\v 14 Kwazisanai nekutsvoda kwerudo. Rugare kwamuri mose muri muna Kristu Jesu. Ameni.

\c 3
\s Vakadzi navarume
\p
\v 1 Saizvozvo imwi vakadzi, \add ivai\add* pasi pevarume venyu; kuti kana varipo vamwe vasingateereri shoko, vawanikwe nemufambiro wavakadzi pasina shoko,
\v 2 kana vachiona mufambire wenyu wakachena pakutya.
\v 3 Kushonga kwenyu ngakurege kuva kwekunze, kwekuruka vhudzi nokushonga ndarama, kana kupfeka nguvo ;
\v 4 asi \add ngakuve\add* munhu wakavanzika wemoyo pazvinhu zvisingaori zvemweya munyoro wakanyarara, unokosha zvikuru pamberi paMwari.
\v 5 Nekuti saizvozvowo panguva dzakare vakadzi vatsvenewo vaivimba naMwari vakazvishongedza vakazviisa pasi pevarume vavo,
\v 6 saSara wakateerera Abhurahamu achimuidza ishe; vakunda vake vamuri imwi kana muchingoita zvakanaka chete, musingatyiswi nechipi nechipi chinovhundusa.
\v 7 Saizvozvo imwi varume, garisanai noruzivo, muchikudza mukadzi semudziyo usina simba, uye savadyi venhaka yenyasha yeupenyu pamwe \add nemwi\add*; kuti minyengetero yenyu irege kudziviridzwa.
\s Rudo nokutsungirira pakutambudzika
\p
\v 8 Pakupedzisira, \add muve\add* nomoyo mumwe mose, munzwirane ngoni, mudanane sehama, muve nomoyo munyoro, mune rudo;
\v 9 musingatsivi zvakaipa nezvakaipa, kana kutuka nokutuka; asi pakudaro muchiropafadze muchiziva kuti ndizvo zvamakadanirwa, kuti mugare nhaka yeropafadzo.
\v 10 Nekuti uyo unoda upenyu, nokuona mazuva akanaka, ngaadzore rurimi rwake pane zvakaipa, nemiromo yake kuti irege kutaura zvinonyengera.
\v 11 Ngaanzvenge zvakaipa, aite zvakanaka; ngaatsvake rugare arutevere.
\v 12 Nekuti meso aIshe \add ari\add* pamusoro pevakarurama, nenzeve dzake paminyengetero yavo. Asi chiso chaIshe \add chiri\add* pamusoro pevanoita zvakaipa.
\v 13 Zvino ndianiko uchakuitirai zvakaipa, kana muri vatevedzeri vezvakanaka?
\v 14 Asi kana muchitambudzika nekuda kwekururama, makaropafadzwa; uye musatya kutyisa kwavo, kana kumanikidzika.
\v 15 Asi ityai Ishe Mwari mutsvene mumoyo yenyu; mugare makazvigadzira kupindura mumwe nomumwe unokubvunzai pamusoro petariro iri mukati menyu neunyoro nekutya;
\v 16 mune hana yakanaka, kuti pavanokucherai savaiti vezvakaipa vanyare, ivo vanomhura mufambiro wenyu wakanaka muna Kristu.
\v 17 Nekuti \add zvi\add*rinani kutambudzika muchiita zvakanaka, kana kuri kuda kwaMwari pa\add kutambudzika\add* muchiita zvakaipa.
\v 18 Nekuti naKristuwo wakatambudzika kamwe nekuda kwezvivi, iye wakarurama nekuda kwavasakarurama, kuti atiise kuna Mwari; wakaurawa zvirokwazvo panyama, asi wakararamiswa nomweya;
\v 19 mauri wakandoparidzirawo mweya iri mutirongo,
\v 20 iyo yaimbova isingateereri panguva iya moyo murefu waMwari uchimirira pamazuva aNowa apo areka ichagadzirwa; kukaponeswa mairi vashoma, mweya misere nemvura.
\v 21 Mufananidzo wayo ndirwo rubhabhatidzo rwunotiponesa zvino, kwete kubviswa kwesvina yenyama, asi kutsvaka hana yakanaka kuna Mwari nokumukazve kwaJesu Kristu;
\v 22 wakaenda kudenga, uye uri kuruoko rworudyi rwaMwari; vatumwa namadzishe namasimba zvakaiswa pasi pake.

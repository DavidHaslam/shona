\c 1
\s Kwaziso
\p
\v 1 Petro, muapositori waJesu Kristu, kuvaeni vakasanangurwa vekupararira kwePonto, Garatia, Kapadhokiasi, Asiasi, neBhitiniasi,
\v 2 nekuziva zviri mberi kwaMwari Baba, mukuita vatsvene kweMweya, pakuteerera nekusasa kweropa raJesu Kristu: Nyasha kwamuri nerugare ngazviwanzwe kwamuri.
\s Nhaka yakachengeterwa vakasanangurwa
\p
\v 3 Wakaropafadzwa Mwari naBaba vaIshe wedu Jesu Kristu, iye zvichienderana nekuwanda kwetsitsi dzake wakatiberekazve patariro inorarama nekumuka kwaJesu Kristu kubva kuvakafa,
\v 4 panhaka isingaori neisina kusvibiswa uye isingabvuruvari, yakachengeterwa imwi kumatenga,
\v 5 \add imwi\add* munochengetwa nesimba raMwari nerutendo kuruponeso rwakagadzirirwa kuzarurwa panguva yekupedzisira.
\v 6 Yamunofara mairi zvikuru, \add kunyange\add* ikozvino kwechinguvana, kana zvichifanira, muri pakushungurudzwa mumiidzo yakasiyanasiyana,
\v 7 kuti kuidzwa kwerutendo rwenyu kunokosha zvikuru kupfuura kwendarama inoparara, kunyange ichiidzwa nemoto, kuwanikwe mukurumbidzwa nerukudzo, nekubwinya pakuonekwa kwaJesu Kristu;
\v 8 iye musina kumuona munomuda; iye ikozvino musinga\add mu\add*oni asi munotenda kwaari, munofara nemufaro usingatauriki uye uzere nerumbidzo,
\v 9 muchigamuchira chinangwa cherutendo rwenyu, ruponeso rwemweya \add yenyu.\add*
\v 10 Nezveruponeso urwu vaporofita vakabvunzisisa nekunzvera, ivo vakaporofita zvenyasha dzinouya kwamuri;
\v 11 vachinzvera kuti inguva ipi kana yakadini Mweya waKristu wakange uri mavari yawakaratidza, paakagara apupura matambudziko aKristu, nekubwinya shure kweizvi.
\v 12 Kwavari kwakaratidzwa kuti kwete kwavari, asi kwatiri vaiita zvinhu izvi, zvamunoparidzirwa nevakaparidza evhangeri neMweya Mutsvene wakatumwa pasi kubva kudenga, zvinhu izvo vatumwa zvavanoshuva kunyatsoongorora.
\s Ivai vatsvene
\p
\v 13 Naizvozvo masunga zviuno zvendangarairo dzenyu, svinurai, mutaririre zvakakwana kunyasha dzinouyiswa kwamuri pakuratidzwa kwaKristu pakuratidzwa kwaJesu Kristu;
\v 14 sevana vanoteerera, musingazvifananidzi nekuchiva kwakare pakusaziva kwenyu,
\v 15 asi sezvo wakakudanai ari mutsvene, nemwiwo ivai vatsvene pamafambiro ose;
\v 16 Nekuti kwakanyorwa, \add kuchinzi\add*: Ivai vatsvene, nekuti ini ndiri mutsvene.
\v 17 Zvino kana muchi\add mu\add*idza Baba, iye pasina rusarura unotonga umwe neumwe maererano nebasa rake, rasai nguva yeutorwa hwenyu mukutya;
\v 18 muchiziva kuti hamuna kudzikinurwa nezvinoora, sirivheri kana ndarama, pamafambiro enyu asina maturo wa\add ma\add*kagamuchira kumadzibaba enyu;
\v 19 asi neropa rinokosha raKristu seregwayana risina charinopomerwa uye risina gwapa.
\v 20 Iye zvorokwazvo wakagara agadzwa nyika isati yavambwa, asi wakaratidzwa panguva dzekupedzisira nekuda kwenyu,
\v 21 iye wamunotenda naye kuna Mwari, wakamumutsa kubva kuvakafa, akamupa kubwinya; kuti rutendo rwenyu netariro zvive kuna Mwari.
\v 22 Manatsa mweya yenyu pakuteerera chokwadi kubudikidza nemweya mukuda hama nekusanyengera, dananai zvikuru nemoyo wose;
\v 23 maberekwa kutsva kwete zvichibva pambeu inoora, asi isingaori, neShoko raMwari rinorarama nekugara nekusingaperi.
\v 24 Nekuti nyama yose yakaita seuswa, neukuru hwose hwemunhu seruva reuswa. Uswa hwunosvava, neruva rahwo rinodonha;
\v 25 Asi shoko raIshe rinogara nekusingaperi. Uye iri ishoko rakaparidzirwa kwamuri neevhangeri.

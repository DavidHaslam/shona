\c 1
\s Kwaziso
\p
\v 1 Petro, muapositori waJesu Kristu, kuvaeni vakasanangurwa vakapararira paPonto, Garatia, Kapadhokia, Asia, neBhitinia,
\v 2 nokuziva zviri mberi kwaMwari Baba kubudikidza nokuita vatsvene koMweya, kusvika pakuteerera nekusasa kweropa raJesu Kristu: Nyasha kwamuri norugare ngazviwanzwe.
\s Nhaka yakachengeterwa vakasanangurwa
\p
\v 3 Ngavarumbidzwe Mwari naBaba vaShe wedu, Jesu Kristu, iye zvichienderana nekuwanda kwengoni dzake wakatiberekazve patariro mhenyu \add inovuya\add* nokumuka kwaJesu Kristu kuvakafa,
\v 4 panhaka isingaori neisina kusvibiswa, isingabvuruvari yakachengeterwa imwi kumatenga,
\v 5 \add imwi\add* munochengetwa nesimba raMwari kubudikidza nokutenda kuruponeso rwakagadzirirwa kuratidzwa panguva yokupedzisira.
\v 6 Iyo yamunofara mairi zvikuru, kunyange zvino kwechinguvana, kana zvichifanira, muri pakushungurudzwa nemiidzo yakasiyana siyana;
\v 7 kuti kuidzwa kokutenda kwenyu kunokosha zvikuru kupfuura kwendarama inoparara, kunyange ichiidzwa nomoto, kuwanikwe mukurumbidzwa, nokukudzwa, nokubwinya pakuonekwa kwaJesu Kristu;
\v 8 iye musina kumuona muchimuda; maari kunyange zvino musinga\add mu\add*oni asi muchitenda, munofara zvikuru nomufaro usingatauriki uzere nokurumbidzwa;
\v 9 muchigamuchira chivavarirwa chokutenda kwenyu, ruponeso rwemweya \add yenyu.\add*
\v 10 Ndirwo ruponeso vaporofita rwavakabvunzisisa nokunzvera ivo vakaporofita zvenyasha dzinouya kwamuri;
\v 11 vachinzvera kuti inguva ipi kana yakadini Mweya Mutsvene wakanga uri mavari yawakaratidza, paakagara apupura kutambudzika kwaKristu, nokubwinya shure kwaizvozvi.
\v 12 Kwavari kwakaratidzwa kuti kwete kwavari asi kwatiri vakashumira zvinhu izvi zvinorondedzerwa ikozvino kwamuri naivo vakaparidza evhangeri kwamuri noMweya Mutsvene wakatumwa pasi kubva kudenga, zvinhu izvo vatumwa vanoshuva kuzvinzvera.
\s Ivai vatsvene
\p
\v 13 Saka masunga zviuno zvendangarairo dzenyu, svinurai, mutaririre nomoyo wose kunyasha dzinouyiswa kwamuri pakuratidzwa kwaKristu pakuratidzwa kwaJesu Kristu;
\v 14 savana vanoteerera, musingaenzanisi mufambire wenyu nokuchiva kwakare pakusaziva kwenyu,
\v 15 asi saiye wakakudanai ari mutsvene, nemwiwo ivai vatsvene pamufambiro wose;
\v 16 Nekuti kwakanyorwa, \add kuchinzi\add*: Ivai vatsvene, nekuti ini ndiri mutsvene,
\v 17 Zvino kana muchi\add mu\add*idza Baba, iye pasina kutarisa zvinoonekwa zvomunhu unotonga mumwe nomumwe maererano nebasa rake, rasai nguva youtorwa hwenyu mukutya;
\v 18 muchiziva kuti hamuna kudzikinurwa nezvinoora, sirivheri kana ndarama, pamufambiro wenyu usina maturo, wa\add ma\add*kagamuchira kumadzibaba enyu;
\v 19 asi neropa rinokosha raKristu, seregwayana risina charingapomerwa, risina gwapa;
\v 20 iye wakagara agadzwa nyika isati yavambwa, asi wakaratidzwa pakupedzisira kwenguva nokuda kwenyu,
\v 21 iye wamunotenda naye kuna Mwari wakamumutsa kuvakafa, akamupa rukudzo; kuti kutenda kwenyu netariro zvive kuna Mwari.
\v 22 Zvamakachenesa mweya yenyu mukuteerera chokwadi kubudikidza nomweya nomukuda hama nokusanyengera, dananai zvikuru nomoyo wose;
\v 23 makaberekwa kutsva kwete zvichibva pambeu inoora, asi isingaori, neshoko raMwari rinorarama nokugara nokusingaperi.
\v 24 Nekuti nyama yose \add yakaita\add* souswa, noukuru hwose hwemunhu seruva reuswa. Uswa hwunosvava, neruva rahwo rinowira pasi;
\v 25 Asi shoko raShe rinogara nokusingaperi. Ndireri shoko rakaparidzirwa kwamuri neevhangeri.

\c 4
\s Kusiyana nezvivi
\p
\v 1 Naizvozvo Kristu sezvaakatitamburira panyama, nemwiwo muzvishongedze zvombo nemurangariro wakadaro; nekuti iye wakatambudzika panyama warega chivi;
\v 2 kuti panguva yakasara panyama musachiraramira kuchiva kwevanhu, asi chido chaMwari.
\v 3 Nekuti yakatiringana nguva yakapfuura yeupenyu kuita chido chevahedheni, patakafamba muutera, kuchiva, nekumwisa waini, mabongozozo, nemitambo yekunwa, nekunamata zvifananidzo zvisakafanira;
\v 4 zvavanoshamisika mazviri kuti hamumhanyidzani \add navo\add* pakuwandisa kwenyonganyonga imwe, vachinyomba;
\v 5 vachazvidavirira kuna iye wakagadzirira kutonga vapenyu nevakafa.
\v 6 Nekuti nekuda kwaizvozvi evhangeri yakaparidzirwawo kune vakafa, kuti vatongwe panyama nemutowo wevanhu, asi vararame nomutowo waMwari pamweya.
\s Chenjerai nekuti kuguma kwava pedo
\p
\v 7 Zvino kuguma kwezvinhu zvose kwaswedera; naizvozvo svinurai murinde muminyengetero.
\v 8 Uye pamusoro pezvinhu zvose dananai nerudo rwusingaperi, nekuti rudo ruchafukidzira zvivi zvizhinji.
\v 9 Gamuchiranai nerudo, musinganyunyuti.
\v 10 Umwe neumwe sezvaakagamuchira chipo, shumiranai ichocho sevatariri vakanaka venyasha zhinji dzaMwari.
\v 11 Kana munhu achitaura, \add ngaataure\add* semashoko aMwari; kana munhu achishumira \add ngazviitwe\add* nesimba rinopiwa naMwari; kuti Mwari pazvinhu zvose akudzwe kubudikidza naJesu Kristu, kwaari kune kukudzwa nesimba kusvikira rinhi narinhi. Ameni.
\v 12 Vadiwa, musashamisika nemuedzo unopisa pakati penyu, unokuidzai sezvinonzi mawirwa nechisingazikamwi;
\v 13 asi farai sezvamuri vagovani vematambudziko aKristu, kuti pakuratidzwa kwekubwinya kwake mufarewo nemufaro mukurusa.
\v 14 Kana muchinyombwa nekuda kwezita raKristu, makaropafadzwa; nekuti Mweya wekubwinya newaMwari ugere pamusoro penyu; kwavari unonyombwa asi kwamuri unokudzwa.
\v 15 Nekuti kusva neumwe wenyu unotambudzika semhondi, kana mbavha, muiti wezvakaipa, kana unongongwarira zvevamwe;
\v 16 asi kana \add achitambudzika\add* semuKristu, asanyara; asi ngaakudze Mwari nekuda kwezvizvi.
\v 17 Nekuti nguva \add yasvika\add* yekuti kutonga kutange paimba yaMwari; zvino kana kukatanga kwatiri, kuguma kwevasingateereri evhangeri yaMwari kuchavei?
\v 18 uye kana zvichiremera wakarurama kuti aponeswe, uyo usingadi Mwari, nemutadzi, vachaonekwepi?
\v 19 Naizvozvo naiwo vanotambudzika zvinoenderana nechodo chaMwari, sekuMusiki wakatendeka ngavakumikidze mweya yavo vachiita zvakanaka.

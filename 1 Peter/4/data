\c 4
\s Kusiyana nezvivi
\p
\v 1 Naizvozvo Kristu sezvaakatitamburira panyama, nemwiwo muzvishongedze nemurangariro wakadaro; nokuti iye wakatambudzika panyama warega chivi;
\v 2 kuti panguva yakasara panyama musachiraramira kuchiva kwavanhu, asi kuda kwaMwari.
\v 3 Nokuti yakatiringana nguva yakapfuvura yeupenyu kuita kuda kwavahedheni, patakafamba muutera, kuchiva, nokumwisa waini, mabongozozo, nemitambo yokunwa, nokunamata zvifananidzo zvisakafanira;
\v 4 zvavanoshamiswa mazviri kuti hamufambidzani \add navo\add* pakuwandisa kwenyonganyonga yavo, vachikunyombai.
\v 5 Ivo vachazvidavirira kuna iye wakazvigadzirira kutonga vapenyu navakafa.
\v 6 Nokuti nokuda kwaizvozvi evhangeri yakaparidzirwawo kuna ivo vakafa, kuti vatongwe panyama nemutovo wavanhu, asi vararame nomutovo waMwari pamweya.
\s Chenjerai nokuti kuguma kwava pedo
\p
\v 7 Zvino kuguma kwezvinhu zvose kwava pedo; naizvozvo ivai vakasvinura murinde mukunyengetera.
\v 8 Uye pamusoro pezvinhu zvose dananai nerudo rwusingaperi, nokuti rudo ruchafukidzira zvivi zvizhinji.
\v 9 Gamuchiranai norudo, musinganyunyuti.
\v 10 Mumwe nomumwe sezvaakagamuchira chipo, shumiranai ichocho savatariri vakanaka venyasha zhinji dzaMwari.
\v 11 Kana munhu achitaura, \add ngaataure\add* semashoko aMwari; kana munhu achishumira ngazviitwe nesimba rinopiwa naMwari; kuti Mwari pazvinhu zvose akudzwe kubudikidza naJesu Kristu, kwaari kune kukudzwa nesimba nokusingaperi peri. Ameni.
\v 12 Vadiwa, musashamiswa nemuedzo unopisa pakati penyu, wakauya kukuidzai sezvinonzi mawirwa nechisingazikamwi;
\v 13 asi farai sezvamuri vagovani vematambudziko aKristu, kuti pakuratidzwa kwekubwinya kwake mufarewo nomufaro mukurusa.
\v 14 Kana muchinyombwa nokuda kwezita raKristu, makaropafadzwa, nokuti Mweya wokubwinya nowaMwari ugere pamusoro penyu; kwavari unonyombwa asi kwamuri unokudzwa.
\v 15 nokuti kurege kuva nomumwe wenyu unotambudzika semhondi, kana mbavha, muiti wezvakaipa, kana unongongwarira zvavamwe;
\v 16 asi kana \add achitambudzika\add* semuKristu, ngaarege kunyadziswa; asi ngaakudze Mwari nokuda kwezvizvi.
\v 17 Nokuti nguva \add yasvika\add* yokuti kutonga kutange paimba yaMwari zvino kana kukatanga kwatiri, kuguma kwavasingateereri evhangeri yaMwari kuchagoveiko?
\v 18 uye kana zvichiremera wakarurama kuti aponeswe, ko uyo, usingadi Mwari, nomutadzi, vachagoonekwepi?
\v 19 Naizvozvo naiwo vanotambudzika nokuda kokuda kwaMwari, sekuMusiki wakatendeka ngavakumikidze mweya yavo vachiita zvakanaka.

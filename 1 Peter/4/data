\c 4
\s Kusiyana nezvivi
\p
\v 1 Naizvozvo Kristu zvaakatitamburira panyama, nemwi muzvishongedze nemurangariro wakadaro; nekuti iye watambudzika panyama, warega chivi;
\v 2 kuti nguva yasara panyama musachiraramira kuchiva kwevanhu, asi chido chaMwari.
\v 3 Nekuti yakatiringana nguva yakapfuura yeupenyu kuita chido chevahedheni, patakafamba mukunyadza, kuchiva, kuraradza, makaro, nemitambo yekunwa, nekunamata zvifananidzo zvisakafanira;
\v 4 zvavanoshamisika mazviri, kuti hamumhanyidzani \add navo\add* pakuwandisa kumwe kwenyonganyonga, vachi\add ku\add*tuka\add i\add*;
\v 5 vachazvidavirira kuna iye wakagadzirira kutonga vapenyu nevakafa.
\v 6 Nekuti nekuda kwaizvozvi evhangeri yakaparidzirwa kune vakafawo, kuti vatongwe zvinoenderana nevanhu panyama, asi vararame zvinoenderana naMwari pamweya.
\s Chenjerai nekuti kuguma kwava pedo
\p
\v 7 Zvino kuguma kwezvinhu zvese kwaswedera; naizvozvo svinurai murinde muminyengetero.
\v 8 Uye mberi kwezvinhu zvese dananai nerudo rwunopisa, nekuti rudo ruchafukidzira zvivi zvizhinji-zhinji.
\v 9 Gamuchiranai nerudo, pasina kunyunyuta.
\v 10 Umwe neumwe sezvaakagamuchira chipo, shumiranai ichocho sevatariri vakanaka venyasha zhinji-zhinji dzaMwari.
\v 11 Kana umwe achitaura, \add ngaataure\add* semashoko aMwari; kana umwe achishumira \add ngazviitwe\add* sezvinobva kusimba rinopiwa naMwari; kuti Mwari akudzwe pazvinhu zvese kubudikidza naJesu Kristu, kwaari kune kukudzwa nesimba kusvikira rinhi narinhi. Ameni.
\v 12 Vadiwa, musashamisika nemuedzo unopisa uri pamuri unokuidzai, sezvinonzi mawirwa nechisingazikanwi;
\v 13 asi sezvamuri vagovani vematambudziko aKristu, farai, kuti nepakuratidzwa kwekubwinya kwake mufare nemufaro mukurusa.
\v 14 Kana muchitukwa nekuda kwezita raKristu, makaropafadzwa; nekuti Mweya wekubwinya newaMwari ugere pamusoro penyu; kwavari zvirokwazvo unotukwa, asi kwamuri unokudzwa.
\v 15 Nekuti kusava neumwe wenyu unotambudzika semhondi, kana mbavha, muiti wezvakaipa, kana unongongwarira zvevamwe;
\v 16 asi kana \add achitambudzika\add* semuKristu, asanyara; asi ngaakudze Mwari nekuda kweizvi.
\v 17 Nekuti yava nguva yekuti kutonga kutange paimba yaMwari; zvino kana kukatanga kwatiri, kuguma kwevasingateereri evhangeri yaMwari kuchavei?
\v 18 uye kana wakarurama aponeswe achiponeswa nemutsutsururu, usingadi Mwari nemutadzi, vachaonekwepi?
\v 19 Naizvozvo naivo vanotambudzika zvinoenderana nechodo chaMwari, sekuMusiki wakatendeka ngavakumikidze mweya yavo pakuita zvakanaka.

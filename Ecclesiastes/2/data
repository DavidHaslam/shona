\c 2
\s Mufaro wenyika nefuma hazvifadzi
\p
\v 1 Ndakati ini mumoyo mangu, uya hako, ndichakuedza nemufaro; uye nakirwa nezvinofadza! Asi tarira, naizvozvo zvaiva zvisina maturo.
\v 2 Nezvekuseka ndakati: Upenzi! uye nezvemufaro: Unoitei?
\v 3 Ndakatsvaga mumoyo wangu, kufadza nyama yangu newaini ( asi ndakatungamirira moyo wangu muuchenjeri), nekubatirira paupenzi, kusvika ndaona ndaona kuti chii ichi chakanakira vana vevanhu, chavangaita pasi pematenga, neuwandu hwemazuva eupenyu hwavo.
\p
\v 4 Ndakazviitira mabasa makuru; ndakazvivakira dzimba; ndakazvidzvarira minda yemizambiringa;
\v 5 ndakazviitira mabindu nemabindu emiti, ndikasimamo miti yemichero yese;
\v 6 ndakazviitira madziva emvura, kudiridze kubva maari masango anomera miti;
\v 7 ndakatenga varanda nevarandakadzi, ndikava nevakaberekerwa mumba \add mangu\add*; uye ndakava nefuma zhinji, yemombe nemakwai, pamusoro pevese vakanditangira paJerusarema;
\v 8 ndakazviunganidzirawo sirivha negoridhe, nefuma yakasanangurwa yemadzimambo neyematunhu ese; ndakazviwanira vaimbi nevaimbikadzi, nezvinofadza zvevanakomana vevanhu, vasikana vemarudzi ese.
\v 9 Saizvozvo ndakava mukuru uye ndakawanda kupfuura ani nani waivapo pamberi pangu paJerusarema; uye huchenjeri hwangu hwakamira neni.
\v 10 Zvese meso angu zvaakakumbira handina kuanyima izvo, handina kunyima mufaro upi neupi kumoyo wangu, nokuti moyo wangu wakafara nekuda kwekushingaira kwangu, uye uyu wakava mugove wangu, kubva pakushingaira kwangu kwese.
\v 11 Zvino ini ndakatarisa mabasa ese maoko angu aakaita uye pabasa randakashingairira kuita, zvino tarira zvese hazvina maturo uye kutambudzika kwemhepo, uye hapana zva\add zva\add*kanakira pasi pezuva.
\p
\v 12 Zvino ndakatendeuka kuona uchenjeri, neupengo, neupenzi. Nokuti angaitei munhu anotevera mambo?. Izvo zvakatoitwa.
\v 13 Zvino ndakaona kuti kune zvinobatsira pauchenjeri kupfuura upenzi, sezvinobatsira zvechiedza kupfuura rima.
\v 14 Wakachenjera, meso ake ari mumusoro make, uye benzi rinofamba murima, neniwo ndakaziva kuti chiitiko chimwe chakavawira vese.
\v 15 Zvino ndakati mumoyo mangu: Sezvazvakaitika kubenzi, zvakaitikawo kwandiri, zvino sei ndakachenjera kupfuura? Zvino ndakataura mumoyo mangu,kuti izviwo hazvina maturo.
\v 16 Nokuti hapana kurangarirwa kune wakachenjera kunopfuura kubenzi pakusingaperi, nokuti izvi zviripo ikozvino, mazuva anouya zvinokanganikwa zvese, zvino wakachenjera anofa sei? Sebenzi?
\v 17 Zvino ndakavenga upenyu, nokuti anosuwisa kwandiri mabasa akaitwa pasi pezuva,nokuti zvese hazvina maturo uye kutambudzika kwemhepo.
\v 18 Zvino ndakavenga kushingaira kwangu kwese kwandakabata pasi pezuva, nokuti ndinozvisiira munhu anonditevera.
\v 19 Zvino ndiani angaziva kana iye achava akachenjera kana benzi? Kunyange zvakadaro achava nesimba pamusoro pokubata kwangu kwese kwandakatambura kubata, nezvandakaita nouchenjeri pasi pedenga. Naizvozvowo hazvina maturo.
\p
\v 20 Saka ndakatendeuka, kuti ndiodze hangu moyo wangu pamusoro pokubata kwangu kwese kwandakatambura kubata pasi pezuva.
\v 21 Nokuti munhu ariko akabata nouchenjeri nezivo noumhizha; kunyange zvakadaro anofanira kuzvisiira mumwe, uve mugove wake, asina kutongozvitamburira. Naizvozvowo hazvina maturo, chinhu chakaipa kwazvo.
\v 22 Nokuti munhu anowanei pamusoro pokubata kwake kwese, nokushingaira komoyo wake, kwaanobata nako pasi pezuva?
\v 23 Nokuti mazuva ake ese inhamo chete, nokutambudzika kwake kuchema; zvirokwazvo kunyange usiku moyo wake hauzorori. Naizvozvowo hazvina maturo.
\p
\v 24 Hakune chinhu chinopfuura ichi, kuti munhu adye amwe afadze mweya wake nezvakanaka pakati pokubata kwake. Ndakaona kuti naizvozvi zvinobva kuruoko rwaMwari.
\v 25 Nokuti ndiani angadya, ndiani angafarira chinhu kudarika ini?
\v 26 Nokuti munhu, anomufadza, anopiwa huchenjeri, nezivo, nomufaro; asi mutadzi anopiwa kutambudzika, kuti aunganidze nokututira, agozvipa umwe anofadza Mwari. Naizvozvowo hazvina maturo, ndiko kudzingana nemhepo.

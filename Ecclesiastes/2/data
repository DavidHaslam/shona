\c 2
\s Mufaro wenyika nefuma hazvifadzi
\p
\v 1 Ndakati ini mumoyo mangu, uya hako, ndichakuedza nemufaro; uye nakirwa nezvinofadza! Asi tarira, naizvozvo zvaiva zvisina maturo.
\v 2 Nezvekuseka ndakati: Upenzi! uye nezvemufaro: Unoitei?
\v 3 Ndakatsvaga mumoyo wangu, kufadza nyama yangu newaini ( asi ndakatungamirira moyo wangu muuchenjeri), nekubatirira paupenzi, kusvika ndaona ndaona kuti chii ichi chakanakira vana vevanhu, chavangaita pasi pematenga, neuwandu hwemazuva eupenyu hwavo.
\p
\v 4 Ndakazviitira mabasa makuru; ndakazvivakira dzimba; ndakazvidzvarira minda yemizambiringa;
\v 5 ndakazviitira mabindu nemabindu emiti, ndikasimamo miti yemichero yese;
\v 6 ndakazviitira madziva emvura, kudiridze kubva maari masango anomera miti;
\v 7 ndakatenga varanda nevarandakadzi, ndikava nevakaberekerwa mumba \add mangu\add*; uye ndakava nefuma zhinji, yemombe nemakwai, pamusoro pevese vakanditangira paJerusarema;
\v 8 ndakazviunganidzirawo sirivha negoridhe, nefuma yakasanangurwa yemadzimambo neyematunhu ese; ndakazviwanira vaimbi nevaimbikadzi, nezvinofadza zvevanakomana vevanhu, vasikana vemarudzi ese.
\v 9 Saizvozvo ndakava mukuru uye ndakawanda kupfuura ani nani waivapo pamberi pangu paJerusarema; uye huchenjeri hwangu hwakamira neni.
\v 10 Zvese meso angu zvaakakumbira handina kuanyima izvo, handina kunyima mufaro upi neupi kumoyo wangu, nokuti moyo wangu wakafara nekuda kwekushingaira kwangu, uye uyu wakava mugove wangu, kubva pakushingaira kwangu kwese.
\v 11 Zvino ini ndakatarisa mabasa ese maoko angu aakaita uye pabasa randakashingairira kuita, zvino tarira zvese hazvina maturo uye kutambudzika kwemhepo, uye hapana zva\add zva\add*kanakira pasi pezuva.
\p
\v 12 Zvino ndakatendeuka kuona uchenjeri, neupengo, neupenzi. Nokuti angaitenokuti chinyi chingaitwa nomunhu unotevera mambo? Izvozvo zvakanguva zvaitwa.
\v 13 Ipapo ndakaona kuti uchenjeri hwakanaka kupfuura upenzi, zvichiita sechiedza chakanaka kupfuura rima.
\v 14 Meso omunhu akachenjera ari mumusoro wake, asi benzi rinofamba murima; kunyange zvakadaro ndakaona kuti vese vanowirwa nechinhu chimwe chete.
\v 15 Ipapo ndakati mumoyo mangu: Sezvinoitirwa benzi, ndizvo zvandichaitirwa neniwo; ko ini ndaiva wakachenjera nei! Ndikati mumoyo mangu, izvi zvese hazvina maturowo.
\v 16 Nokuti munhu akachenjera akafanana nebenzi pakusarangarirwa nokusingaperi; nokuti zvinozokanganikwa zvese pamazuva anouya. Akachenjera haazinofa sebenzi here?
\v 17 Saka ndakavenga upenyu, nokuti basa rinoitwa pasi pezuva rakandinzwisa shungu; nokuti zvese hazvina maturo, ndiko kudzingana nemhepo chete.
\v 18 Zvino ndakavenga kubata kwangu kwese kwandatambura kubata pasi pezuva, zvandinofanira kuzvisiira munhu anonditevera.
\v 19 Zvino ndiani angaziva kana iye achava akachenjera kana benzi? Kunyange zvakadaro achava nesimba pamusoro pokubata kwangu kwese kwandakatambura kubata, nezvandakaita nouchenjeri pasi pedenga. Naizvozvowo hazvina maturo.
\p
\v 20 Saka ndakatendeuka, kuti ndiodze hangu moyo wangu pamusoro pokubata kwangu kwese kwandakatambura kubata pasi pezuva.
\v 21 Nokuti munhu ariko akabata nouchenjeri nezivo noumhizha; kunyange zvakadaro anofanira kuzvisiira mumwe, uve mugove wake, asina kutongozvitamburira. Naizvozvowo hazvina maturo, chinhu chakaipa kwazvo.
\v 22 Nokuti munhu anowanei pamusoro pokubata kwake kwese, nokushingaira komoyo wake, kwaanobata nako pasi pezuva?
\v 23 Nokuti mazuva ake ese inhamo chete, nokutambudzika kwake kuchema; zvirokwazvo kunyange usiku moyo wake hauzorori. Naizvozvowo hazvina maturo.
\p
\v 24 Hakune chinhu chinopfuura ichi, kuti munhu adye amwe afadze mweya wake nezvakanaka pakati pokubata kwake. Ndakaona kuti naizvozvi zvinobva kuruoko rwaMwari.
\v 25 Nokuti ndiani angadya, ndiani angafarira chinhu kudarika ini?
\v 26 Nokuti munhu, anomufadza, anopiwa huchenjeri, nezivo, nomufaro; asi mutadzi anopiwa kutambudzika, kuti aunganidze nokututira, agozvipa umwe anofadza Mwari. Naizvozvowo hazvina maturo, ndiko kudzingana nemhepo.

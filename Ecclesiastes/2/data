\c 2
\s Mufaro wenyika nefuma hazvifadzi
\p
\v 1 Ndakati ini mumoyo mangu, uya hako, ndichakuedza nemufaro; uye nakirwa nezvinofadza! Asi tarira, izviwo zvaiva zvisina maturo.
\v 2 Nezvekuseka ndakati: Upenzi! Uye nezvemufaro: Unoitei?
\v 3 Ndakatsvaga mumoyo wangu, kufadza nyama yangu newaini ( asi ndakatungamirira moyo wangu muuchenjeri), nekubatirira paupenzi, kusvika ndaona kuti chii ichi chakanakira vanakomana vevanhu, chavangaita pasi pematenga, neuwandu hwemazuva eupenyu hwavo.
\p
\v 4 Ndakazviitira mabasa makuru; ndakazvivakira dzimba; ndakazvidzvarira minda yemizambiringa;
\v 5 ndakazviitira mabindu nemabindu emiti, ndikadzvaramo miti yemichero yese;
\v 6 ndakazviitira madziva emvura, kudiridze kubva maari masango anomera miti;
\v 7 ndakatenga varanda nevarandakadzi, ndikava nevakaberekerwa mumba \add mangu\add*; uye ndakava nefuma zhinji, yemombe nemakwai, pamusoro pevese vakanditangira paJerusarema;
\v 8 ndakazviunganidzirawo sirivha negoridhe, nefuma yakasanangurwa yemadzimambo neyematunhu ese; ndakazviwanira vaimbi nevaimbikadzi, nezvinofadza zvevanakomana vevanhu, vasikana vemarudzi ese.
\v 9 Saizvozvo ndakava mukuru uye ndakawanda kupfuura ani nani waivapo pamberi pangu paJerusarema; uye huchenjeri hwangu hwakamira neni.
\v 10 Zvese meso angu zvaakakumbira handina kuanyima izvo, handina kunyima mufaro upi neupi kumoyo wangu, nokuti moyo wangu wakafara nekuda kwekushingaira kwangu, uye uyu wakava mugove wangu, kubva pakushingaira kwangu kwese.
\v 11 Zvino ini ndakatarisa mabasa ese maoko angu aakaita uye pabasa randakashingairira kuita, zvino tarira zvese hazvina maturo uye kutambudzika kwemhepo, uye hapana zva\add zva\add*kanakira pasi pezuva.
\p
\v 12 Zvino ndakatendeuka kuona uchenjeri, neupengo, neupenzi. Nokuti angaitei munhu anotevera mambo? Izvo zvakatoitwa.
\v 13 Zvino ndakaona kuti kune zvinobatsira pauchenjeri kupfuura upenzi, sezvinobatsira zvechiedza kupfuura rima.
\v 14 Wakachenjera, meso ake ari mumusoro make, uye benzi rinofamba murima, neniwo ndakaziva kuti chiitiko chimwe chakavawira vese.
\v 15 Zvino ndakati mumoyo mangu: Sezvazvakaitika kubenzi, zvakaitikawo kwandiri, zvino sei ndakachenjera kupfuura? Zvino ndakataura mumoyo mangu, kuti izviwo hazvina maturo.
\v 16 Nokuti hapana kurangarirwa kune wakachenjera kunopfuura kubenzi pakusingaperi, nokuti izvi zviripo ikozvino, mazuva anouya zvinokanganikwa zvese, zvino wakachenjera anofa sei? Sebenzi?
\v 17 Zvino ndakavenga upenyu, nokuti anosuwisa kwandiri mabasa akaitwa pasi pezuva, nokuti zvese hazvina maturo uye kutambudzika kwemhepo.
\v 18 Zvino ndakavenga kubata kwangu kwese kwandakabata pasi pezuva, nokuti ndinozvisiira munhu anonditevera.
\v 19 Zvino ndiyani angaziva kana iye achava wakachenjera kana benzi? Zvakadaro anotonga pamusoro pekubata kwangu kwese kwandakabata, uye kuti ndakaita neuchenjeri pasi pezuva! Izviwo hazvina maturo.
\p
\v 20 Zvino ndakatendeuka kuodza moyo wangu nekubata kwese kwandakabata pasi pezuva.
\v 21 Nokuti pane munhu kubata kwake kuri muuchenjeri nemuruzivo nemuumhizha; zvakadaro kuchapiwa munhu asina kubata pakuri uve mugove wake. Kunyange izvi hazvina maturo uye chitadzo chikuru.
\v 22 Nokuti munhu anei pakubata kwake kwese, nekushungurudzika kwemoyo wake kwaanobata pasi pezuva?
\v 23 Nokuti mazuva ake ese inhamo, nekutambudzika kwake marwadzo; kunyange usiku moyo wake hauzorori. Izviwo hazvina maturo.
\p
\v 24 Hakune chinhu chiri nani kumunhu \add pane\add* kuti adye anwe aratidze mweya wake zvakanaka pakubata kwake. Izvi ndakaonawo kuti zvinobva muruoko rwaMwari.
\v 25 Nokuti ndiyani angadya, uye ndiani anganakirwa kupfuura ini?
\v 26 Nokuti anopa munhu wakarurama pamberi pechiso chake uchenjeri nemufaro; asi mutadzi anomupa basa rekuunganidza nekututira, kuti ape wakarurama pamberi paMwari. Izviwo hazvina maturo, nekutambudzika kwemhepo.

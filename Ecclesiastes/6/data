\c 6
\s Mufaro unobva pafuma yenyika hauna kukwana
\p
\v 1 Pane chakaipa chandakaona pasi pezuva, uye chikuru pavanhu:
\v 2 Munhu Mwari waanopa kwaari fuma, neufumi, nerukudzo, kuti asashaiwa pamweya wake pazvese zvaanoshuva, asi Mwari asingamupi simba kuti adye pairi, asi mutorwa anoidya. Ichi hachina maturo, uye ichi chirwere chakaipa.
\p
\v 3 Kana munhu akabereka zana, ndokurarama makore mazhinji, kuti mazuva emakore ake ave mazhinji, asi mweya wake asingagutswi nezvakanaka, uyezve akasavigwa, ndinoti gavamwedzi riri nani pana iye.
\v 4 Nokuti anopinda mukushaya maturo, uye anoenda murima, uye zita rake rinofukidzwa murima.
\v 5 Kunyange zuva haana ku\add ri\add*ona kana kuziva, uyu ane zororo guru kukunda uyo.
\v 6 Hongu, kunyange akararama makore zvuru zvakapetwa kaviri, zvakadaro asina kuona chakanaka, vese havaendi here kunzvimbo imwe?
\p
\v 7 Kubata kwese kwemunhu ndekwemuromo wake; zvakadarowo chishuwo hachigutswi.
\v 8 Nokuti wakachenjera anei kupfuura benzi? Anei murombo anoziva kufamba pamberi pevapenyu.
\v 9 Kuona kwameso kuri nani pane kufamba famba kwechishuwo. Izviwo hazvina maturo uye kutambudzika kwemhepo.
\p
\v 10 Chinhu chakavapo chakatumidzwa zita racho, uye zvinozikanwa kuti munhu, uye haagoni kupikisana neakasimba kumupfuura.
\v 11 Nokuti zvinhu zvizhinji zvinowanza kushaya maturo, zvinobatsirei kumunhu?
\v 12 Nokuti ndiyani anoziva zvakanakira munhu muupenyu, uwandu hwemazuva eupenyu hwake husina maturo? Nokuti ndiyani angaudza munhu izvo zvichavako shure kwake pasi pezuva?
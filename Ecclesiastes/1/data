\c 1
\s Zvese hazvina maturo
\p
\v 1 Mashoko eMuparidzi, mwanakomana waDhavhidhi, mambo paJerusarema.
\p
\v 2 Hazvina maturo uye hazvina maturo, anoreva Muparidzi; hazvina maturo uye hazvina maturo; zvese hazvina maturo!
\v 3 Munhu achawanei pakushingaira kwake kwese kwaanoshingaira pasi pezuva?
\v 4 Zera rinoenda, uye zera rinouya; asi nyika imire kusvika rinhi narinhi.
\v 5 Zuva rinobudawo, uye zuva rinovira; uye richitakwairira kunzvimbo kwarinobuda.
\v 6 Mhepo inoenda kuchamhembe, ichitendeukira kumaodzanyemba; ichitendeuka tendeuka ichienda; uye mhepo inodzokera pakutenderera kwayo.
\v 7 Nzizi dzese dzinoenda mugungwa, zvakadaro gungwa harizari; kunzvimbo kunoenda nzizi ndiko kwadzinodzokerazve.
\v 8 Zvinhu zvese zvinonetesa; hakuna munhu anogona kuzvitaura; ziso hariguti nekuona, kana nzeve kuzadzwa nekunzwa.
\v 9 Chakambovapo ndicho chichazovapo, chakamboitwa ndicho chichazoitwa; hapana chinhu chitsva pasi pezuva.
\v 10 Chinhu chiriko here chatingati: Tarirai, ichi chitsva? Chaiva chichingovapo kare kutitangira.
\v 11 Hapana chirangaridzo chezvinhu zvekutanga, uye nezvinhu zvinouya zvichavako hakungavi nechirangaridzo chazvo nevachazovapo shure kweizvi.
\p
\v 12 Ini Muparidzi ndaiva ndiri mambo pamusoro paIsraeri paJerusarema.
\v 13 Zvino ndakapa moyo wangu kutsvaka nekunzvera neuchenjeri maererano nezvese zvinoitwa pasi pematenga, kutambudzika kunorwadza Mwari kwaakapa kuvanakomana vevanhu kuti vabatikane nako.
\v 14 Ndakaona mabasa ese anoitwa pasi pezuva; tarirai, zvese hazvina maturo uye kudzingana kwemhepo.
\v 15 Chakakombama hachigoni kutasamurwa; uye chinoshaikwa hachigoni kuverengwa.
\v 16 Ndakataura nemoyo wangu, ndichiti: Tarira ini ndakakura ndikawedzera uchenjeri pamusoro peumwe neumwe wakanditangira paJerusarema, uye moyo wangu wakaona zvikuru uchenjeri neruzivo.
\v 17 Zvino ndakapa moyo wangu pakuziva uchenjeri, nekuziva upengo neupenzi. Ndakaziva kuti kunyange izvi kutambudzika kwemhepo.
\v 18 Nokuti mukuwanda kweuchenjeri mune kuwanda kwekusuwa, uye anowedzera ruzivo anowedzera shungu.
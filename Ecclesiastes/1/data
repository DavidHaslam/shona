\c 1
\s Zvese hazvina maturo
\p
\v 1 Mashoko eMuparidzi, mwanakomana waDhavhidhi, mambo paJerusarema.
\p
\v 2 Hazvina maturo uye hazvina; Anoreva Muparidzi, hazvina maturo uye hazvina maturo; zvese hazvina maturo!
\v 3 Munhu achawanei pakushingaira kwake kwaanoshingaira pasi pezuva?
\v 4 Zera rinoenda, uye zera rinouya; asi nyika imire kusvika rinhi narinhi.
\v 5 Zuva rinobudawo, uye zuva rinovira, richitakwairira kunzvimbo kwarinobuda.
\v 6 Mhepo inoenda kuchamhembe, ichitendeukira kumaodzanyemba; ichitendeuka ndokuenda, uye mhepo inodzokera pakutenderera kwayo.
\v 7 Nzizi dzese dzinoenda mugungwa, zvakadaro gungwa harizari; kunzvimbo kunoenda nzizi ndiko kwadzinodzokerazve.
\v 8 Zvinhu zvese zvinonetesa; hakuna munhu anogona kuzvitaura; ziso hariguti nekuona, kana nzeve kuzara nekunzwa.
\v 9 Chakambovapo ndicho chichazovapo, chakamboitwa ndicho chichazoitwa; hapane chinhu chitsva pasi pezuva.
\v 10 Chinhu chiriko here chatingati: Tarirai, ichi chitvsa? Chaiva chichingovapo kare kutitangira.
\v 11 Hapana chirangaridzo chezvinhu zvekutanga, uye nezvinhu zvinouya zvichavako hakungavi nechirangaridzo chazvo nevachazovapo shure kweizvi.
\p
\v 12 Ini Muparidzi ndaiva ndiri mambo pamusoro paIsraeri paJerusarema.
\v 13 Zvino ndakapa moyo wangu kutsvaka nekunzvera neuchenjeri maererano nezvese zvinoitwa pasi pematenga, kutambudzika kunorwadza Mwari kwaakapa kuvanakomana vevanhu kuti vabatikane nako.
\v 14 Ndakaona mabasa ese anoitwa pasi pezuva; tarirai, zvese hazvina maturo uye kudzingana kwemhepo.
\v 15 Chakakombama hachigoni kutasamurwa; uye chinoshaikwa hachigoni kuverengwa.
\v 16 Ndakataurirana nomoyo wangu, ndichiti: Tarira ndazviwanira uchenjeri hukuru, kukunda vese vakanditangira paJerusarema; zvirokwazvo moyo wangu wakaona uchenjeri huzhinji nezivo.
\v 17 Asi ndakati ndichirwadza moyo wangu kuti ndizive uchenjeri nezivo, noupengo noupenzi, ndikaona kuti naizvozvowo ndiko kudzingana nemhepo chete.
\v 18 Nokuti muuchenjeri huzhinji munokuchema kuzhinji; uye anowedzera zivo, anowedzera shungu.

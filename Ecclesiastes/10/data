\c 10
\s Uchenjeri neupenzi
\p
\v 1 Nhunzi dzakafa dzinodururisa kunhuhwa chizoro chemuvhenganisi wezvinonhuhwira; upenzi ushoma \add hunodaro\add* kune wakachenjera nekuda kweuchenjeri nerukudzo.
\v 2 Moyo wewakachenjera uri kurudyi rwake, asi moyo webenzi \add uri\add* kuruboshwe rwake.
\v 3 Zvirokwazvowo benzi parinofamba panzira, pfungwa dzaro dzinosarira, uye anoti kune umwe neumwe ibenzi.
\p
\v 4 Kana mweya wemutongi uchikukwirira, usasiya nzvimbo yako, nokuti kudzikama kunonyaradza zvitadzo zvikuru.
\v 5 Pane chakaipa chandakaona pasi pezuva, sechitadzo chinobuda pachiso chemutongi.
\v 6 Utununu hunoiswa panzvimbo dzakakwirira zvikuru, uye vakafuma vanogara panzvimbo dzakaderera.
\v 7 Ndakaona varanda vakatasva mabhiza, nemachinda achifamba sevaranda panyika.
\p
\v 8 Anochera gomba achawira mariri; uye ani nani anokoromora rusvingo, nyoka ichamuruma.
\v 9 Ani nani anobvisa mabwe achakuvadzwa nawo; ani nani anobanzura huni achava panjodzi nadzo.
\v 10 Kana simbi yagomara, uye akasairodza, naizvozvo anofanira kuwedzera simba, uye uchenjeri hunobatsira pakururamisa.
\p
\v 11 Kana nyoka ikaruma pasina kubviswa uturu, nyanzvi yerurimi haina rubatsiro.
\v 12 Mashoko emuromo wewakachenjera ane nyasha, asi miromo yebenzi inomumedza.
\v 13 Kutanga kwemashoko emuromo wake upenzi, uye mugumo wemuromo wake upengo hwakashata.
\v 14 Zvino benzi rinowanza mashoko. Munhu haazivi zvichazovapo nezvichavapo shure kwake ndiyani achamuudza?
\v 15 Kubata kwebenzi kunomunetesa, nokuti haazivi kuenda kuguta.
\p
\v 16 Nhamo kwauri iwe nyika, kana mambo wako ari mwana, nemachinda ako achidya mangwanani.
\v 17 Wakaropafadzwa iwe nyika, kana mambo wako ari mwanakomana wewakasununguka, nemachinda ako achidya panguva yakafanira, kuitira simba uye kwete kudhakwa.
\p
\v 18 Neusimbe ukuru denga reimba rinotiva; uye nekusabata kwemaoko imba inodonha.
\p
\v 19 Mabiko anoitirwa kuseka, uye waini inofadza upenyu; asi mari imhinduro yazvo zvese.
\p
\v 20 Usatuka mambo, kwete kunyange mumufungo wako; uye mumakamuri emukati eimba yako yekurara, usatuka mufumi, nokuti shiri yematenga inoendesa inzwi, uye ane mapapiro anopira shoko.

\c 10
\s Uchenjeri neupenzi
\p
\v 1 Nhunzi dzakafa dzinodururisa kunhuhwa chizoro chemuvhenganisi wezvinonhuhwira; upenzi ushoma \add hunodaro\add* kune wakachenjera nekuda kweuchenjeri nerukudzo.
\v 2 Moyo wewakachenjera uri kurudyi rwake, asi moyo webenzi \add uri\add* kuruboshwe rwake.
\v 3 Zvirokwazvowo benzi parinofamba panzira, pfingwa dzaro dzinosarira, uye anoti kune umwe neumwe ibenzi.
\p
\v 4 Kana mweya wemutongi uchikukwirira, usasiya nzvimbo yako, nokuti kudzikama kunonyaradza zvitadzo zvikuru.
\v 5 Pane chakaipa chandakaona pasi pezuva, sechitadzo chinobuda pachiso chemutongi.
\v 6 Utununu hunoiswa panzvimbo dzakakwirira zvikuru, uye vakafuma vanogara panzvimbo dzakaderera.
\v 7 Ndakaona varanda vakatasva mabhiza, nemachinda achifamba sevaranda panyika.
\p
\v 8 Anochera gomba achawira mariri; uye ani nani anokoromora rusvingo, nyoka ichamuruma.
\v 9 Ani nani anobvisa mabwe achakuvadzwa nawo; ani nani anobanzura huni achava panjodzi nadzo.
\v 10 Kana simbi yagomara, uye akasairodza, naizvozvo anofanira kuwedzera simba, uye uchenjeri hunobatsira pakururamisa.
\p
\v 11 Kana nyoka ikaruma isati yarapwa namazango, n'anga haibatsiri.
\v 12 Mashoko anobva mumuromo woakachenjera, anofadza; asi miromo yebenzi inomumedza iye.
\v 13 Kutanga kwamashoko omuromo waro upenzi; nokuguma kokutaura kwaro upengo hwakashata.
\v 14 Benzi rinowanzawo mashoko; asi munhu haazivi zvichavapo; ndiani angamuzivisa zvichazovapo shure kwake?
\v 15 Kubata kwamapenzi kunonetsa umwe neumwe wavo; nokuti haatongozivi nzira yokuenda nayo kuguta.
\p
\v 16 Iwe nyika une nhamo, kana mambo wako ari mwana, kana machinda ako achiita mutambo mangwanani.
\v 17 Unomufaro, iwe nyika, kana mambo wako ari mwanakomana wavakakudzwa, kana machinda ako achiita mutambo panguva yakafanira, kuti asimbiswe, asingaitiri kubatwa.
\p
\v 18 Nousimbe denga reimba rinosakara; nokusabata kwamaoko imba inodonha.
\p
\v 19 Mutambo unoitirwa kuseka, uye waini inofadza upenyu; zvese zvingawanikwa nemari.
\p
\v 20 Usatuka mambo, kunyange pakufunga kwako; usatuka mufumi paimba yako yokuvata; nokuti shiri yokudenga ingatakura inzwi, uye izvo zvinamapapiro zvingazivisa shoko.

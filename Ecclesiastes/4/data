\c 4
\s Zvinotambudza vanhu
\p
\v 1 Zvino ini ndakadzoka ndokuona kumanikidza kwese kukuru kunoitwa pasi pezuva; zvino tarira misodzi yevanomanikidzwa, uye havana munyaradzi; uye paruoko rwevamanikidzi vavo pane simba; asi havana munyaradzi.
\v 2 Naizvozvo ndakarumbidza vakafa, vakatofa, kupfuura vapenyu vachiri vapenyu.
\v 3 Hongu, asati avapo uri nani pavaviri vavo, pakuti haana kuona basa rakaipa rakaitwa pasi pezuva.
\p
\v 4 Zvino ini ndakaona kubata kwese, nemibairo yose yebasa, kuti igodo remunhu kubva kune wekwake. Izviwo hazvina maturo uye kutambudzika kwemoyo.
\v 5 Benzi rinofungatira maoko aro, richidya nyama yaro.
\v 6 Ruoko rwuzere murunyararo rwunopfuura maoko maviri azere mukubata nekutambudzika kwemoyo.
\p
\v 7 Zvino ini ndakadzoka, ndikaona kushaya maturo pasi pezuva.
\v 8 Kune umwe uye hakuna wepiri, kunyange haana mwanakomana kana munin'ina, asi kubata kwake kwese hakuna mugumo. Uye ziso rake harigutswi nefuma, uye \add haati\add*: Ndinobatira ani, ndichishaisa mweya wangu zvakanaka? Izviwo hazvina maturo, hongu, kutambudzika kunoshungurudza.
\v 9 Vaviri vari nani pane umwe, pakuti vane mubairo wakanaka mukubata kwavo.
\v 10 Nokuti kana vakawa, umwe achasimudza shamwari yake; asi ane nhamo uyo ari oga kana akawa; nokuti hapana wechipiri kumumutsa.
\v 11 Uye kana vaviri vachirara pamwe, vane rudziira; asi umwe angava nerudziira sei?
\v 12 Zvino kana umwe akamukunda ari oga, vaviri vachamira kumurwisa; uye rwonzi rwemutatu harungakurumidzi kudamburwa.
\p
\v 13 Jaya murombo rakachenjera riri nani pana mambo mutana benzi, asingachazivi kutsiurwa.
\v 14 Nokuti anobuda mutirongo kuti azova mambo; kunyangewo paushe hwake akaberekwa ari murombo.
\v 15 Ndakaona vapenyu vose vanofamba pasi pezuva, pamwe nemukomana wechipiri achamira pachinzvimbo chake.
\v 16 Hakuna mugumo kuvanhu vese, kune vose vakavatangira; kunyange vanozotevera havangamufariri. Zvirokwazvo, izviwo hazvina maturo nekutambudzika kwemoyo.
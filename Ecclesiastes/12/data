\c 12
\p
\v 1 Rangarirawo Musiki wako pamazuva ovujaya bwako, mazuva akaipa asati asvika, namakore asati avapo; panguva yauchazoti handifariri izvozvo;
\v 2 zuva nechiedza, nomwedzi, nenyeredzi zvisati zvasvibiswa, makore achidzoka kana mvura yapfuura;
\v 3 zuva iro, kana vatariri veimba vachidedera, varume vane simba vachikotama, vakuyi vachirega basa ravo, nokuti vava vashoma; navanotarira napamahwindo vasvibirwa;
\v 4 mikova ichizarirwa inobudira kunzira dzokumusha, nenzwi rokukuya richidedera; kana achimuka nenzwi reshiri, navaimbi vese vasinganzwiki zvakanaka.
\v 5 Zvirokwazvo vachatya zvakakwirira, nezvinotyisa zvichanzi zviri panzira; muamanda uchatumbuka maruva, nemhashu ichazvikwekweredza, uye kuda kwese kuchapera; nokuti munhu anoenda kumusha wake usingaperi, vachemi vachafamba-famba panzira dzomumusha;
\v 6 rwonzi rwesirivha rusati rwasunungurwa, mbiya yendarama isati yaputswa, chirongo chisati chaputswa patsime, nechichereso chinomonerwa chisati chavhunikira pachitubu,
\v 7 guruva risati radzokera kuvhu, sezvarakange rakaita; uye mweya usati wadzokera kuna Mwari akaupa.
\p
\v 8 Zvanzi noMuparidzi: Hazvina maturo chose, zvese hazvina maturo!
\s Itya Mwari uchengete mirairo yake
\p
\v 9 Zvino, Muparidzi zvaakange ari munhu akachenjera, akapfuura achidzidzisa vanhu zivo; akarangarira, nokunzvera, nokurongedza zvirevo zvizhinji.
\v 10 Muparidzi wakatsvaka kuti awane mashoko anofadza, uye zvakanyorwa nomoyo wakarurama, ari mashoko ezvokwadi.
\v 11 Mashoko avakachenjera akafanana nezvibayiso; sembambo dzakaroverwa kwazvo, ndizvo zvakaita mashoko akaunganidzwa, akapiwa noMufudzi mumwechete.
\v 12 Uyezve, mwanakomana wangu, unyeverwe; kuita bhuku zhinji hakuperi, uye kudzidza kuzhinji kunonetsa muviri.
\p
\v 13 Zvino magumo eshoko rese ranzwikwa ndi\add rori\add*: Itya Mwari, uchengete mirairo yake; nokuti ndizvo zvakafanira vanhu vese.
\v 14 Nokuti Mwari achatonga basa rimwe nerimwe, pamwechete nezvese zvakavanzika, kunyange zvakanaka, kunyange zvakaipa.

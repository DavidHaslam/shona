\c 9 Nzira dzaMwari navakarurama navakaipa hadzizikanwi 1 Nokuti izvozvo zvose ndakazvira ngarira nomwoyo wangu, kuti ndinzwisise izvozvi zvose, kuti vakarurama navakachenjera vari paruoko rwaMwari, pamwechete namabasa avo; kana kuri kuda kana kuvenga, munhu haazvizivi; zvose zviri mberi kwazvo. 2 Zvose zvinoenzanisirwa vose; chinhu chimwe chinoitirwa akarurama noakaipa, akanaka noakachena noane tsvina, anobayira noasingabayiri, akanaka nomutadzi, anopika noanotya kupika. 3 Chinhu ichi chakaipa pakati pezvose zvinoitwa pasi pezuva, kuti chinhu chimwe chiitirwe vose; zvirokwazvowo, mwoyo yavanakomana vavanhu izere nezvakaipa, uye upengo huri mumwoyo yavo vachiri vapenyu; shure kwaizvozvo vanoenda kuvakafa. 4 Nokuti kana munhu achiri pakati pavapenyu vose, achine chinhu chaangatarira; nokuti imbwa mhenyu inopfuura shumba yakafa. 5 Nokuti vapenyu vanoziva kuti vachazofa, asi vakafa havana chavanoziva, kunyange nomubayiro havachina; nokuti havacharangarirwi. 6 Rudo rwavo, nokuvenga kwavo, negodo ravo, zvose zvanguva zvapera hazvo; havachino mugove nokusingaperi pazvose zvinoitwa pasi pezuva. 7 Enda zvako, udye zvokudya zvako nomufaro, unwe waini yako nomwoyo wakafara; nokuti Mwari atofadzwa namabasa ako. 8 Nguo dzako dzigare dzakachena, nomusoro wako urege kushaiwa mafuta. 9 Gara nomufaro nomukadzi wako, waunoda, mazuva ako ose asina maturo, aakakupa pasi pezuva, mazuva ako ose asina maturo; nokuti ndiwo mugove wako paupenyu, uye pakubata kwako kwaunobata pasi pezuva. 10 Zvose zvinowana ruoko rwako, kuti ruzviite, uzviite nesimba rako rose; nokuti hakune basa, kana zano, kana zivo, kana uchenjeri paSheori kwaunoenda. Uchenjeri hunopfuura zvose 11 Ndakadzoka, ndikaona pasi pezuva, kuti anomhanyisa haazi iye anokuklda,	simba hani. tye 3,1-vAkuxda rwa, akachenjera haazi iye ane zvokudya, vanhu vane njere havazi ivo vane pfuma, vanhu vanoumhizha havazi ivo vanofarirwa; asi vanowirwa vose nenguva nezvinoitika. 12 Nokuti nomunhuwo haazivi

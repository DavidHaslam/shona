\c 9
\s Nzira dzaMwari hadzizikanwi
\p
\v 1 Nokuti zvese izvi ndakazviisa mumoyo wangu, kududzira zvese izvi, kuti vakarurama nevakachenjera nemabasa avo zviri muruoko rwaMwari. Hakuna munhu anoziva rudo kana ruvengo, zvese zviri pamberi pavo.
\v 2 Zvese zvakafanana kune vese, chiitiko chimwe kune wakarurama nekune wakaipa, kune wakanaka nekune wakachena nekune asina kuchena, kune anobaira nekune asingabairi. Sewakanaka, wakadaro mutadzi, anopika seanotya mhiko.
\v 3 Ichi chakaipa pakati pezvese zvinoitwa pasi pezuva, kuti chiitiko chimwe chive kune vese, uyewo moyo wevanakomana vevanhu uzere nechakaipa neupenzi pamoyo wavo muupenyu hwavo uye shure kwazvo \add vanoenda\add* kuvakafa.
\p
\v 4 Nokuti kune vanobatanidzwa kuvapenyu vese kune chivimbo, nokuti imbwa mhenyu iri nani pane shumba yakafa.
\v 5 Nokuti vapenyu vanoziva kuti vachafa, asi vakafa havazivi chinhu, uye havachinazve mubairo; nokuti kurangarirwa kwavo kwakanganikwa.
\v 6 Rudo rwavowo, neruvengo rwavo negodo ravo, zvaparara, uye havachavi nemugove nekusingaperi pane zvese zvinoitwa pasi pezuva.
\p
\v 7 Enda zvako, udye zvekudya zvako nemufaro, unwe waini yako nemoyo wakafarisa; nokuti Mwari atofadzwa nemabasa ako.
\v 8 Nguva dzese nguvo dzako ngadzive dzakachena, uye mafuta ngaarege kushaikwa mumusoro wako.
\v 9 Nakirwa neupenyu nemukadzi wawakada, mazuva ese eupenyu hwekushaya maturo kwako, aakakupa pasi pezuva, mazuva ako ese ekushaya maturo kwako, nokuti ndiwo mugove wako muupenyu, iwo wekubata kwako kwawakabata pasi pezuva.
\v 10 Chipi nechipi ruoko rwako charwunowana kuita, ita nesimba rako, nokuti hakuna basa, kanazano, neruzivo, neuchenjeri muguva maunoenda.
\s Uchenjeri hunopfuura zvese
\p
\v 11 Ndakadzoka, ndikaona pasi pezuva, kuti mujaho hausi wevanomhanyisisa, nehondo haisi yevane simba, nechingwawo hachisi chevakachenjera, uyewo fuma haisi yevane ruzivo, nenyashawo hadzisi dzenyanzvi, nokuti nguva nemukana zvakaitika kwavari vese.
\v 12 Nokuti nemunhu haazivi nguva yake; sehove dzinobatwa nemumbure wakaipa, uye seshiri dzinobatwa nemusungo, seizvi ndivo vanakomana vevanhu vanoteerwa musungo panguva yakaipa, kana ichivawira kamwe kamwe.
\p
\v 13 Ndakaonawo ichi pasi pezuva; uchenjeri; uye ukuru kwandiri.
\v 14 Kune guta diki, nevanhu vashoma mariri, asi mambo mukuru wakauya mariri, ndokurikomba, ndokurivakira masvingo ekurwisa makuru.
\v 15 Zvino makawanikwa mukati maro murombo wakachenjera, zvino akanunura guta neuchenjeri hwake, asi vanhu havana kurangarira munhu uyu murombo.
\v 16 Ini ndokuti: Uchenjeri huri nani pane simba, asi uchenjeri hwemurombo hunozvidzwa, uye mashoko ake haateererwi.
\v 17 Mashoko evakachenjera anonzwika pakudzikama kupfuura kudanidzira kwemutungamiriri pakati pemapenzi.
\v 18 Uchenjeri hunopfuura zvombo zvehondo, uye mutadzi umwe anoparadza kunaka kukuru.

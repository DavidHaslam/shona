\c 9
\s Nzira dzaMwari hadzizikanwi
\p
\v 1 Nokuti zvese izvi ndakazviisa mumoyo wangu, kududzira zvese izvi, kuti vakarurama nevakachenjera nemabasa avo zviri muruoko rwaMwari. Hakuna munhu anoziva rudo kanaruvengo, zvese zviri pamberi pavo.
\v 2 Zvese zvakafanana kune vese, chiitiko chimwe kune wakarurama nekune wakaipa, kune wakanaka newakachena nekune asina kuchena, kune anobaira nekune asingabairi. Sewakanaka, wakadaro mutadzi, anopika seanotya mhiko.
\v 3 Ichi chinhu chakaipa pakati pezvese zvinoitwa pasi pezuva, kuti chiitiko chimwe chive kune vese, uyewo moyo wevanakomana vevanhu uzere nechakaipa neupenzi pamoyo wavo muupenyu hwavo uye shure kwazvo \add vanoenda\add* kuvakafa.
\p
\v 4 Nokuti kana munhu achiri pakati pavapenyu vese, achine chinhu chaangatarira; nokuti imbwa mhenyu inopfuura shumba yakafa.
\v 5 Nokuti vapenyu vanoziva kuti vachazofa, asi vakafa havana chavanoziva, kunyange nomubairo havachina; nokuti havacharangarirwi.
\v 6 Rudo rwavo, nokuvenga kwavo, negodo ravo, zvese zvanguva zvapera hazvo; havachino mugove nokusingaperi pazvese zvinoitwa pasi pezuva.
\p
\v 7 Enda zvako, udye zvokudya zvako nomufaro, umwe waini yako nomoyo wakafara; nokuti Mwari atofadzwa namabasa ako.
\v 8 Nguvo dzako dzigare dzakachena, nomusoro wako urege kushaiwa mafuta.
\v 9 Gara nomufaro nomukadzi wako, waunoda, mazuva ako ese asina maturo, aakakupa pasi pezuva, mazuva ako ese asina maturo; nokuti ndiwo mugove wako paupenyu, uye pakubata kwako kwaunobata pasi pezuva.
\v 10 Zvese zvinowana ruoko rwako, kuti ruzviite, uzviite nesimba rako rese; nokuti hakune basa, kana zano, kana zivo, kana uchenjeri paSheori kwaunoenda.
\s Uchenjeri hunopfuura zvese
\p
\v 11 Ndakadzoka, ndikaona pasi pezuva, kuti anomhanyisa haasi iye anokunda pakurwa ane simba haasi iye anokunda pakurwa, akachenjera haasi iye ane zvokudya, vanhu vane njere havazi ivo vane fuma, vanhu vanoumhizha havazi ivo vanofarirwa; asi vanowirwa vese nenguva nezvinoitika.
\v 12 Nokuti nomunhuwo haazivi nguva yake; sehove, dzinobatwa murutava rwakaipa, kana shiri, dzinobatwa murugombe; saizvozvo vanakomana vavanhu vanoteyiwa nenguva yakaipa, kana yavawira kamwe-kamwe.
\p
\v 13 Ndakaonawo pasi pezuva uchenjeri hwakadai, ndikati hukuru.
\v 14 Kwakange kune guta diki, maiva navarume vashoma; umwe mambo mukuru akarimukira, akarikomba, akarivakira masvingo makuru okurwa nawo.
\v 15 Zvino mukati maro makawanikwa murombo akange akachenjera, iye akaponesa guta nouchenjeri hwake; asi hakuna munhu akarangarira munhu uyo murombo.
\v 16 Ipapo ndakati: Uchenjeri hunopfuura simba; kunyange zvakadaro uchenjeri hwomurombo hunoshorwa, namashoko ake haateererwi.
\v 17 Mashoko avakachenjera, anonzwika kana kwakadzikama, anopfuura kudanidzira komunhu anobata ushe pakati pamapenzi.
\v 18 Uchenjeri hunopfuura nhumbi dzokurwa; asi mutadzi umwe anoparadza zvakanaka zvizhinji.

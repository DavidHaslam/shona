\c 5
\s Nzira dzinouisa mufaro
\p
\v 1 Ngwarira rutsoka rwako kana uchienda kuimba yaMwari; swederera kuteerera pane kupa chibairo chemapenzi, nokuti havazivi kuti vanoita chakaipa.
\v 2 Usakurumidzisa nomuromo wako, uye moyo wako ngaurege kukurumidza kubudisa shoko pamberi paMwari; nokuti Mwari ari kumatenga, iwewo uri panyika; naizvozvo mashoko ako ngaave mashoma.
\v 3 Nokuti chiroto chinouya neuwandu hwebasa, uye inzwi rebenzi neuwandu hwemashoko.
\v 4 Paunopika mhiko kuna Mwari, usanonoka kuizadzisa, nokuti hakuna mufaro kumapenzi, zadzisa icho chawakapika.
\v 5 Zviri nani kuti urege kupika, pakuti upike usingazadzisi.
\v 6 Usatendera muromo wako kutadzisa nyama yako; uye usati pamberi pemutumwa waMwari: Yakange iri mhosho; Mwari achatsamwirei inzwi rako, akaparadza basa remaoko ako?
\v 7 Nokuti pauwandu hwezviroto nepamashoko mazhinji pane zvisina maturo zvizhinji; asi iwe utye Mwari.
\p
\v 8 Kana uchiona kumanikodzwa kwemurombo, nekutsauswa kwekururama nemutongo nechisimbao mudunhu, usashamiswa nechinhu ichi, nokuti ari pamusuro pekumusoro anocherekedza, uye kune vakuru pamusoro pavo.
\p
\v 9 Mubairo wenyika ndewevese; mambo anoshandirwa nemunda.
\v 10 Ani nani anoda mari haagutsikani \add ne\add*mari, uye anoda zvakawanda, haangagutsikani nezvakawanda; Izviwo hazvina maturo.
\v 11 Mukuwanda kwezvinhu vadyi vazvo vanowanda, uye zvinobatsirei kumwene wazvo kunze kwekuvokera nemeso avo.
\v 12 Hope dzeanoshanda dzinotapira, angava adya zvishama kana zvakawanda, asi kuguta kwemufumi hakumutenderi kurara.
\v 13 Pane chakaipa chinorwadza chandakaona pasi pezuva, fuma inochengeterwa mwene wayo, ive kutambudzika kwavo.
\v 14 Zvino fuma iyo inoparara nebasa rakaipa; nepaanobereka mwana, hamuna chinhu muruoko rwake.
\v 15 Sezvaakabuda mudumbu ramai vake, achadzokazve asina chinhu, sezvaakabuda; haana chaakatamburira, chaangatora, chaangaenda nacho muruoko rwake.
\v 16 Nechinhu ichi chakaisvoipawo, kuti pazvese, sezvaakauya, saizvozvo achaendazve; zvino achawaneiko, zvaakatamburira mhepo?
\v 17 Mazuva ake osewo anodya murima, anotambudzika kwazvo; anourwere neshungu.
\p
\v 18 Tarirai, zvandakaona kuti zvakanaka, zvinofanira munhu, ndiko kuti adye, amwe, afarire zvinhu zvakanaka pakubata kwake kwese kwaanobata pasi pezuva, mazuva ese oupenyu hwake hwaakapiwa naMwari; nokuti ndiwo mugove wake.
\v 19 Munhu umwe nomumwewo, akapiwa naMwari fuma nezvakawanda, akapiwawo simba kuti azvidye nokutora icho chipo chinobva kuna Mwari.
\v 20 Nokuti iye haangarangariri zvikuru mazuva oupenyu hwake, nokuti Mwari anopindura pamufaro womoyo wake.

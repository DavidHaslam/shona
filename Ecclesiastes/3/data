\c 3
\s Chinhu chimwe nechimwe chakatarirwa nguva yacho naMwari
\p
\v 1 Chinhu chimwe nechimwe chino musi wacho, uye shoko rimwe nerimwe pasi pedenga rine nguva yaro.
\v 2 Nguva yokuberekwa, nenguva yokufa; nguva yokusima, nenguva yokudzura chakasimwa;
\v 3 nguva yokuuraya, nenguva yokuporesa; nguva yokuputsa, nenguva yokuvaka;
\v 4 nguva yokuchema, nenguva yokuseka; nguva yokuungudza, nenguva yokupembera;
\v 5 nguva yokurasi a mabwe, nenguva yokuunganidza mabwe; nguva yokumbundikira, nenguva yokurega kumbundikira;
\v 6 nguva yokutsvaka \add mibairo\add*, nenguva yokurasikirwa; nguva yokuchengeta, nenguva yokurasi a;
\v 7 nguva yokubvarura, nenguva yokusona; nguva yokunyarara, nenguva yokutaura;
\v 8 nguva yokuda, nenguva yokurwa, nenguva yorugare.
\v 9 Ko iye anobata anobatsirwei nezvaanotamburira?
\v 10 Ndakaona kutambudzika kwakapiwa vanakomana vavanhu naMwari, kuti vazvitambudze nazvo.
\v 11 Chinhu chimwe nechimwe akachiita chakanaka panguva yacho; akaisawo zvisingaperi mumoyo mavo, kunyange zvakadaro munhu haangagoni kunzwisisa zvakabatwa naMwari kubva pakutanga kusvikira pakupedzisira.
\v 12 Ndinoziva kuti hakune chinhu chakanaka pakati pavo chingapfuura ichi, kuti vafare, uye kuti vaite zvakanaka upenyu hwavo hwese.
\v 13 Uyewo, kuti chipo chaMwari kuti munhu umwe neumwe adye, amwe, afarire zvinhu zvakanaka pakubata kwake kwese.
\p
\v 14 Ndinoziva kuti zvese zvinoitwa naMwari, zvichagara nokusingaperi; hakune chinhu chingawedzerwa, kana chingabviswa pazviri; Mwari akazviita izvozvo, kuti vanhu vamutye.
\v 15 Zviripo zvino, zvakanguva zvavapo; uye izvo, zvichavapo, zvakanguva zvavapo; anotsvakazve zvakange zvadzinganiswa.
\p
\v 16 Uyezve, ndakaona pasi pezuva, kuti panzvimbo yokururamisira, zvakaipa zvakange zviripo; uye panzvimbo yokururama, zvakaipa zvakange zviripo.
\v 17 Ndakati mumoyo mangu, Mwari ndiye achatonga akarurama nowakaipa, nokuti nguva iripo yeshoko rimwe nerimwe nebasa rimwe nerimwe.
\v 18 Ndakati mumoyo mangu, Izvi zvinoitwa nokuda kwavanakomana vavanhu, kuti Mwari avaidze, aone kuti ivo vamene vakangoita semhuka.
\v 19 Nokuti zvinoitirwa vanakomana vavanhu ndizvo zvinoitirwawo mhuka; zvese zvinoitirwa chinhu chimwe. Mufiro womunhu, ndiwo mufiro wemhuka, zvese zvinokufema kumwe; munhu haana paanopfuura mhuka; nokuti zvese hazvina maturo.
\v 20 Zvese zvinoenda kunzvimbo imwe; zvese zvinobva pavhu, zvese zvinodzokerazve kuvhu.
\v 21 Ndiani ungaziva kana kufema kunopa upenyu kumunhu kunokuisa kumusoro, kana kufema kunopa upenyu kumhuka kuchiburukira pasi?
\v 22 Saka ndakaona kuti hakune chinhu chinopfuura ichi, kuti munhu afarire mabasa ake, nokuti ndiwo mugove wake; nokuti ndiani achamudzosazve kuti aone zvichamutevera.

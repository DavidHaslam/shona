\c 7
\s Uchenjeri hwakanaka kupfuura zvese
\p
\v 1 Zita \add rakanaka\add* riri nani pane chizoro chakanaka, nezuva rekufa pane zuva rekuzvarwa.
\p
\v 2 Zviri nani kuenda kuimba yekuchema, pane kuenda kuimba yemabiko; nokuti ndiwo mugumo wemunhu wese; uye mupenyu achazviisa mumoyo make.
\v 3 Kushungurudzika kuri nani pane kuseka, nokuti nekusuwa kwechiso, moyo unoitwa nani.
\v 4 Moyo wevakachenjera uri muimba yekuchema, asi moyo wemapenzi uri muimba yemufaro.
\v 5 Zviri nani kunzwa kutsiura kwewakachenjera, pakuti munhu anzwe rwumbo rwemapenzi.
\v 6 Nokuti sekubarika kwemhinzwa pasi pehari, ndizvo zvakaita kuseka kwebenzi. Izviwo hazvina maturo.
\v 7 Zvirokwazvo manikidzo inopenza wakachenjera; uye chipo chinoparadza moyo.
\v 8 Mugumo wechinhu uri nani pane kutanga kwacho, kuva nemoyo murefu kwemweya kuri nani pane kuzvikudza kwemweya.
\v 9 Usakurumidza pamweya wako kutsamwa, nokuti kutsamwa kunogara pachipfuva chemapenzi.
\v 10 Usati: Zvinoitwa sei kuti mazuva ekutanga aiva ari nani pane awa? Nokuti naozvozvi haubvunzi neuchenjeri.
\p
\v 11 Uchenjeri hwakanaka, hune nhaka; uye rubayamuro kune vanoona zuva.
\v 12 Nokuti uchenjeri chitaviridzo, mari chitaviridzo, asi kuva nani kweruzivo \add kuti\add* hunopa upenyu kuvene vahwo.
\v 13 Cherekedza basa raMwari, nokuti ndiyani anogona kutasanudza chaakaminamisa?
\p
\v 14 Fara muzuva rekubudirira, asi rangarira muzuva rechakaipa; nairori Mwari wakariita rikava seroro, kuti munhu asawana chinhu chichavapo shure kwake.
\v 15 Zvese ndakazviona pamazuva ekushaya maturo kwangu. Aripo wakarurama anoparara mukururama kwake, uye aripo muiti wezvakaipa anorebesa \add upenyu\add* mukuipa kwake.
\v 16 Usava wakarurama kupfuurikidza, kana kuzviita wakachenjera kupfuurikidza; unozviparadzirei?
\v 17 Usava wakaipa kupfuurikidza, uye usava benzi, unofirei mukati menguva yako?
\v 18 Zvakanaka kuti ubatisise chinhu ichi, uye usabvisa ruoko rwako panechecho; nokuti anotya Mwari, achapukunyuka panaizvozvo zvese.
\v 19 Uchenjeri hunosimbisa akachenjera kupfuura vabati vane gumi vari muguta.
\v 20 Zvirokwazvo, hapana munhu akarurama panyika, anoita zvakanaka, asingatadzi.
\v 21 Uyezve, usava nehanya namashoko ese anotaurwa, kuti urege kunzwa muranda wako achikutuka.
\v 22 Nokuti kazhinji moyo wako unoziva kuti newewo wakatuka vamwe saizvozvo.
\p
\v 23 Izvozvi zvese ndakazviidza nouchenjeri; ndakati: Ndichava akachenjera; asi zvakange zviri kure neni.
\v 24 Izvo, zviripo, zviri kure, zvakadzika kwazvo, ndiani angazviziva?
\v 25 Ndakatendeuka, nemoyo wangu ukada kuziva nokunzvera, nokutsvaka uchenjeri namano, ndizive kuti kuipa upenzi, noupenzi kupenga.
\v 26 Ndikawana chinhu chinovava kukunda rufu, ndiye mukadzi ari musungo, moyo wake ari mambure, namaoko ake zvisungo; ani nani wakanaka pana Mwari, achapukunyuka kwaari; asi mutadzi achabatwa naye.
\v 27 Zvanzi noMuparidzi: Tarirai, ndizvozvi zvandakawana, ndichiverenga chinhu chimwe nechimwe, kuti ndiwane shumo yazvo;
\v 28 zvinongoramba zvichitsvakwa nomweya wangu, asi ndigere kuzviwana, ndakawana murume umwe pakati pechiuru chezana, asi handina kuwana mukadzi pakati pavazhinji vakadai.
\v 29 Asi tarirai, chinhu chimwe ichi chete ndicho chandakawana, kuti Mwari akaita munhu akarurama, asi ivo vakatsvaka mano mazhinji.

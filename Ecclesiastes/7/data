\c 7
\s Uchenjeri hwakanaka kupfuura zvese
\p
\v 1 Zita \add rakanaka\add* riri nani pane chizoro chakanaka, nezuva rekufa pane zuva rekuzvarwa.
\p
\v 2 Zviri nani kuenda kuimba yekuchema, pane kuenda kuimba yemabiko; nokuti ndiwo mugumo wemunhu wese; uye mupenyu achazviisa mumoyo make.
\v 3 Kushungurudzika kuri nani pane kuseka, nokuti nekusuwa kwechiso, moyo unoitwa nani.
\v 4 Moyo wevakachenjera uri muimba yekuchema, asi moyo wemapenzi uri muimba yemufaro.
\v 5 Zviri nani kunzwa kutsiura kwewakachenjera, pakuti munhu anzwe rwumbo rwemapenzi.
\v 6 Nokuti sekubarika kweminzwa pasi pehari, ndizvo zvakaita kuseka kwebenzi. Izviwo hazvina maturo.
\v 7 Zvirokwazvo manikidzo inopenza wakachenjera; uye chipo chinoparadza moyo.
\v 8 Mugumo wechinhu uri nani pane kutanga kwacho, kuva nemoyo murefu kwemweya kuri nani pane kuzvikudza kwemweya.
\v 9 Usakurumidza pamweya wako kutsamwa, nokuti kutsamwa kunogara pachipfuva chemapenzi.
\v 10 Usati: Zvinoitwa sei kuti mazuva ekutanga aiva ari nani pane awa? Nokuti naizvozvi haubvunzi neuchenjeri.
\p
\v 11 Uchenjeri hwakanaka, hune nhaka; uye ruyamuro kune vanoona zuva.
\v 12 Nokuti uchenjeri chitaviridzo, mari chitaviridzo, asi kuva nani kweruzivo \add kuti\add* hunopa upenyu kuvene vahwo.
\v 13 Cherekedza basa raMwari, nokuti ndiyani anogona kutasanudza chaakaminamisa?
\p
\v 14 Fara muzuva rekubudirira, asi rangarira muzuva rechakaipa; nairori Mwari wakariita rikava seroro, kuti munhu asawana chinhu chichavapo shure kwake.
\v 15 Zvese ndakazviona pamazuva ekushaya maturo kwangu. Aripo wakarurama anoparara mukururama kwake, uye aripo muiti wezvakaipa anorebesa \add upenyu\add* mukuipa kwake.
\v 16 Usava wakarurama kupfuurikidza, kana kuzviita wakachenjera kupfuurikidza; unozviparadzirei?
\v 17 Usava wakaipa kupfuurikidza, uye usava benzi, unofirei mukati menguva yako?
\v 18 Zvakanaka kuti ubatisise chinhu ichi, uye kuti usabvisa ruoko rwako pane ichecho; nokuti ani nani anotya Mwari, achapukunyuka pazviri zvese.
\v 19 Uchenjeri hunopa simbisa kune wakachenjera, kupfuura vatongi gumi vari muguta.
\v 20 Nokuti hakuna munhu wakarurama panyika anoita zvakanaka akasatadza.
\v 21 Uye usaisa moyo wako pamashoko ese avanotaura, kuti usanzwa kuti muranda wako anokutuka.
\v 22 Nokuti panguva zhinjiwo moyo wako unoziva kuti newe pachako unotukawo vamwe.
\p
\v 23 Zvese izvi ndakazvicherekedza neuchenjeri, ndikati: Ndichachenjera asi zvaiva kure neni.
\v 24 Zviri kure, nezvakadzika zvikuru, ndiyani achazviwana?
\v 25 Ini ndakatendeuka, nemoyo wangu, kuziva nekunzvera nekutsvaka uchenjeri, nechinangwa, nekuziva kutadza kweupenzi, uye utununu hweupengo.
\v 26 Zvino ndakawana zvinovava kupfuura rufu, mukadzi wemoyo wake uri mimbure nemisungo, maoko ake zvisungo, wakanaka pamberi paMwari achapukunyuka kubva paari, asi mutadzi anobatwa naye.
\v 27 Tarira, Ndakawana izvi, wakadaro muparidzi, chimwe kune chimwe ndakawana chikonzero;
\v 28 moyo wangu uchiri kuchitsvaka, asi handichiwani. Murume umwe pakati pechuru ndakamuwana, asi mukadzi pakati pavo vese handina kumuwana.
\v 29 Tarira, ndakawana ichi choga, kuti Mwari wakaruramisa munhu, asi ivo vakazvitsvakira mano mazhinji.

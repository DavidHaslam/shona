\c 8
\s Madzimambo anofanira kuteererwa
\p
\v 1 Ndiyani wakaita sewakachenjera? Uye ndiyani anoziva dudziro yechinhu? Uchenjeri hwemunhu hunopenyesa chiso chake, uye kuoma kwechiso chake hunoshandurwa.
\v 2 Ndi\add noti\add*: Chengeta murairo wamambo, uye semhiko yaMwari.
\v 3 Usakurumidza kubva pamberi pake; usamiririra nyaya yakaipa, nokuti anoita zvese zvaanoda.
\v 4 Pane inzwi ramambo pane masimba, uye ndiyani angati kwaari: Munoitei?
\v 5 Ani nani anochengeta murairo haazivi chinhu chakaipa, uye moyo wewakachenjera unoziva nguva nemutongo.
\p
\v 6 Nokuti panyaya imwe neimwe pane nguva nemutongo; nokuti kushata kwemunhu kukuru pamusoro pake.
\v 7 Nokuti haazivi kuti zvichavei, nokuti ndiyani angamuudza kuti zvichava zvarinhi?
\v 8 Hapana munhu ane simba pamusoro pemweya kubata mweya, kana \add ane\add* simba pazuva rerufu; uye hapana kununurwa pahondo iyo, uye chakaipa hachinganunuri vene vako.
\v 9 Zvese izvi ndaka\add zvi\add*ona, kuti ndipe moyo wangu kubasa rimwe nerimwe rakaitwa pasi pezuva, nguva munhu paakatonga munhu chive chinhu chakaipa kwaari.
\s Mubairo wevakarurama nevasakarurama
\p
\v 10 Zvino saizvozvo ndakaona vakaipa vachivigwa, vakange vakapinda vakaenda kubva panzvimbo tsvene. Zvino vakakanganikwa muguta mavakaita zvakadaro. Izviwo hazvina maturo.
\v 11 Nokuti mutongo \add pa\add*basa rakaipa haungaitwi nekukurumidza, nokuda kweizvi moyo wevanakomana vevanhu wakazara kuita zvakaipa mukati mavo.
\v 12 Kunyange mutadzi akaita chakaipa kazana, mazuva akarebeswa, zvakadaro zvirokwazvo ndinoziva kuti zvichavanakira vanotya Mwari, vanotya pamberi pake;
\v 13 asi chakanaka hachingavi kune wakaipa, uye haangarebesi mazuva semumvuri, nokuti haatyi pamberi paMwari.
\v 14 Pane chisina maturo chinoitwa panyika, kuti varipo vakarurama vanowirwa nezvinoenderana nebasa revakaipa, varipo vakaipa vanowirwa nezvinoenderana nebasa revakarurama. Ndakati: Chese hachina maturo.
\v 15 Naizvozvo ini ndakashambadza mufaro; nokuti munhu haana chakanaka pasi pezuva kunze kwekudya nekunwa, nekufara, uye zvigare naye pakubata kwake kwemazuva eupenyu Mwari aakamupa pasi pezuva.
\p
\v 16 Pandakapa moyo wangu kuziva uchenjeri nekuona basa rakaitwa panyika, nokuti pane muongorori asingaoni hope nemeso ake masikati neusiku,
\v 17 ipapo ndakaona basa rese raMwari, kuti munhu haagoni kuwana basa rakaitwa pasi pezuva, nokuti kunyange munhu achishingaira kutsvaka, haawani, uye knyange wakachenjera achitaura kuziva haagoni kuwana.

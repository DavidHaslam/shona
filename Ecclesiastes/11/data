\c 11
\s Itai zvakanaka panguva dzose
\p
\v 1 Kandira chingwa chako pamusoro pechiso chemvura zhinji, nokuti uchachiwana shure kwemazuva mazhinji.
\v 2 Ipa mugove kuvanomwe, kunyangewo kuvasere, nokuti hauzivi kuti chii chakaipa chiri panyika.
\v 3 Kana makore azara mvura, ano\add i\add*dururira panyika; uye kana muti ukawira kuchamhembe, uye kana kumaodzanyemba, panzvimbo muti paunowira ndipo pauchava.
\v 4 Anocherekedza mhepo haangadzvari; neanotarira makore haangakohwi.
\p
\v 5 Sezvausingazivi kuti nzira yemweya yakadini kana \add makuriro\add* emapfupa mudumbu remukadzi ane mimba, saizvozvowo hauzivi basa raMwari, anoita zvose.
\v 6 Dzvara mbeu dzako mangwanani, uye madekwani usabvisa ruoko rwako; nokuti hauzivi kuti chichabudirira ndechipi, ichi kana icho, kana zvimwe zviviri zvose zvichava zvakanaka.
\p
\v 7 Zvirokwazvo, chiedza chakanaka, uye zvakanakira meso kuona zuva.
\v 8 Zvirokwazvo, kana munhu akararama makore mazhinji, ngaafarire ose; asi ngaarangarire mazuva erima, nokuti achava mazhinji; zvose zvinouya hazvina maturo.
\s Munhu ngaafarire zvose, asi ngaarangarire Musiki wake paudiki hwake
\p
\v 9 Fara, jaya, paudiki hwako, uye moyo wako ngaukufadze pamazuva eujaya hwako; uye ufambe nenzira dzemoyo wako, nepakuona kwemeso ako; asi ziva kuti pane izvozvi zvose, Mwari anokuisa pamutongo.
\v 10 Naizvozvo bvisa kusuruvara pamoyo wako, ubvise chakaipa panyama yako, nokuti udiki neujaya hazvina maturo.
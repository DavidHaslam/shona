\c 3
\s Jehovha anobatsira VaIsraeri nevaJudha kukunda vaMoabhu
\p
\v 1 Zvino Jehoramu mwanakomana waAhabhi wakava mambo pamusoro paIsraeri paSamaria negore regumi nemasere raJehoshafati mambo waJudha, ndokutonga makore gumi nemaviri.
\v 2 Zvino wakaita chakaipa pameso aJehovha, asi kwete se\add zvakaita\add* baba vake na samai vake uye se\add zvakaita\add* mai vake; nokuti wakabvisa shongwe yaBhaari inova chifananidzo baba vake chavakaita.
\v 3 Kunyange zvakadaro wakanamatira pazvivi zvaJerobhoamu mwanakomana waNebhati wakaita kuti Israeri atadze, haana kutsauka pazviri.
\p
\v 4 Zvino Mesha mambo waMoabhu waiva mupfuwi wemakwai, ndokupa kuna mambo waIsraeri makwayana zvuru zana, nemakondobwe zvuru zana.
\v 5 Asi zvakaitika pakufa kwaAhabhi, kuti mambo waMoabhu wakamukira mambo waIsraeri.
\p
\v 6 Mambo Jehoramu ndokubuda paSamaria nenguva iyo, ndokuverenga Israeri wese.
\v 7 Zvino wakenda ndokutuma \add shoko\add* kuna Jehoshafati mambo waJudha, achiti: Mambo waMoabhu wandipandukira, uchaenda neni here tiende kwaMoabhu kuhondo? Iye ndokuti: Ndichakwira. Ndakaita sewe, sevanhu vangu, vakadaro vanhu vako, semabhiza angu, akadaro mabhiza ako.
\v 8 Iye ndokuti: Tichakwira nenzira ipi? Iye ndokuti: Nenzira yerenje reEdhomu.
\p
\v 9 Naizvozvo mambo waIsraeri wakaenda, namambo waJudha, namambo waEdhomu. Zvino vatenderera rwendo rwemazuva manomwe, kwaiva kusina mvura yehondo neyezvipfuwo zvaiva patsoka dzavo.
\v 10 Zvino mambo waIsraeri wakati: Haiwa! Nokuti Jehovha wakadana madzimambo awa matatu kuapa muruoko rwaMoabhu.
\v 11 Asi Jehoshafati wakati: Hapana muporofita waJehovha pano here watingabvunza naye Jehovha? Umwe wevaranda vamambo waIsraeri ndokupindura ndokuti: Aripo pano Erisha mwanakomana waShafati, iye wakadira mvura pamaoko aEria.
\v 12 Jehoshafati ndokuti: Shoko raJehovha riri kwaari. Zvino vakaburukira kwaari, mambo waIsraeri, naJehoshafati, namambo waEdhomu.
\v 13 Zvino Erisha wakati kuna mambo waIsraeri: Ndinei nemwi? Endai kuvaporofita vababa venyu nekuvaporofita vamai venyu. Mambo waIsraeri ndokuti kwaari: Kwete, nokuti Jehovha wakadana madzimambo awa matatu kuvapa muruoko rwaMoabhu.
\v 14 Erisha ndokuti: NaJehovha wehondo mupenyu, wandimire pamberi pake, zvirokwazvo dai ndisaisimudza kuona chiso chaJehoshafati mambo waJudha, handizaitarira kwamuri, kana kukuonai.
\v 15 Asi zvino ndivigirei muridzi wembira. Zvino muridzi wembira wakati achiridza, ruoko rwaJehovha rwukava pamusoro pake.
\v 16 Zvino wakati: Ndizvo zvinotaura Jehovha: Itai mupata uyu uve makoronga.
\v 17 Nokuti ndizvo zvinotaura Jehovha: Hamungawoni mhepo, uye hamungawoni mvura; asi mupata uyu uchazadzwa nemvura; kuti imwi munwe, nemombe dzenyu nezvipfuwo zvenyu.
\v 18 Asi izvi zvakareruka pameso aJehovha; uye achapa Moabhu muruoko rwenyu.
\v 19 Zvino mucharova guta rimwe nerimwe rakashoshewa neguta rimwe nerimwe rakasarudzwa, muteme muti umwe neumwe wakanaka, mudzivire zvitubu zvese zvemvura, nekushatisa nemabwe munda umwe neumwe wakanaka.
\v 20 Zvino zvakaitika mangwanani, paiva papiwa chipo chechidyiwa, kuti tarira, kwakauya mvura nenzira yeEdhomu, nyika ndokuzadzwa nemvura.
\p
\v 21 Zvino vaMoabhu vese vakati vanzwa kuti madzimambo akwira kuvarwisa, vakaunganidza kubva kune anosungira zvombo zvichikwira, ndokumira pamuganhu.
\v 22 Zvino vakamuka mangwanani-ngwanani, zuva ndokuonekwa pamusoro pemvura, VaMoabhu ndokuona mvura pakatarisana \add navo\add* yakatsvuka seropa.
\v 23 Zvino vakati: Iropa iri; madzimambo aparadzwa zvekuparadzwa, uye vaurayana. Naizvozvo ikozvino, kunopamba, MoMoabhu.
\v 24 Zvino pavakasvika pamusasa waIsraeri, VaIsraeri vakarova nekurova VaMoabhu, kusvika vatiza kubva pamberi pavo; asi vakapinda \add munyika\add* vachirova VaMoabhu.
\v 25 Zvino vakaputsa maguta, nepamunda wakanaka umwe neumwe wakakanda ibwe rake, ndokuizadza; uye vakadzivira zvitubu zvese zvemvura, ndokutema miti yese yakanaka, kusvika kwasara mabwe ayo \add ega\add* paKirihareseti, aso vapotseri nezvifuramabwe vakaripoteredza, ndokurirova.
\p
\v 26 Zvino mambo waMoabhu wakati aona kuti hondo yakamuomera zvikuru, wakatora pamwe naye varume mazana manomwe vaivhomora munondo, kuti apazire kuna mambo waEdhomu; asi vakakonewa.
\v 27 Zvino wakatora mwanakomana wake wedangwe waizova mambo pachinzvimbo chake ndokumupa kuva chipo chinopiswa pamusoro perusvingo. Ndokuva nehasha huru kwakanangana naIsraeri, vakabva kwaari, ndokudzokera kunyika yekwavo.

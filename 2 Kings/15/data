\c 15
\s Azaria mambo waJudha
\p
\v 1 Mugore remakumi maviri nemanomwe raJerobhoamu mambo waIsraeri, Azaria mwanakomana waAmazia mambo waJudha wakava mambo.
\v 2 Waiva nemakore gumi nematanhatu papaakava mambo, akatonga makore makumi mashanu nemaviri paJerusarema; uye zita ramai vake raiva Jekoria weJerusarema.
\v 3 Zvino wakaita zvakarurama pameso paJehovha, zvinoenderana nezvese baba vake Amazia zvavakaita.
\v 4 Koga nzvimbo dzakakwirira hadzina kubviswa, vanhu vaingopa zvibairo vachipisa zvipfungaidzo zvinonhuhwira panzvimbo dzakakwirira.
\p
\v 5 Zvino Jehovha wakarova mambo zvekuti wakava wemaperembudzi kusvika pazuva rekufa kwake, ndokugara muimba yakaparadzaniswa. Jotamu mwanakomana wamambo ndokuva mubati weimba, achitonga vanhu venyika.
\p
\v 6 Zvino dzimwe dzenyaya dzaAzaria, nezvese zvaakaita, hazvina kunyorwa here mubhuku reMakoronike emadzimambo aJudha?
\v 7 Zvino Azaria wakarara nemadzibaba ake, ivo ndokumuviga pamwe nemadzibaba ake muguta raDhavhidhi; Jotamu mwanakomana wake ndokuva mambo pachinzvimbo chake.
\s Kutonga kwaZekariya
\p
\v 8 Mugore remakumi matatu nemasere raAzaria mambo waJudha, Zekariya mwanakomana waJerobhoamu wakatonga pamusoro paIsraeri paSamaria mwedzi mitanhatu.
\v 9 Zvino wakaita zvakaipa pameso paJehovha, sezvakaita madzibaba ake; haana kutsauka pazvivi zvaJerobhoamu mwanakomana waNebhati, zvaakaita kuti Israeri atadze.
\v 10 Zvino Sharumi mwanakomana waJabheshi wakamurongera ndokumurova pamberi pevanhu, ndokumuuraya, ndokutonga pachinzvimbo chake.
\p
\v 11 Zvino dzimwe nyaya dzaZekariya, tarirai dzakanyorwa mubhuku reMakoronike emadzimambo aIsraeri.
\p
\v 12 Iri ishoko raJehovha raakataura kuna Jehu, achiti: Vanakomana vako vachagara pachigaro cheushe hwaIsraeri kusvika parudzi rwechina. Zvakava saizvozvo.
\p
\v 13 Sharumi mwanakomana waJabheshi wakava mambo mugore remakumi matatu nemapfumbamwe raUziya mambo waJudha; ndokutonga mwedzi uzere paSamaria.
\v 14 Zvino Menahemi mwanakomana waGadhi wakakwira kubva Tiriza, ndokuuya paSamaria, ndokurova Sharumi mwanakomana waJabheshi paSamaria, ndokumuuraya, ndokutonga pachinzvimbo chake.
\p
\v 15 Zvino dzime dzenyaya dzaSharumi, nekurongera kwake, tarirai dzakanyorwa mubhuku reMakoronike emadzibaba aIsraeri.
\p
\v 16 Zvino Menahemi wakarova Tifisa, nevese vaiva mariri, nemiganhu yaro kubva paTiriza; nokuti havana ku\add mu\add*zarurira; ndokutumbura vakadzi vese vaiva nemimba.
\v 17 Mugore remakumi matatu nemapfumbamwe raAzaria mambo waJudha, Menahemi mwanakomana waGadhi wakava mambo pamusoro paIsraeri, \add akatonga\add* makore gumi paSamaria.
\v 18 Zvino wakaita zvakaipa pamberi pameso paJehovha; haana kutsauka mazuva ake ese pazvivi zvaJerobhoamu mwanakomana waNebhati zvaakaita kuti Israeri atadze.
\v 19 Puri mambo weAsiriya wakauya kurwisa nyika; Menahemi ndokupa kuna Puri matarenda churu esirivha, kuti ruoko rwake rwuvw naye kusimbisa umambo muruoko rwake.
\v 20 Menahemi ndokuripisa Israeri mari, vanhu vese vesimba paufumi, kupa mambo weAsiriya, pamunhu umwe neumwe mashekeri makumi mashanu esirivha, mambo weAsiriya ndokudzokera, akasagara panyika.
\p
\v 21 Zvino dzimwe dzenyaya dzaMenahemi, nezvese zvaakaita, hazvina kunyorwa here mubhuku reMakoronike emadzimambo aIsraeri?
\v 22 Zvino Menahemi wakarara nemadzibaba ake, Pekahia mwanakomana wake ndokuva mambo pachinzvimbo.
\p
\v 23 Mugore remakumi mashanu raAzaria mambo weJudha, Pekahia mwanakomana waMenehemi wakava mambo pamusoro paIsraeri paSamaria, makore maviri.
\v 24 Zvino zvakaipa pameso paJehovha; haana kutsauka pazvivi zvaJerobhoamu mwanakomana waNebhati, zvaakaita kuti Israeri atadze.
\v 25 Asi Peka mwanakomana waRemaria, mukuru wake wakamurongera akamuuraya paSamaria, munhare yeimba yamambo, iye naArigobhi naArie navanhu vana makumi mashanu VaGiriyadhi vaakange anavo; akamuuraya, akamutevera paushe.
\p
\v 26 Zvino mamwe mabasa aPekahia, nezvese zvaakaita, tarirai zvakanyorwa mubhuku yaMakoronike amadzimambo aIsraeri.
\p
\v 27 Negore ramakumi mashanu namaviri raAzaria mambo waJudha, Peka, mwanakomana waRemaria, akatanga kubata ushe hwaIsraeri paSamaria, akaubata makore makumi maviri.
\v 28 Akaita zvakaipa pamberi paJehovha; haana kutsauka pazvivi zvaJerobhoamu mwanakomana waNebhati, zvaakatadzisa Israeri nazvo.
\v 29 Namazuva aPeka mambo waIsraeri, Tigiratipireseri mambo weAsiriya akasvika, akakunda Ijoni, neAbheribhetimaaka, neJanowa, neKadheshi, neHazori, neGiriyadhi, neGarirea, iyo nyika yese yeNafutari; akavatapa, akaenda navo Asiriya.
\v 30 Zvino Hoshea mwanakomana waEra akaita ndanga pamusoro paPeka mwanakomana waRemaria, akamubaya, akamuuraya, ndokumutevera paushe, negore ramakumi maviri raJotamu mwanakomana waUziya.
\p
\v 31 Zvino mamwe mabasa aPeka, nezvese zvaakaita, tarirai zvakanyorwa mubhuku yaMakoronike amadzimambo eIsraeri.
\s Jotamu mambo waJudha
\p
\v 32 Negore rechipiri raPeka mwanakomana waRemaria mambo waIsraeri, Jotamu mwanakomana waUziya mambo waJudha, wakatanga kubata ushe.
\v 33 Wakange ava wemakore makumi maviri namashanu pakutanga kwake kubata ushe; akabata ushe paJerusarema makore ane gumi namatanhatu; zita ramai vake rakange riri Jerusha mukunda waZadhoki.
\v 34 Akaita zvakarurama pamberi paJehovha, akaita zvese zvakaitwa nababa vake Uziya.
\p
\v 35 Kunyange zvakadaro matunhu akakwirira haana kubviswa; vanhu vakaramba vachibaira nokupisa zvinonhuhwira pamatunhu akakwirira. Ndiye wakavaka suwo rokumusoro reimba yaJehovha.
\p
\v 36 Zvino mamwe mabasa aJotamu, nezvese zvaakaita, hazvina kunyorwa here mubhuku yaMakoronike amadzimambo aJudha?
\v 37 Namazuva iwayo Jehovha akatanga kutuma Rezini mambo weSiriya naPeka mwanakomana waRemaria kuzorwa naJudha.
\v 38 Jotamu akarara namadzibaba ake, akavigwa kuna madzibaba ake muguta rababa vake Dhavhidhi; Ahazi mwanakomana wake akamutevera paushe.

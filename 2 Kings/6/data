\c 6 Erisha anopapamadza sanhu pamusoro pemvura 1 Zvino vanakomana vavaporofita vakati kuna Erisha, "Tarirai zvino, apa patigere pamberi penyu pakamanikana, hapatiringani. 2 Titenderei henyu tiende kwaJorodhani, mumwe nomumwe atore danda'po, tizvivakirepo paatingagara." Iye akapindura, akati, "Endai henyu." 3 Zvino mumwe akati, "Tinokumbira kuti imi mutende kuendawo navaranda venyu." Akapindura akati, "Ndichaenda." 4 Naizvozvo akaenda navo. Vakati vasvika kwaJorodhani, vakatema matanda. 5 Asi mumwe wakati achitema danda, demo ndokuwira mumvura; akadanidzira, achiti, "Haiwa! Tenzi wangu! Nokuti rakanga rakumbirwa." 6 Munhu waMwari akati, "Yawirepiko?" Akamuratidza payakanga yawira. Erisha akatema rutanda, akarukandirako, akapapamadza demo. 7 Akati, "Chiritora hako." Iye akatambanudza ruoko rwake, akaritora. VaSiria vanopofumadzwa paSamaria 8 Zvino mambo weSiria wakarwa navaIsiraeri; akarangana navaranda vake, akati, "Matende angu anofanira kudzikwa pokuti nopokuti." 9 Zvino munhu waMwari ndokutuma shoko kuna mambo weIsiraeri, akati, "Chenjerai, murege kupfuura nopokuti, nokuti vaSiria voburukira ipapo." io Ipapo mambo weIsiraeri akatuma vanhu ikoko kwaa‑ kaudz,\NQ nokunyevetwa wykunhu wa‑ Mwari, akazvingwarirapo asingadaro kamwe nakaviri bedzi. 11 Naizvozvo mwoyo wamambo weSiria akanyaniswe kwazvo pamusoro pechinhu ichi; akadana varanda vake, akati kwavari, "Hamungandiratidzi here, kuti ndianiko pakati patiri unonzwana namambo weIsiraeri?" 12 Mumwe wavaranda vake akati, "Kwete, ishe wangu mambo, asi Erisha muporofita, ari pakati peIsiraeri, ndiye unoudza mambo weIsiraeri mashoko amunotaura muimba yenyu yomukati." 13 Akati, "Endai mundotarira kwaari, nditume vanhu kuzomutora." Akaudzwa, zvichinzi, "Uri paDhotani." 14 Naizvozvo akatumirako mabhiza, nengoro, nehondo huru; vakafamba usiku, vakakomba guta. 15 Zvino muranda womunhu waMwari wakati amuka mangwanani, akabuda, ndokuona hondo namabhiza nengoro zvakakomba guta. Muranda wake akati kwaari, "Haiwa! Tenzi wangu, tichadiniko?" 16 Iye akapindura, akati, "Usatya hako, nokuti vari kwatiri vanopfuura vari kwavari pakuwanda." 17 Zvino Erisha akanyengetera, akati, "Jehovha, svinudzai henyu meso ake, awone." Ipapo Jehovha akasvinudza meso ejaya, akaona gomo rizere namabhiza, nengoro dzomoto zvakanga zvakakomba Erisha. 18 Zvino vakati vachiburukira kwaari, Erisha akanyengetera kuna Jehovha, akati, "Dorovai vanhu ava noupofu." Jehovha akavarova noupofu, sezvakanga zvarehwa naErisha. 19 Erisha akati kwavari, "Haizi iyo nzira, uye guta iri harizi iro; nditeverei ini, ndikuisei kumunhu wamunotsvaka." Akaenda navo Samaria. 20 Vakati vasvika Samaria, Erisha akati, "Jehovha, svinudzai meso avanhu ava, vawone." Jehovha akasvinudza meso avo, vakaona kuti vava mukati meSamaria. 21 Zvino mambo weIsiraeri wakati achivaona, akati kuna Erisha, "Baba vangu, ndovauraya here? Ndovauraya here?" 22 1ye akapindura, akati, "Usavauraya; ko ungavauraya vawakatapa nomunondo wako nouta hwako here? Gadzika chingwa nemvura pamberi pavo, vadye, vanwe, vaende kuna tenzi wavo." 23 Iye akavagadzirira zvokudya zvizhinji; zvino vakati vadya nokunwa, akavaendisa, vakadzokera kuna tenzi wavo. Zvino hondo dzavaSiria hadzina kuzopindazve munyika yeIsiraeri.

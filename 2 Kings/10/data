\c 10
\s Rudzi rwaAhabhi nevaporofita vaBhaari vanoparadzwa
\p
\v 1 Zvino Ahabhi waiva ane vanakomana makumi manomwe paSamaria. Jehu ndokunyora tsamba, ndokudzitumira kuSamaria kumisoro yeJezireeri, vakuru, nekuvareri vevana vaAhabhi, achiti:
\v 2 Zvino ikozvino pakusvika kwetsamba iyi kwamuri, vanakomana vatenzi wangu zvavari kwamuri, uye ngoro nemabhiza zviri kwamuri, neguta rakashoshewa, nezvombo;
\v 3 zvionerei wakanakisisa uye wakafanira kuvanakomana vatenzi wenyu, muise pachigaro cheushe chababa vake, uye murwire imba yatenzi wenyu.
\v 4 Asi vakatya zvikurusa, ndokuti: Tarirai, madzimambo maviri haana kumira pamberi pake, zvino isu tichamira sei?
\v 5 Zvino mutariri weimba nemutariri weguta, nevakuru, nevareri vevana vakatuma kuna Jehu, vachiti: Tiri varanda venyu, uye zvese zvamuchareva kwatiri tichaita. Hatingaisi munhu ave mambo. Itai zvakanaka pameso enyu.
\p
\v 6 Zvino wakavanyorera tsamba rwechipiri achiti: Kana muri vangu uye muchiteerera kuinzwi rangu, torai misoro yevarume ava, vanakomana vamambo wenyu, mugouya kwandiri kuJezireeri mangwana nenguva inenge ino. Zvino vanakomana vamambo, vanhu makumi manomwe, vaiva kuvakuru veguta vaivarera.
\v 7 Zvino zvakaitika pakusvika kwetsamba kwavari, kuti vakatora vanakomana vamambo, ndokuuraya vanhu makumi manomwe, ndokuisa misoro yavo mumatengu, ndokutumira kwaari kuJezireeri.
\p
\v 8 Zvino kwakauya nhume ndokumuudza ichiti: Vaunza misoro yevanakomana vamambo. Iye ndokuti: Iitei mirwi miviri pamukova wesuwo kusvika mangwanani.
\v 9 Zvino zvakaitika mangwanani, kuti wakabuda ndokumira ndokuti kuvanhu vese: Imwi makarurama, tarirai ini ndakarongera tenzi wangu, ndokumuuraya, asi ndiani wauraya ava vese?
\v 10 Zivai ikozvino kuti hakungawiri chinhu pasi pashoko raJehovha, Jehovha raakataura pamusoro peimba yaAhabhi; nokuti Jehovha wakaita zvaakataura neruoko rwemuranda wake Eria.
\v 11 Naizvozvo Jehu wakauraya vese vaiva vasara veimba yaAhabhi muJezereeri, nevakuru vake vese, nevaifambidzana naye, nevapristi vake, kusvika asina kumusiira musiiwa.
\p
\v 12 Zvino wakasimuka ndokubva ndokuenda kuSamaria; paimba yekuveurira \add makwai\add* yevafudzi panzira,
\v 13 Jehu wakasangana nevanin'ina vaAhazi mambo waJudha, ndokuti: Ndimwi vana ani? Ivo ndokuti: Tiri vanin'ina vaAhazia, uye tinoburuka kunokwazisa vana vamambo nevana vavahosi.
\v 14 Iye ndokuti: Vabatei vari vapenyu. Zvino vakavabata vari vapenyu, ndokuvauraira pagomba re reBheti-Ekedhi, varume makumi mana nevaviri; haana kusiya umwe wavo.
\p
\v 15 Zvino wakati abvapo, wakawana Jehonadhabhi mwanakomana waRekabhu, \add achizo\add*muchingamidza; ndokumukwazisa, ndokuti kwaari: Moyo wako wakarurama here, moyo wangu sezvawakarurama kwauri? Jehonadhabhi ndokuti: Wakadaro. Kana zvakadaro, \add ndi\add*pe ruoko rwako. Zvino wakamupa ruoko rwake ndokumukwidza mungoro kwaari.
\v 16 Zvino wakati: Hendei neni, mugovona kushingairira kwangu Jehovha. Zvino vakamukwidza mungoro yake.
\v 17 Zvino pakusvika kwake kuSamaria, wakarova vese vaiva vasara kuna Ahabhi muSamaria kusvika amupedza, zvichienderana neshoko raJehovha raakataura kuna Eria.
\p
\v 18 Zvino Jehu akaunganidza vanhu vese, ndokuti kwavari: Ahabhi wakashumira Bhaari zvishoma: Jehu achamushumira zvikuru.
\v 19 Naizvozvo ikozvino ndidanirei vaporofita vese vaBhaari, varanda vake vese nevapristi vake vese, kusava neanoshaikwa; nokuti ndine chibairo chikuru kuna Bhaari; ani nani anoshaikwa haangararami. Asi Jehu wakaita nekunyengera, nechinangwa chekuti aparadze vashumiri vaBhaari.
\v 20 Jehu ndokuti: Tsaurirai Bhaari mutambo wakadzama. Zvino vakaudanidzira.
\v 21 Zvino Jehu wakatuma \add nhume\add* kuna Israeri wese, varanda vese vaBhaari ndokuuya; hakuna kutongosara umwe asina kuuya. Zvino vakapinda mumba maBhaari kusvika yazara imba yaBhaari kubva kumuromo kusvika kumuromo.
\v 22 Zvino wakati kumutariri weimba yenguvo: Budisira varanda vese vaBhaari nguvo. Iye akavavigira nguvo.
\v 23 Zvino Jehu wakapinda ana Jehonadhabhi mwanakomana waRekabhi muimba yaBhaari, ndokuti kuvaranda vaBhaari: Nzverai muone kuti hakuna kwamuri vevaranda vaJehovha here pano, asi varanda vaBhaari chete.
\v 24 Zvino vapinda kuita chibairo nechipo chinopiswa, Jehu waiva agadza varume makumi masere panze ndokuti: Munhu anorega kuvarume vandaisa mumaoko enyu achipukunyuka, upenyu hwake huchava pachinzvimbo cheupenyu hwake.
\v 25 Zvino zvakaitika paakangopedza kuita chipo chinopiswa, kuti Jehu akati kuvarindi nekuvatungamiriri: Pindai, muvauraye; kusabuda munhu. Zvino vakavarova nekwakapinza kwemunondo; varindi nevatungamiriri ndokuvapotsera panze, ndokuenda kuguta reimba yaBhaari.
\v 26 Zvino vakabudisa mbiru dziri zvifananidzo, ndokudzipisa.
\v 27 Vakaputsawo mbiru yaBhaari iri chifananidzo, ndokuputsa imba yaBhaari, ndokuiita imba yechimbuzi kusvika nhasi.
\v 28 Saizvozvo Jehu wakaparadza Bhaari akamubudisa kwaIsraeri.
\p
\v 29 Asi Jpazvivi zvaJerobhoamu mwanakomana waNebhati, zvaakaita kuti Israeri atade, Jehu haana kubva pakuzvitevera, mhuru dzegoridhe dzaiva paBheteri nedzaiva paDhani.
\v 30 Zvino Jehovha wakati kuna Jehu: Zvawakaita zvakanaka pakuita zvakarurama pamberi pangu, waita kuimba yaAhabhi zvinoenderana nezvese zvanga zviri mumoyo mangu, vana vako verudzi rwechina vachagara pachigaro cheushe hwaIsraeri.
\v 31 Asi Jehu haana kuchengerera kufamba mumurairo waJehovha Mwari waIsraeri nemoyo wake wese, nokuti haana kubva pazvivi zvaJerobhoamu zvaakaita kuti Israeri atadze.
\p
\v 32 Pamazuva iwayo Jehovha wakatanga kutapudza Israeri; Hazaeri ndokuvarova pamiganhu yese yekwaIsraeri,
\v 33 kubva kuna Joridhani nechekumabvazuva, nyika yese yaGiriyadhi, vekwaGadhi, nevekwaRubheni, nevekwaManase, kubva paAroeri riri pamupata weArinoni, iro Giriyadhi neBhashani.
\p
\v 34 Zvino dzimwe nyaya dzaJehu, nezvese zvaakaita, nesimba rake rese, hazvina kunyorwa here mubhuku reMakoronike emadzimambo aIsraeri?
\v 35 Jehu ndokurara nemadzibaba ake, ivo ndokumuviga paSamaria, Jehoahazi mwanakomana wake ndokuva mambo pachinzvimbo chake.
\v 36 Zvino mazuva aJehu aakatonga pamusoro paIsraeri paSamaria aiva makore makumi maviri nemasere.

\c 5
\s Naamani anoporeswa maperembudzi ake
\p
\v 1 Zvino Naamani mukuru wehondo yamambo weSiriya, waiva munhu mukuru kuna tenzi wake, uye waikudzwa; nokuti naye Jehovha waiva apa Siriya kununurwa; uye waiva munhu wesimba neumhare, \add asi waiva\add* wemaperembudzi.
\v 2 Zvino vaSiriya vaiva vabuda nehondo dzakarongwa ndokutapa musikana panyika yekwaIsraeri, waimira pamberi pemukadzi waNaamani.
\v 3 Zvino wakati kuna tenzikadzi wake: Dai ishe wangu aiva pamberi pemuporofita ari paSamaria, ipapo angadai akamuporesa maperembudzi ake.
\v 4 Zvino wakapinda ndokuudza ishe wake, achiti: Musikana anobva kunyika yaIsraeri wakataura chekuti nechekuti.
\v 5 Mambo weSiriya ndokuti: Enda, uende, uye ndichatuma tsamba kuna mambo waIsraeri. Zvino wakabva ndokutora pamwe naye matarenda gumi esirivha, nengoda zvuru zvitanhatu dzegoridhe, nenguvo dzekuchinja gumi.
\v 6 Zvino wakauya netsamba kuna mambo waIsraeri ichiti: Ikozvino zvino, panosvika tsamba iyi kwamuri, tarira, ndatuma Naamani muranda wangu kwamuri, kuti mumuporese maperembudzi ake.
\p
\v 7 Zvino zvakaitika mambo waIsraeri paakaverenga tsamba, kuti wakabvarura nguvo dzake, ndokuti: Ndiri Mwari here kuti ndiuraya kana kuti ndiraramise, munhu uyu zvaanotuma kwandiri kuti ndiporese munhu kubva pamaperembudzi ake? Naizvozvo fungai, muone kuti anotsvaka mukana wekurwisana neni.
\p
\v 8 Zvino zvakaitika Erisha munhu waMwari anzwa kuti mambo waIsraeri wabvarura nguvo dzake, kuti wakatuma \add shoko\add* kuna mambo achiti: Mabvarurirei nguvo dzenyu? Ngaauye ikozvino kwandiri Zvino achaziva kuti kune muporofita kwaIsraeri.
\v 9 Naizvozvo Naamani wakauya nemabhiza ake uye nengoro yake, ndokumira pamukova weimba yaErisha.
\v 10 Erisha ndokutuma \add nhume\add* kwaari, achiti: Enda unoshamba kanomwe muna Joridhani, nyama yako idzokere kwauri, uve wakachena.
\v 11 Asi Naamani wakatsamwa, ndokuenda, ndokuti: Tarirai, ndanga ndichiti zvirokwazvo achabuda auye kwandiri, amire adane zita raJehovha Mwari wake, nekupuruzirapo neruoko rwake, agoporesa wemaperembudzi.
\v 12 Abhana neFaripari nzizi dzeDhamasiko hadzisi nani pamvura yese iri pakati paIsraeri here? Handingashambi madziri, ndikava wakanaka here? Naizvozvo akaenda, akabva atsamwa kwazvo.
\v 13 Zvino varanda vake vakaswedera, ndokutaura kwaari ndokuti: Baba vangu, dai muporofita ataura nemwi chinhu chikuru, hamuzaiita here? Ndoda zvaati kwamuri: Shamba uve wakachena?
\v 14 Zvino wakaburuka, ndokunyura muna Joridhani kanomwe zvichienderana neshoko remunhu waMwari; nyama yake ndokudzoka ndokufanana nenyama yemwana mudiki, akava wakachena.
\p
\v 15 Zvino wakadzokera kumunhu waMwari, iye nechaunga chake chose ndokupinda ndokumira pamberi pake ndokuti: Tarirai henyu, ndava kuziva kuti hakuna Mwari panyika yese, kunze kwekwaIsraeri; zvino ikozvino gamuchirai henyu chipo kubva kumuranda wenyu.
\v 16 Asi iye wakati: NaJehovha mupenyu wandimire pamberi pake, handingagamuchiri chinhu. Zvino wakamugombedzera kuti agamuchire, asi wakaramba.
\v 17 Zvino Naamani wakati: Kana zvisakadaro, ngakupiwe muranda wenyu mutoro wemanyurusi maviri wevhu. Nokuti muranda wenyu haachazoiti chipo chinopiswa nechibairo kune vamwe vamwari, asi kuna Jehovha.
\v 18 Pachinhu ichi Jehovha ngaaregerere muranda wake, kana tenzi wangu achipinda mumba maRimoni kunamatapo, ndokusendamira paruoko rwangu, uye ini ndikafugama mumba maRimoni; kana ndikafugama mumba maRimoni Jehovha ngaaregerere muranda wake pachinhu ichi.
\v 19 Zvino wakati kwaari: Enda nerugare. Zvino wakabva kwaari chinhambwe chidiki.
\p
\v 20 Asi Gehazi muranda waErisha munhu waMwari wakati: Tarirai, tenzi wangu warega Naamani muSiriya pakusagamuchira paruoko rwake zvaakauya nazvo, asi naJehovha mupenyu, ndichamhanya ndimutevere, nditore chimwe kwaari.
\v 21 Naizvozvo Gehazi wakatevera Naamani. Zvino Naamani paaka\add mu\add*ona achimhanya kumutevera, wakaburuka pangoro kumuchingamidza, ndokuti: Kwakanaka here?
\v 22 Iye ndokuti: Kwakanaka. Tenzi wangu wandituma achiti: Tarirai, ikozvinowo kwasvika kwandiri majaya maviri vachibva kugomo raEfuremu vevanakomana vevaporofita, vape hako tarenda resirivha, nenguvo mbiri dzekuchinja.
\v 23 Naamani ndokuti: Tenda, utore matarenda maviri. Zvino wakamugombedzera ndokusungira matarenda maviri esirivha muhomwe mbiri, pamwe nenguvo mbiri dzekuchinja, ndokuisa pavaviri vevaranda vake, vakazvitakura pamberi pake.
\v 24 Zvino wakati asvika pachikomo, waka\add zvi\add*tora paruoko rwavo, ndokuisa mumba, ndokurega varume kuti vaende, ivo ndokuenda.
\v 25 Zvino iye wakapinda, ndokumira pamberi patenzi wake. Erisha ndokuti kwaari: Unobva kupi Gehazi? Iye ndokuti: Muranda wenyu wanga asina kuenda uko kana uko.
\v 26 Zvino wakati kwaari: Moyo wangu hauna kuenda \add newe\add* here murume paadzoka kubva pangoro yake kukuchingamidza? Inguva yekugamuchira mari nekugamuchira nguvo, neminda yemiorivhi, neminda yemizambiringa, nemakwai, nenzombe, nevaranda nevarandakadzi here?
\v 27 Naizvozvo maperembudzi aNaamani achanamatira kwauri nekumbeu yako nekusingaperi. Zvino wakabuda pakuona kwake ava wemaperembudzi, \add akachena\add* semagada echando.
\c 24
\p
\v 1 Pamazuva ake Nebhukadhinezari mambo weBhabhironi wakakwira, Jehoyakimu ndokuva muranda wake makore matatu; ndokudzoka ndokumupandukira.
\v 2 Jehovha wakatuma kwaari hondo dzakarongwa dzevaKaradhea, nehondo dzakarongwa dzeVaSiriya, nehondo dzakarongwa dzevaMoabhu, nehondo dzakarongwa dzevana vaAmoni, ndokudzituma kurwisa Judha kuriparadza, zvichienderana neshoko raJehovha raakataura neruoko rwevaranda vake vaporofita.
\v 3 Zvirokwazvo nemurairo waJehovha \add izvi\add* zvawira Judha, ku\add va\add*bvisa kubva pachiso chake, nekuda kwezvivi zvaManase, zvchienderana nezvese zvaakaita;
\v 4 uyewo nekuda kweropa risina mhosva raakateura; nokuti wakazadza Jerusarema neropa risina mhosva; Jehovha akasada kuvakanganwira.
\p
\v 5 Zvino dzimwe nyaya dzaJehoyakimu, nezvese zvaakaita, hazvina kunyorwa here mubhuku reMakoronike emadzimambo aJudha?
\v 6 Jehoyakimu ndokurara nemadzibaba ake, mwanakomana wake Jehoyakini ndokuva mambo pachinzvimbo chake.
\v 7 Zvino mambo weEgipita haana kudzokororazve kubuda munyika yake, nokuti mambo weBhabhironi waiva atora kubva parukova rweEgipita kusvika parwizi Furati zvese zvaiva zvamambo weEgipita.
\p
\v 8 Jehoyakini waiva nemakore gumi nemasere paakava mambo, ndokutonga paJerusarema mwedzi mitatu. Zita ramai vake raiva Nehushuta mukunda waErinatani weJerusarema.
\v 9 Zvino wakaita chakaipa pameso paJehovha, zvichienderana nezvese madzibaba ake zvaakaita.
\p
\v 10 Panguva iyo varanda vaNebhukadhinezari mambo weBhabhironi vakakwira kuJerusarema, guta ndokupinda pakukombwa.
\v 11 Nebhukadhinezari mambo weBhabhironi ndokusvika kurwisa guta, varanda vake vakarikomba.
\v 12 Zvino Jehoyakini mambo waJudha wakabudira kuna mambo weBhabhironi, iye namai vake, nevaranda vake, nemachinda ake, nevatenwa vake; mambo weBhabhironi ndokumutora negore rerusere rekutonga kwake.
\v 13 Zvino wakabudisapo nefuma yese yeimba yaJehovha, nefuma yeimba yamambo, ndokutema-tema nhumbi dzese dzegoridhe Soromoni mambo waIsraeri dzaaiva aita mutemberi yaJehovha, sekutaura kwaJehovha.
\v 14 Zvino wakatapa Jerusarema rese, nemachinda ese, nevane simba vemhare vese, zvuru gumi \add zve\add*vatapwa, nemhizha dzese nevapfuri; hakuna wakasiiwa kunze kwevepasi venyika.
\v 15 Zvino wakatapira Jehoyakini kuBhabhironi; namai vamambo, nevakadzi vamambo, nevatenwa vake, nevane simba venyika, akavatapira kuBhabhironi vachibva paJerusarema.
\v 16 Zvino varume vese vesimba reumhare, zvuru zvinomwe, nemhizha, nevapfuri churu, ava vese vakasimba vaigona kubudira hondo, mambo weBhabhironi ndokuvauisa vari vatapwa kuBhabhironi.
\p
\v 17 Mambo weBhabhironi ndokuita Matania babamunini vaJehoyakimu mambo pachinzvimbo chake, ndokushandura zita rake kuva Zedhekia.
\s Zedhekia mambo wekupedzisira waJudha.
\p
\v 18 Zedhekia waiva nemakore makumi maviri nerimwe paakava mambo; ndokutonga paJerusarema makore gumi nerimwe. Zita ramai vake raiva Hamitari mukunda waJeremiya weRibhina.
\v 19 Zvino wakaita chakaipa pameso paJehovha zvichienderana nezvese Jehoyakini zvaakaita.
\v 20 Nokuti nekuda kwekutsamwa kwaJehovha, izvi zvakaitika paJerusarema nekwaJudha kusvika avakandira kunze kubva pamberi pake. Zedhekia ndokumukira mambo weBhabhironi.

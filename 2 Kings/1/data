\c 1
\s Kurwara nekufa kwaAhazia mambo waIsraeri
\p
\v 1 Zvino vaMoabhu vakamukira Israeri shure kwekufa kwaAhabhi.
\v 2 Zvino Ahazia wakawa nepakarukwa pawindo rekamuri yake yekumusoro, yaiva paSamaria, ndokurwara. Zvino wakatuma nhume ndokuti kwavari: Endai mubvunze Bhaari-Zebhubhi, mwari weEkironi, kana ndichapora pakurwara uku.
\v 3 Asi mutumwa waJehovha wakati kuna Eria muTishibhi: Simuka ukwire kunosangana nenhume dzamambo weSamaria, ugoti kwavari: Imhaka yekuti hakuna Mwari here kwaIsraeri kuti muende munobvunza Bhaari-Zebhubhi mwari weEkironi?
\v 4 Naizvozvo zvino, ndizvo zvinoreva Jehovha: Pamubhedha pawakakwira pauri haungaburukipo, nokuti uchafa zvekufa. Eria ndokuenda.
\p
\v 5 Zvino nhume dzakadzokera kwaari, iye ndokuti kwavari: Madzokera chii?
\v 6 Ivo ndokuti kwaari: Kwakwira umwe murume kusangana nesu ndokuti kwatiri: Endai mudzokere kuna mambo wakakutumai, mugoti kwaari: Ndizvo zvinoreva Jehovha. Imhaka yekuti hakuna Mwari kwaIsraeri here, kuti utume kunobvunza Bhaari-Zebhubhi mwari weEkironi? Naizvozvo mubhedha wawakakwira pauri haungaburuki pauri, nokuti uchafa zvirokwazvo.
\v 7 Iye ndokuti kwavari: Murume wakaita sei wakauya kusangana nemwi nekukuudzai mashoko awa?
\v 8 Zvino vakati kwaari: Wanga ari murume ane mvere akasunga nguvo yedehwe pachiuno chake. Iye ndokuti: NdiEria muTishibhi.
\p
\v 9 Zvino wakatuma kwaari mutariri wevarume makumi mashanu pamwe nevane makumi mashanu vake. Zvino wakakwira kwaari, zvino tarira, agere panhongonya yegomo. Iye ndokuti kwaari: Munhu waMwari, zvanzi namambo: Burukai.
\v 10 Zvino Eria wakapindura ndokuti kumukuru wevane makumi mashanu: Kana ndiri munhu waMwari, ngakuburuke moto kubva kumatenga, ugokupedza iwe nevane makumu mashanu vako. Zvino moto wakaburuka kubva kumatenga ndokumupedza pamwe nevane makumi mashanu vake.
\p
\v 11 Zvino wakatumazve kwaari umwe mukuru wevane makumi mashanu nevane makumi mashanu vake. Iye ndokupindura ndokuti kwaari: Nhai munhu waMwari, ndizvo zvinoreva mambo: Burukai nekukurumidza.
\v 12 Eria ndokupindura ndokuti kwavari: Kana ndiri munhu waMwari, ngakuburuke moto kubva kumatenga, ukupedze iwe nevane makumi mashanu vako. Zvino moto waMwari wakaburuka kubva kumatenga, ndokumupedza iye nevane makumi mashanu vake.
\p
\v 13 Zvino wakatumazve mukuru wevane makumi mashanu wechitatu pamwe nevane makumi mashanu vake. Zvino mukuru wevane makumi mashanu wechitatu wakakwira ndokufugama nemabvi ake pamberi paEria, ndokumukumbira, ndokuti kwaari: Nhai munhu waMwari, upenyu hwangu nehwevaranda venyu ava vane makumi mashanu ngahuve hahwo hwakakosha pameso enyu.
\v 14 Tarirai, waburuka moto kubva kumatenga, ndokupedza vakuru vaviri vevane makumi mashanu nevane makumi mashanu vake, zvino ikozvino, mweya wangu ngauve wakakosha pameso enyu.
\v 15 Zvino mutumwa waJehovha wakati kuna Eria: Buruka pamwe naye, usamutya. Zvino wakasimuka ndokuburuka naye kuna mambo.
\v 16 Zvino wakati kwaari: Ndizvo zvinoreva Jehovha: Nemhaka yekuti watuma nhume kunobvunza Bhaari-Zebhubhi mwari weEkironi, imhaka yekuti hakuna Mwari here kwaIsraeri kuti \add u\add*bvunze shoko rake? Naizvozvo mubhedha wawakakwira pauri haungaburuki pauri, nokuti uchafa zvekufa.
\p
\v 17 Zvino wakafa zvichienderana neshoko raJehovha Eria raakataura. Jehoramu ndokuva mambo pachinzvimbo chake, negore rechipiri raJehoramu mwanakomana waJehoshafati mambo waJudha; nokuti iye waiva asina mwanakomana.
\p
\v 18 Dzimwe nyaya dzaAhazia dzaakaita, hadzina kunyorwa here mumubhuku reMakoronike emadzimambo aIsraeri?

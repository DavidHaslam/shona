\c 8
\s Mukadzi weShunemi anodzoserwa fuma yake yese namambo
\p
\v 1 Zvino Erisha wakataura kumukadzi uyo mwanakomana wake waaiva araramisa achiti: Simuka uende, iwe neimba yako, unova mweni kwaunganova mweni. Nokuti Jehovha wadana nzara; ichasvikazve panyika makore manomwe.
\v 2 Zvino mukadzi wakasimuka ndokuita zvinoenderana nekutaura kwemunhu waMwari. Zvino wakaenda iye nemhuri yake ndokunova mweni munyika yeVaFiristia makore manomwe.
\v 3 Zvino zvakaitika pakupera kwemakore manomwe, kuti mukadzi wakadzoka kubva kunyika yeVaFirisitia. Zvino wakabuda kunochema kuna mambo pamusoro peimba yake uye pamusoro pemunda wake.
\v 4 Zvino mambo wakataura naGehazi muranda wemunhu waMwari achiti: Ndiudze hako zvinhu zvese zvikuru Erisha zvaakaita.
\v 5 Zvino zvakaitika paairondedzera kuna mambo kuti wakamutsa sei wakafa, zvino tarira, kuti tarira, mukdzi wemwanakomana waiva amutswa pakufa wakachema kuna mambo pamusoro peimba yake uye pamusoro pemunda wake. Gehazi ndokuti: Ishe wangu mambo, uyu ndiye mukadzi, uye uyu ndiye mwanakomana wake Erisha waakararamisa.
\v 6 Zvino mambo paakabvunza mukadzi, iye wakamuudza. Naizvozvo mambo wakamumisira umwe mutenwa achiti: Dzosera zvese zvaiva zvake, negoho rese remunda kubva pazuva raakabva panyika kusvika ikozvino.
\s Hazaeri anotevera Bheni-Hadhadhi paushe hweSiriya
\p
\v 7 Zvino Erisha wakasvika paDhamasiko, zvino Bheni-Hadhadhi mambo weSiriya waiva achirwara uye wakaudzwa zvichinzi: Munhu waMwari wasvika pano.
\v 8 Zvino mambo wakati kuna Hazaeri: Tora chipo muruoko rwako, ugoenda unosangana nemunhu waMwari, ugobvunza kuna Jehovha naye, uti: Ndichapora pachirwere ichi here?
\v 9 Naizvozvo Hazaeri wakaenda kunosangana naye, ndokutora chipo muruoko rwake, icho chezvakanakisisa zvese zveDhamasiko, mitoro yemakamera makumi mana, ndokusvika ndokumira pamberi pake, ndokuti: Mwanakomana wenyu Bheni-Hadhadhi mambo weSiriya wandituma kwamuri achiti: Ndichapora here pachirwere ichi?
\v 10 Erisha ndokuti kwaari: Enda unoti: Ungapora zvekupora asi Jehovha wandiratidza kuti uchafa zvekufa.
\v 11 Zvino waka\add mu\add*nan'anidza\add , \add*wakamunananidza kusvika anyara; munhu wa Mwari ndokuchema.
\v 12 Zvino Hazaeri wakati: Munochemei, ishe wangu? Iye ndokuti: Nokuti ndinoziva zvakaipa zvauchaitira vana vaIsraeri; nhare dzavo uchatungidza nemoto, uye majaya avo uchauraya nemunondo, uchapwanya pwere dzavo, uye vakadzi vavo vane mimba uchatumbura.
\v 13 Zvino Hazaeri akati: Ko muranda wenyu chinyiko, iyo imbwa zvayo, kuti ndiite chinhu ichi chikuru chakadai? Erisha akapindura, akati: Jehovha wakandizivisa, kuti iwe uchava mambo weSiriya.
\v 14 Zvino wakabva kuna Erisha ndokuuya kuna tenzi wake iye wakati kwaari: Erisha wati chii kwauri? Iye ndokuti: Wakandiudza kuti uchapora zvekupora.
\v 15 Zvino zvakaitika chifume , kuti wakatora nguvo yakasindimara ndokunyika mumvura, ndokuwaridza pachiso chake kusvika afa; Hazaeri ndokuva mambo pachinzvimbo chake.
\s Jehoramu naAhazia madzimambo aJudha
\p
\v 16 Zvino mugore rechishanu raJoramu mwanakomana waAhabhi mambo waIsraeri, Jehoshafati ari mambo waJudha, Jehoramu mwanakomana waJehoshafati mambo waJudha, wakava mambo.
\v 17 Waiva nemakore makumi matatu nemaviri paakava mambo. Zvino wakatonga makore makore masere.
\v 18 Zvino wakafamba munzira yemadzimambo aIsraeri, sezvakaita imba yaAhabhi; nokuti mukunda waAhabhi waiva mukadzi wake; zvino wakaita zvakaipa pamberi paJehovha.
\v 19 Asi Jehovha waiva asingadi kuparadza Judha, nekuda kwemuranda wake Dhavhidhi sekuvimbisa kwake kwaari kuti achapa mwenje kwaari mazuva ese, \add ne\add*vanakomana vake.
\p
\v 20 Mumazuva ake Edhomu wakapanduka kubva pasi peruoko rwaJudha, ndoku\add zvi\add*isira mambo pamusoro pavo.
\v 21 Zvino Joramu wakawira kuZairi nengoro dzese dzaiva naye. Iye wakamuka usiku ndokurova VaEdhomu vese vaiva vakamukomba nevakuru vengoro; vanhu ndokutizira kumatende avo.
\v 22 Naizvozvo Edhomu wakamukira Judha, kusvika zuva ranhasi. Ipapo Ribhina akapanduka nenguva iyo.
\p
\v 23 Dzimwe nyaya dzaJoramu nezvese zvaakaita hazvina kunyorwa here mubhuku reMakoronike emadzimambo aJudha?
\v 24 Zvino Joramu wakarara nemadzibaba ake, ndokuvigwa kumadzibaba ake muguta raDhavhidhi; Ahazia mwanakomana wake ndokuva mambo pachinzvimbo chake.
\p
\v 25 Negore regumi nemaviri raJoramu mwanakomana waAhabhi mambo waIsraeri, Ahazia mwanakomana waJehoramu mambo waJudha, wakava mambo.
\v 26 Ahazia waiva nemakore makumi maviri nemaviri paakava mambo, zvino wakatonga gore rimwe muJerusarema. Zvino zita ramai vake raiva Ataria, mukunda waOmiri mambo waIsraeri.
\v 27 Zvino iye wakafamba munzira yeimba yaAhabhi, ndokuita zvakaipa pamberi paJehovha, se\add zvakaita\add* imba yaAhabhi; nokuti waiva mukwasha weimba yaAhabhi.
\p
\v 28 Zvino wakaenda naJoramu mwanakomana waAhabhi kunorwa naHazaeri mambo weSiriya paRamoti-Giriyadhi; VaSiriya ndokukuvadza Joramu.
\v 29 Zvino mambo Joramu wakadzokera kunorapiwa kuJezereeri mavanga VaSiriya avakamurova paRama pakurwa kwake naHazaeri mambo weSiriya. Ahazia mwanakomana waJehoramu mambo waJudha ndokuburukira kunoona Joramu mwanakomana waAhabhi paJezereeri, nokuti wairwara.

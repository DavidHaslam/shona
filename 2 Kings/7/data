\c 7
\p
\v 1 Erisha akati: Inzwai shoko raJehovha: Zvanzi naJehovha: Mangwana nenguva ino, chiyero chimwe choupfu hwakatsetseka chichatengeswa neshekeri rimwe, nezviyero zviviri zvebhari neshekeri rimwe pasuwo reSamaria.
\v 2 Zvino mukuru uyo, mambo waakange akasendama paruoko rwake, akapindura munhu waMwari, akati: Tarirai, kunyange Jehovha akaita mahwindo kudenga, chinhu ichi chingaitika here? Erisha akati: Tarira, uchazviona nameso ako, asi haungazvidyi.
\p
\v 3 Zvino kwakange kuna varume vana vaiva namaperembudzi kunze kwesuwo; ivo vakataurirana, vakati: Tinogarireiko pano kusvikira tafa?
\v 4 Kana tikati: Tichapinda muguta, nzara huru iri muguta, tichanofiramo; kana tikagara pano, tichafawo. Naizvozvo zvino hendei tiende hedu kuhondo dzavaSiriya; kana vakatirega tiri vapenyu, tararama hedu; kana vakatiuraya, tafa hedu.
\v 5 Ipapo vakasimuka mambakwedza, vakaenda kumisasa yavaSiriya; vakati vasvika kumisasa yokumudzivo yavaSamaria, vakawana kusina munhu.
\v 6 Nokuti Jehovha wakange anzwisa hondo yavaSiriya kutinhira kwengoro, nokutinhira kwamabhiza, kuri kutinhira kwehondo huru; vakataurirana, vakati: Tarirai, mambo waIsraeri wakakoka madzimambo avaHiti namadzimambo aVaEgipita kuzorwa nesu.
\v 7 Naizvozvo vakamuka mambakwedza, vakasiya matende avo, namabhiza avo, namahesera avo, musasa wese wakangodaro, vakatiza kuti vararame.
\v 8 Zvino vaya vaiva namaperembudzi vakati vachisvika kumisasa yokumidzivo, vakapinda patende rimwe, vakadya nokumwa, vakatoramo sirivha nendarama nenguvo, vakanozviviga; vakadzokazve, vakapinda mune rimwe tende, vakatora zvakange zvirimowo, vakanozviviga.
\v 9 Ipapo vakataurirana, vakati: Hatiiti zvakanaka; nhasi izuva reshoko rakanaka, asi isu tinongonyarara hedu; kana tikanonoka kusvikira kwaedza, tichavingwa nokurohwa; naizvozvo hendei zvino, tindoudza imba yamambo.
\v 10 Naizvozvo vakaenda vakadanidzira kuvatariri vesuwo reguta, vakavaudza, vakati kwaari: Takasvika kumisasa yavaSiriya, tikawana kusisina munhupo, kunyange inzwi romunhu, asi mabhiza akasungirwa, namahesera akasungirwa, namatende akangodaro.
\v 11 Ipapo vatariri vesuwo vakadanidzira, vakaudza vomumba mamambo mukati.
\p
\v 12 Mambo akamuka pakati pousiku, akati kuvaranda vake: Ndichakuudzai zvataitirwa navaSiriya. Vanoziva kuti tine nzara; naizvozvo vakabuda pamisasa vakanovanda kusango, vachiti: Kana vakabuda muguta, tichavabata vari vapenyu, isu tigopinda muguta.
\v 13 Ipapo umwe muranda wake akapindura, akati: Vamwe ngavatore mabhiza mashanu kuna akasara, akasiiwa muguta (tarirai, vakafanana navamwe VaIsraeri vazhinji vakasara imomo; tarirai vakafananawo navamwe VaIsraeri vazhinji vatoparadzwa havo;) tivatume, tione.
\v 14 Naizvozvo vakatora ngoro mbiri namabhiza adzo, mambo akatuma vanhu kuzotevera hondo yavaSiriya, akati: Endai, mundoona.
\v 15 Ivo vakaenda, vakavatevera kusvikira kwaJoridhani, vakawana nzira yese izere nenguvo, nenhumbi, dzakange dzarasi wa navaSiriya nokumhanya kwavo. Nhume dzikadzoka, dzikaudza mambo.
\v 16 Ipapo vanhu vakabuda, vakapamba misasa yavaSiriya. Naizvozvo chiyero choupfu hwakatsetseka chakatengeswa neshekeri rimwe, nezvi yero zviviri zvebhari neshekeri rimwe, sezvakange zvarehwa naJehovha.
\p
\v 17 Mambo akagadza mukuru uya, waakange akasendama paruoko rwake, kuti arindire suwo; vanhu vakamutsikirira musuwo, akafa sezvakange zvarehwa nomunhu waMwari, wakataura shoko iro musi wakaburukira mambo kwaari.
\v 18 Zvikaitika sezvakange zvataurwa nomunhu waMwari kuna mambo, zvaakati: Mangwana nenguva ino zviyero zviviri zvebhari zvichatengeswa neshekeri, nechiyero chimwe choupfu hwakatsetseka neshekeri pasuwo reSamaria;
\v 19 mukuru uyo akapindura munhu waMwari, akati: Zvino tarira, kunyange Jehovha akaita mahwindo kudenga, chinhu ichi chakadai chingaitwa here? Iye akati Tarira, uchazviona nameso ako, asi haungazvidyi.
\v 20 Ndizvo zvaakazoitirwa; nokuti vanhu vakamutsikirira musuwo, akafa.

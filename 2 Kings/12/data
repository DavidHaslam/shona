\c 12
\s Jehoashi anogadzira temberi
\p
\v 1 Mugore rechinomwe raJehu Jehoashi wakava mambo, ndokutonga makore makumi mana paJerusarema; uye zita ramai vake raiva Zibhia weBheeri-Shebha.
\v 2 Jehoashi ndokuita zvakarurama pameso aJehovha mazuva ake ese mupristi Jehoyadha aakamudzidzisa nawo.
\v 3 Asi nzvimbo dzakakwirira haana kudzisudurusa, vanhu vaingopa zvibairo vachipisa zvipfungaidzo zvinonhuhwira panzvimbo dzakakwirira.
\p
\v 4 Zvino Jehoashi wakati kuvapristi: Mari yese yezvinhu zvakaitwa zvitsvene inouiswa muimba yaJehovha, mari yeumwe neumwe munhu yaanoyera, mari yese zvinobva pamoyo yeupi neupi munhu kuiuisa kuimba yaJehovha,
\v 5 vapristi ngavaitore kwavari, umwe neumwe kumuzikanwi wake; zvino ivo vanosimbisa maburi eimba pese panowanikwa buri.
\v 6 Zvino zvakaitika, mugore remakumi maviri nematatu ramambo Jehoashi, vapristi vakaiva va\add sa\add*ti vagadzirisa maburi eimba.
\v 7 Zvino mambo Jehoashi wakadana Jehoyadha mupristi nevapristi, ndokuti kwavari: Munoregerei kugadzira maburi eimba? Naizvozvo musatora mari kuvazikanwi venyu, asi muipe kumaburi eimba.
\v 8 Zvino vapristi vakatenda kusatora mari kuvanhu, kana kugadzira maburi eimba.
\v 9 Asi Jehoyadha mupristi wakatora bhokisi rimwe, ndokuboora buri pachifunhiro charo, ndokurigadzika parutivi rwearitari, kurudyi kana munhu achipinda paimba yaJehovha. Zvino vapristi vanorinda buriro vakaisa mariri mari yese yakauiswa kuimba yaJehovha.
\v 10 Zvino zvakaitika pakuona kwavo kuti mari yawanda mubhokisi, kuti kwakakwira munyori wamambo nemupristi mukuru ndokuuya ndoku\add i\add*sunga ndokuverenga mari yakawanikwa muimba yaJehovha.
\v 11 Zvino vakapa mari yakayerwa mumaoko evaiti vebasa, vaongorori veimba yaJehovha; ndokuibudisira kuvavezi vematanda nekuvavaki vaishanda muimba yaJehovha,
\v 12 nekuvarongi vemabwe nekuvavezi vemabwe, nekutenga matanda nemabwe akavezwa, kugadzira maburi eimba yaJehovha, nekune zvese zvakabudisirwa imba kuigadzirisa.
\v 13 Asi hakuna kuitirwa imba yaJehovha ndiro dzesirivha, mbato dzemwenje, madhishi ekusasira, hwamanda, nemidziyo yegoridhe, nemidziyo yesirivha, kubva pamari yakauiswa kuimba yaJehovha.
\v 14 Asi vakaipa kuvaiti vebasa, ivo ndokugadzirisa nayo imba yaJehovha.
\v 15 Uye havana kuzoverengera vanhu avo ruoko rwavo rwakapa mari kupa kuvaiti vebasa; nokuti vaiita nekuvimbika.
\v 16 Mari yechipo chekudarika nechipo chechivi haina kuuiswa muimba yaJehovha; yaiva yevapristi.
\p
\v 17 Zvino Hazaeri mambo weSiriya wakakwira ndokurwa neGati, ndokuritapa, Hazaeri ndokuringira chiso chake akatarisana neJerusarema.
\v 18 Zvino Jehoashi mambo waJudha, wakatora zvinhu zvese zvakaitwa zvitsvene izvo Jehoshafati naJehoramu, naAhazia, madzibaba ake, madzimambo aJudha zvavaiva vaita zvitsvene, nezvinhu zvake zvakaitwa zvitsvene, negoridhe rese rakawanikwa pafuma yeimba yaJehovha neimba yamambo, ndokutumira kuna Hazaeri mambo weSiriya; iye ndokukwira kubva Jerusarema.
\p
\v 19 Zvino dzimwe dzenyaya dzaJoashi, nezvese zvaakaita, hazvina kunyorwa here mubhuku reMakoronike emadzimambo aJudha?
\v 20 Zvino varanda vake vakasimuka, ndokuita rangano, ndokurova Joashi muimba yaMiro, inoburukira kuSira.
\v 21 Nokuti Jozakari mwanakomana waShimeati, naJehozabhadhi mwanakomana waShomeri, varanda vake, vakamurova, iye ndokufa; zvino vakamuviga pamwe nemadzibaba ake muguta ra raDhavhidhi; Amazia mwanakomana wake akava mambo pachinzvimbo chake.
\c 18
\s Hezekia mambo waJudha
\p
\v 1 Zvino zvakaitika mugore rechitatu raHoshea mwanakomana waEra mambo waIsraeri, Hezekia mwanakomana waAhazi mambo waJudha wakava mambo.
\v 2 Waiva nemakore makore makumi maviri nemashanu; akatonga makore makumi maviri nemapfumbamwe paJerusarema; uye zita ramai vake raiva Abhi mukunda waZekariya.
\v 3 Zvino wakaita zvakarurama pameso paJehovha, zvichienderana nezvese Dhavhidhi baba vake zvavakaita.
\p
\v 4 Wakabvisa nzvimbo dzakakwirira, ndokuputsa shongwe dziri zvifananidzo, ndokutema matanda ekunamata nawo; ndokupwanya nyoka yendarira Mozisi yaaiva aita; nokuti kusvika pamazuva awa vana vaIsraeri vaiipisira zvipfungaidzo zvinonhuhwira; akaitumidza Nehushitani.
\v 5 Wakavimba muna Jehovha Mwari waIsraeri zvekuti hakuna shure kwake wakaita saiye pakati pemadzimambo ese aJudha, kana kune vakamutangira.
\v 6 Nokuti wakanamatira kuna Jehovha, akasabva pakumutevera; wakachengeta mirairo yake Jehovha yaakaraira Mozisi.
\v 7 Zvino Jehovha wakava naye; kupi nekupi kwaakabudira, wakabudirira. Zvino wakamukira mambo weAsiriya, ndokusamushumira.
\v 8 Iye wakarova VaFirisitia kusvika paGaza nemiganhu yaro, kubva pashongwe yemurindi kusvika paguta rakashoshewa.
\p
\v 9 Zvino zvakaitika mugore rechina ramambo Hezekia, riri gore rechinomwe raHoshea mwanakomana waEra mambo waIsraeri, \add kuti\add* Sharimaneseri mambo weAsiriya wakakwira kurwisa Samaria, ndokurikomba.
\v 10 Zvino vakaritapa pakupera kwemakore matatu; mugore retanhatu raHezekia, gore repfumbamwe raHoshea mambo waIsraeri, samaria rakatapwa.
\v 11 Zvino mambo weAsiriya wakatapira Israeri kuAsiriya, ndokuvaisa paHara nepaHabhori, rwizi rweGozani, nemumaguta evaMedhe.
\v 12 Nokuti havana kuteerera inzwi raJehovha Mwari wavo, asi vakadarika sungano yake, zvese Mozisi muranda waJehovha zvaakaraira, vakasateerera kana kuita.
\p
\v 13 Zvino mugore regumi nemana ramambo Hezekia, Saniheribhi mambo weAsiriya wakabudira kurwisa maguta ese akashoshewa aJudha, ndokuatapa.
\v 14 Zvino Hezekia mambo weJudha wakatuma kuna mambo weAsiriya paRakishi, achiti: Ndatadza, dzokera ubve kwandiri; zvaunoisa pamusoro pangu ndichazvitakura. Zvino mambo weAsiriya wakaisa pamusoro paHezekia mambo weJudha matarenda mazana matatu esirivha nematarenda makumi matatu egoridhe.
\v 15 Zvino Hezekia wakapa sirivha yese yakawanikwa mumba maJehovha, nepafuma yeimba yamambo.
\v 16 Panguva iyo Hezekia wakagura goridhe pamikova yetemberi yaJehovha, nepambiru Hezekia mambo waJudha dzaaiva afukidza, ndokuripa kuna mambo weAsiriya.
\v 17 Zvino mambo weAsiriya wakatuma Taritani naRabhi-Sarisi naRabhi-Shake kubva kuRakishi kuenda kuna mambo Hezekia nehondo inorema paJerusarema. Zvino vakakwira ndokusvika paJerusarema. Zvino vakati vakwira, vakasvika ndokumira pamugero wedziva rekumusoro, riri panzira huru yekumunda wemusuki.
\v 18 Zvino vakati vadana mambo, kwakabudira kwavari Eriakimu mwanakomana waHirikia, waitarira imba, naShebhana munyori, naJoa mwanakomana waAsafi munyori wenhoroondo.
\v 19 Zvino Rabhi-Shake wakati kwavari: Taurai ikozvino kuna Hezekia: Ndizvo zvinoreva mambo mukuru, mambo weAsiriya, achiti: Chivimboi ichi, chaunovimba nacho?
\v 20 Iwe unoti, asi ishoko remuromo \add chete:\add* Kune zano nesimba rehondo, Unovimba ani kuti undimukire?
\v 21 Zvino tarira, iwe unovimba nemudonzvo werutsanga rwakapwanyika, paEgipita, kana munhu akasendama kwarwuri, rwuchapinda muruoko rwake, ndokurwubaya; wakadaro Farao mambo weEgipita kuna vese vanovimba kwaari.
\v 22 Asi kana ukati kwandiri: Tinovimba naJehovha Mwari wedu, haasi iye ane nzvimbo dzakakwirira nearitari Hezekia zvaakabvisa, ndokuti kuna Judha neJerusarema: Pamberi pearitari iyi muchanamata paJerusarema?
\v 23 Naizvozvo zvino, ipa rubatso kuna tenzi wangu mambo weAsiriya, zvino ndichakupa mabhiza zvuru zviviri, kana uchigona kuzviisira vatasvi vawo.
\v 24 Zvino uchadzosera sei shure chiso chemutungamiriri umwe wevadiki vevaranda vatenzi vangu, ukgovimbawo naEgipita pangoro nevatasvi vemabhiza?
\v 25 Kuti ndingakwira here kurwisana nenzvimbo iyi ndiiparadze ndisina ndisina Jehovha? Jehovha wakati kwandiri: Kwira urwise iyi, uiparadze.
\v 26 Zvino Eriakimu mwanakomana waHirikia, naShebhina, naJoa vakati kuna Rhabhi-Shake: Taurai henyu kuvaranda venyu nechiSiriya, nokuti tino\add chi\add*nzwisisa; uye musataura nesu nechiJudha munzeve dzevanhu vari parusvingo.
\v 27 Asi Rabhi-Shake wakati kwaari: Tenzi wangu wakandituma kuna tenzi wako nekwauri here, kuti nditaure mashoko awa? Hakusi kuvanhu vagere pamusoro perusvingo kuti vadye ndove yavo, nekunwa weti yavo pamwe nemwi here?
\v 28 Zvino Rabhi-Shake wakamira, ndokudanidzira nenzwi guru nechiJudha, ndokutaura achiti: Inzwai shoko ramambo mukuru, mambo weAsiriya.
\v 29 Ndizvo zvinotaura mambo: Hezekia ngaarege kukunyengerai; nokuti haagoni kukusunungurai kubva muruoko rwake;
\v 30 uye Hezekia ngaarege kukuvimbisai naJehovha, achiti: Jehovha achatisunungura zvekutisunungura, uye guta iri haringaiswi muruoko rwamambo weAsiriya.
\v 31 Musateerera kuna Hezekia, nokuti ndizvo zvinotaura mambo weAsiriya: Itai sungano yekuyanana neni, mugobudira kwandiri, mugodya umwe neumwe muzambiringa wake, umwe neumwe muwonde wake, umwe neumwe mvura yetsime rake;
\v 32 kusvika ndasvika ndakubvisirai kunyika yakafanana nenyika yekwenyu, nyika yezviyo newaini, nyika yechingwa neminda yemizambiringa, nyika yemafuta emiorivhi neyeuchi, kuti murarame, uye murege kufa, zvino regai kuteerera Hezekia, kana achikugombedzerai achiti: Jehovha achatisunungura.
\v 33 VaMwari vendudzi wakambosunungura umwe neumwe nyika yake muruoko rwamambo weAsiriya here?
\v 34 Vamwari veHamati neveAripadhi varipi? Vamwari veSefarivhaimi, neHena, neIvha? Kuti vakasunungura Samaria paruoko rwangu here?
\v 35 Ndivana ani pakati pavamwari vese venyika vakasunungura nyika yavo paruoko rwangu, kuti Jehovha akusunungurirei Jerusarema paruoko rwangu?
\v 36 Asi vanhu vakanyarara, uye havana kumupindura shoko rimwe, nokuti murairo wamambo waiti: Musamupindura.
\v 37 Zvino Kwakauya Eriakimu mwanakomana waHirikia, waiva mutariri weimba, naShebha munyori, naJoa, mwanakomana waAsafi munyori wenhoroondo, kuna Hezekia, vane nguvo dzavo dzakabvarurwa, ndokumuudza mashoko aRabhi-Shake.

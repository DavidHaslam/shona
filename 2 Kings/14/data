\c 14
\s Amazia mambo waJudha
\p
\v 1 Mugore rechipiri raJoashi mwanakomana waJoahazi mambo waIsraeri, Amazia mwanakomana waJoashi mambo waJudha wakava mambo.
\v 2 Waiva ane makore makumi maviri nemashanu paakava mambo, ndokutonga makore makumi maviri nemapfumbamwe paJerusarema; uye zita ramai vake raiva Jehoadhini weJerusarema.
\v 3 Zvino wakaita zvakarurama pameso aJehovha, asi hazvina kufanana nababa vake Dhavhidhi; wakaita sezvese baba vake Joashi zvavakaita.
\v 4 Kunyange zvakadaro, nzvimbo dzakakwirira hadzina kubviswa; vanhu vaingobaira nekupisa zvipfungaidzo zvinonhuhwira panzvimbo dzakakwirira.
\p
\v 5 Zvino zvakaitika ushe hwake hwasimbiswa muruoko rwake, kuti wakarova varanda vake vaiva varova mambo baba vake.
\v 6 Asi vana vevaurayi haana kurova, zvichienderana nezvakanyorwa mubhuku remurairo waMozisi, Jehovha maakaraira achiti: Madzibaba haangaurawi nekuda kwevana, kana vana vaurawe nekuda kwemadzibaba; asi munhu umwe neumwe achaurairwa chivi chake.
\v 7 Iye wakarova vaEdhoma zvuru gumi pamupata wemunyu, ndokutapa Sera nehondo, ndokutumidza zita rayo Joketeeri kusvika zuva ranhasi.
\p
\v 8 Ipapo Amazia wakatuma nhume kuna Jehoashi mwanakomana waJehoahazi mwanakomana waJehu, mambo waIsraeri, achiti: Uya titarisane pachiso.
\v 9 Zvino Jehoashi mambo waIsraeri wakatuma kuna Amazia mambo waJudha, achiti: Munzwa uyu waiva paRebhanoni wakatuma kumusidhari waiva paRebhanoni, uchiti: Ipa mukunda wako kumwanakomana wangu kuva mukadzi, zvino kwakapfuurapo chikara chesango chiri paRebhanoni, ndokutsikira-tsikira munzwa pasi.
\v 10 Warova zvirokwazvo Edhomu, uye moyo wako wakusimudzira, kudzika, ugare mumba mako; nokuti unozvimutsirirei njodzi, kuti uwe iwe naJudha pamwe newe?
\v 11 Asi Amazia haana kunzwa. Naizvozvo Jehoashi mambo waIsraeri wakakwira, iye naAmazia mambo waJudha vakatarisana chiso nechiso paBheti-Shemeshi riri raJudha.
\v 12 Zvino Judha wakarohwa pamberi paIsraeri, ndokutiza umwe neumwe.
\v 13 Jehoashi mambo waIsraeri ndokubata Amazia mambo waJudha, mwanakomana waJehoashi, mwanakomana waAhazia, paBheti-Shemeshi, ndokusvika paJerusarema, ndokuputsa rusvingo rweJerusarema kubva pasuwo raEfuremu kusvika pasuwo rapakona, makubhiti mazana mana.
\v 14 Zvino wakatora goridhe rese nesirivha, nemidziyo yese yakawanikwa muimba yaJehovha, nepafuma yeimba yamambo, nevaiva chibatiso, ndokudzokera kuSamaria.
\p
\v 15 Zvino dzimwe dzenyaya dzaJehoashi dzaakaita, nesimba rake, nekuti wakarwa sei naAmazia mambo waJudha, hazvina kunyorwa here mubhuku reMakoronike emadzimambo aIsraeri?
\v 16 Zvino Jehoashi wakarara nemadzibaba ake, ndokuvigwa paSamaria kumadzimambo aIsraeri, Jerobhoamu ndokuva mambo pachinzvimbo chake.
\p
\v 17 Zvino Amazia mwanakomana waJoashi mambo waJudha wakararama shure kwekufa kwaJehoashi mwanakomana waJehoahazi mambo weIsraeri.
\v 18 Zvino dzimwe dzenyaya dzaAmazia hadzina kunyorwa here mubhuku reMakoronike emadzimambo aJudha?
\v 19 Zvino vakamurongera paJerusarema, iye ndoku Rakishi; asi vakatuma \add vanhu\add* kumutevera kuRakishi,ndokumuurairapo.
\v 20 Zvino vakamutakura nemabhiza, uye wakavigwa muJerusarema kumadzibaba ake muguta raDhavhidhi.
\p
\v 21 Zvino vanhu vese vaJudha vakatora Azaria, waiva nemakore gumi nematanhatu, ndokumuita mambo pachinzvimbo chababa vake Amazia.
\v 22 Iye wakavaka Erati, ndokuridzosera kuna Judha, shure kwekurara kwamambo pamwe nemadzibaba ake.
\p
\v 23 Mugore regumi nemashanu raAmazia mwanakomana waJoashi mambo waJudha, Jerobhoamu mwanakomana waJoashi mambo waIsraeri wakava mambo paSamaria, makore makumi mana nerimwe.
\v 24 Zvino wakaita zvakaipa pamberi paJehovha; haana kutsauka kuba pazvivi zvese zvaJerobhoamu mwanakomana waNebhati, zvaakaita kuti Israeri atadze.
\v 25 Iye wakadzosera muganhu waIsraeri kubva pakupinda paHamati kusvika pagungwa remapani, zvichienderana neshoko raJehovha Mwari waIsraeri, raakataura neruoko rwemuranda wake Jona mwanakomana waAmitai, muporofita waibva kuGati-Heferi.
\v 26 Nokuti Jehovha wakaona kutambudzika kwaIsraeri kwaivava zvikuru; nokuti kwaiva kusina anovharirwa, uye kusina wakasununguka, uye kusina mubatsiri kwaIsraeri.
\v 27 Zvino Jehovha haana kureva kuti achadzima zita raIsraeri pasi pematenga, asi wakavaponesa neruoko rwaJerobhoamu mwanakomana waJoashi.
\p
\v 28 Zvino dzimwe dzenyaya dzaJerobhoamu, nezvese zvaakaita, nesimba rake, kuti wakarwa sei, uye kuti wakadzosa sei Dhamasiko neHamati kuna Israeri, aiva aJudha, hazvina kunyorwa here mubhuku reMakoronike emadzimambo aIsraeri?
\v 29 Zvino Jerobhoamu wakarara nemadzibaba ake, nemadzimambo aIsraeri; Zekariya mwanakomana ndokuva mambo pachinzvimbo chake.

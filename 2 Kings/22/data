\c 22 Josia mambo waJudha anogadzira temberi nokudzosera vanhu kuna Jehovha 1 Josia wakatanga kubata ushe ava namakore masere; akabata ushe paJerusaremu makore makumi matatu nerimwe; zita ramai vake rakanga riri Jedhidha mukunda waAdhaya weBhozikati. 2 Akaita zvakarurama pamberi paJehovha, akafamba nenzira yose yaDhavhidhi baba vake, haana kutsaukira kurudyi kana kuruboshwe. 3 Zvino negore regumi namasere ramambo Josia, mambo akatuma munyori Shafani mwanakomana waAzaria, rnwanakomana waMeshurarni, kumba kwaJehovha, akati, 4 "Enda kuna Hirikia mupristi mukuru, umuudze averenge mari inoiswa mumba maJehovha, yakaunganidzwa navatariri vomukova kuvanhu; 5 vaipe mumaoko avabati vebasa, vanotarira temberi yaJehovha; ivo vaipe vabati vebasa vari mumba maJehovha, kuti vagadzirise zvakaputsika paimba; 6 ivo vavezi, navavaki, navanoronga mabwe, uye vatenge nayo matanda, namabwe akavezwa, kuti vagadzire temberi." 7 Asi havana kubvunzwa pamusoro pemari yakaiswa mumaoko avo, nokuti vaibata vakatendeka. 8 Ipapo Hirikia mupristi mukuru akati kuna Shafani munyori, "Ndawana bhuku yomurayiro mumba maJehovha." Hirikia akapa Shafani bhuku yomurayiro, iye akairava. 9 Zvino Shafani munyori akasvika kuna mambo, akadzoka neshoko kuna mambo, akati, "Varanda venyu vadurura mari yakawanikwa mumba, vakaipa mumaoko avabati vebasa, vanotarira imba yaJehovha." 10 Shafani munyori akati kuna mambo, "Mupristi Hirikia wandipa bhuku." Shafani akariravira mambo. 11 Zvino mambo wakati achinzwa mashoko ebhuku yomurayiro, akabvarura nguo dzake. 12 Mambo akaraira mupristi Hirikia, naAhikami mwanakomana waShafani, naAkibhori mwanakomana waMikaya, naShafani munyori, naAsaya muranda wamambo, akati, 13 "Endai mundondibvunzira Jehovha, ini navanhu vavaJudha vose, pamusoro pamashoko ebhuku iyi yakawanikwa; nokuti kutsa- mwa kwaJehovha kwaakatitsamwira nako kukuru kwazvo, nokuti madzibaba edu havana kuteerera mashoko ebhuku iyi, havana kuita zvose zvatakarairwa." 14 Naizvozvo mupristi Hirikia, naA- hikami, naAkibhori, naShafani, naAsaya vakaenda kuna Huridha muporofitakadzi, mukadzi waSharumi mwanakomana wa- Tikiva, mwanakomana waHarahasi, mu- chengeti wenguo; (zvino iye mukadzi wakanga agere paJerusaremu kurutivi rutsva rweguta;) vakataurirana naye. 15Iye akati kwavari, "Zvanzi naJehovha Mwari weIsiraeri, Udzai munhu waka- kutumai kwandiri muti, 16 zvanzi naJehovha, tarirai, ndichauyisa zvakaipa pamusoro penzvimbo iyi, napamusoro pavagerepo, iwo mashoko ose ebhuku yakarahwa namambo weJudha; 17 nokuti vakandirasha, vakapisira vamwe vamwari zvinonhuwira, vakanditsamwisa namabasa ose amaoko avo, naizvozvo kutsamwa kwangu kuchamukira nzvimbo iyi; hakungadzimwi.' 18 "Asi muti kuna mambo waJudha wakakutumai kuzobvunza Jehovha, Zvanzi naJehovha Mwari weIsiraeri, kana ari mashoko awakanzwa, 19 mwoyo wako zvawakanga uri munyoro, ukazvininipisa pamberi paJehovha, nguva yawakanzwa zvandakataura pamusoro penzvimbo iyi, napamusoro pavageremo, kuti vachaitwa dongo nechinhu chakatukwa, wakabvarura nguo dzako, wakachema pamberi pangu; zvino zvanzi naJehovha, Ini ndakunzwawo.' 20 Naizvozvo, tarira, ndichakuisa kuna madzibaba ako, uchavigwa muhwiro hwako norugare, meso ako haangawoni zvakaipa zvose zvandichauyisa pamusoro penzvimbo iyi." Vakadzoka neshoko kuna mambo.

\c 22
\s Josiya mambo waJudha anogadzira tembere nekudzosera vanhu kuna Jehovha
\p
\v 1 Josiya waiva nemakore masere paakava mambo, ndokutonga makore makumi matatu nerimwe paJerusarema\x + 2 Makor. 34.1,2.\x*; zita ramai vake raiva Jedhidha mukunda waAdhaya weBhozikati\x + Josh. 15.39.\x*.
\v 2 Zvino wakaita zvakarurama pameso paJehovha, ndokufamba munzira yose yaDhavhidhi baba vake, uye haana kutsaukira kurudyi kana kuruboshwe\x + Det. 5.32.\x*.
\p
\v 3 Zvino zvakaitika mugore regumi nemasere ramambo Josiya, mambo wakatuma Shafani mwanakomana waAzariya, mwanakomana waMeshurami, munyori, kuimba yaJehovha\x + 2 Makor. 34.8-28.\x*, achiti:
\v 4 Kwira kuna Hirikiya mupristi mukuru\x + 22.8. 12.10.\x*, kuti abatanidze mari inoiswa muimba yaJehovha, vachengeti vemukova yavakaunganidza kuvanhu\x + 12.4. 2 Makor. 34.9.\x*.
\v 5 Ngavaipe muruoko rwevaiti vebasa, vakaiswa vatariri veimba yaJehovha; ngavaipe kuvaiti vebasa riri muimba yaJehovha, kugadzira maburi eimba;
\v 6 kuvavezi, nevavaki, nekuvavezi vemabwe, nekutenga mapuranga nemabwe akavezwa kugadzira imba.
\v 7 Asi hakuna kuverengerwa kwavari mari yaiva yapiwa muruoko rwavo, nokuti vakaita nekuvimbika\x + 12.15.\x*.
\p
\v 8 Zvino Hirikiya mupristi mukuru wakati kuna Shafani munyori: Ndawana bhuku remurairo muimba yaJehovha\x + Det. 31.24-26. 2 Makor. 34.14.\x*. Hirikiya ndokupa Shafani bhuku; iye ndokuriverenga.
\v 9 Zvino Shafani munyori wakasvika kuna mambo, ndokudzosa shoko kuna mambo, ndokuti: Varanda venyu vadurura mari yakawanikwa muimba, ndokuipa muruoko rwevaiti vebasa, vakamiswa kuva vatariri veimba yaJehovha.
\v 10 Shafani munyori ndokupira kuna mambo achiti: Mupristi Hirikiya wandipa bhuku. Shafani ndokuriverenga pamberi pamambo.
\v 11 Zvino zvakaitika mambo paakanzwa mashoko ebhuku remurairo kuti wakabvarura nguvo dzake\x + 22.19. Gen.. 44.13.\x*.
\v 12 Zvino mambo wakaraira Hirikiya mupristi, naAhikami mwanakomana waShafani, naAkibhori mwanakomana waMikaya, naShafani munyori, naAsaya muranda wamambo\x + 25.22. Jer. 26.24. 39.14. 40.5.\x*, achiti:
\v 13 Endai munondibvunzira kuna Jehovha ini nevanhu naJudha wese, maererano nemashoko ebhuku iri rawanikwa; nokuti kukuru kutsamwa kwaJehovha kwaakatipfutidzira, nokuti madzibaba edu haana kuteerera mashoko ebhuku iri, kuita zvinoenderana nezvose zvakanyorwa maererano nesu\x + 22.17. Det. 29.27.\x*.
\p
\v 14 Naizvozvo Hirikiya mupristi, naAhikami, naAkibhori, naShafani, naAsaya vakaenda kuna Huridha muporofitakadzi, mukadzi waSharumi, mwanakomana waTikiva, mwanakomana waHarahasi, muchengeti wenguvo; iye mukadzi waigara paJerusarema padunhu rechipiri. Zvino vakataura naye.
\v 15 Zvino wakati kwavari: Ndizvo zvinoreva Jehovha Mwari waIsraeri: Udzai murume wakutumai kwandiri \add muti\add*:
\v 16 Ndizvo zvinoreva Jehovha: Tarirai, ndichauisa chakaipa pamusoro penzvimbo ino, nepamusoro pevagari vayo, mashoko ese ebhuku mambo weJudha raakaverenga.
\v 17 Nokuti vakandisiya, ndokupisira zvipfungaidzo zvinonhuhwira vamwe vamwari\x + 21.22. Det. 29.25,26.\x*, kuti vanditsamwise nebasa rese remaoko avo\x + 21.6,15.\x*, naizvozvo hasha dzangu dzichapfutira nzvimbo ino, uye kusadzimwa\x + 22.13.\x*.
\v 18 Asi kuna mambo waJudha wakutumai kubvunza kuna Jehovha, mureve seizvi kwaari: Ndizvo zvinoreva Jehovha Mwari waIsraeri: \add Zve\add*mashoko awakanzwa:
\v 19 Nokuti moyo wako waiva munyoro\x + Map. 51.17. Isa. 57.15.\x*, uye wakazvininipisa pamberi paJehovha, pawakanzwa zvandakataura pamusoro penzvimbo iyi, nepamusoro pevagari vayo\x + 22.11. 1 Madz. 21.29.\x*, kuti vachava dongo\x + Rev. 26.31,32. 2 Makor. 29.8. 30.7. Jer. 19.8. 25.9,18. 29.18. 44.22. Mik. 6.16.\x* nechakatukwa\x + Jer. 24.9. 26.6. 44.22.\x*, ndokubvarura nguvo dzako, ndokuchema pamberi pangu, iniwo ndanzwa, ndizvo zvinoreva Jehovha\x + 22.19. Gen.. 44.13.\x*.
\v 20 Naizvozvo, tarira, ndichakuunganidza kumadzibaba ako, uye uchaunganidzwa muguva rako nerugare, uye meso ako haangaoni chakaipa chipi nechipi chandichauisa pamusoro penzvimbo iyi\x + Map. 37.37. Isa. 57.1,2.\x*. Zvino vakadzoka neshoko kuna mambo.

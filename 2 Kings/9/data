\c 9
\s Jehu mambo waIsraeri anotanga kuparadza rudzi rwaAhabhi
\p
\v 1 Zvino muporofita Erisha wakadana umwe wevanakomana vevaporofita ndokuti kwaari: Sunga chiuno chako, ugotora chinu ichi chemafuta muruoko rwako ugoenda kuRamoti-Giriyadhi.
\v 2 Zvino kana wasvikapo, tsvakepo Jehu mwanakomana waJehoshafati mwanakomana waNimishi; upinde, ugomusimudza kubva pahama dzake, zvino umupinze mukamuri yemukati.
\v 3 Zvino utore chinu chemafuta, ugodira pamusoro wake, ugoti: Ndizvo zvinotaura Jehovha: Ndakuzodza kuva mambo waIsraeri. Zvino uchazarura mukova ugotiza, uye usanonoka.
\p
\v 4 Zvino jaya iro rakaenda, jaya muporofita, rakaenda kuRamoti-Giriyadhi.
\v 5 Zvino parakasvika, tarira, vakuru vehondo vaiva vagere pasi; rikati: Ndine shoko kwamuri mukuru. Jehu ndokuti: Kunani pakati pedu tese? Iro ndokuti: Kunemwi mukuru.
\v 6 Zvino wakasimuka ndokupinda mumba. Zvino wakadira mafuta pamusoro wake, ndokuti kwaari: Ndizvo zvinotaura Jehovha Mwari waIsraeri: Ndakuzodza kuva mambo pamusoro pevanhu vaJehovha, pamusoro paIsraeri.
\v 7 Zvino ucharova imba yaAhabhi tenzi wako, kuti nditsive ropa revaranda vese vaJehovha paruoko rwaJezebheri.
\v 8 Nokuti imba yese yaAhabhi ichaparara; uye ndichagura kuna Ahabhi anowetera pamadziro, newakavharirwa, newakasununguka kwaIsraeri.
\v 9 Zvino ndichaita imba yaAhabhi seimba yaJerobhoamu mwanakomana waNebhati, uye seimba yaBhaasha mwanakomana waAhija.
\v 10 Zvino imbwa dzichadya Jezebheri padunhu raJezereeri, uye hakungavi neano\add mu\add*viga. Zvino wakazarura mukova ndokutiza. Vakati: Jehu ndimambo!
\p
\v 11 Zvino Jehu akabuda kuvaranda vashe wake, umwe akati kwaari: Kuno mufaro here? Benzi iri rakavingeiko kwauri? Iye akati kwavari: Munoziva henyu munhu uyu, nokutaura kwake.
\v 12 Ivo vakati: Inhema! Tiudze. Iye akati: Wandiudza zvekuti nezvekuti, akati: Zvanzi naJehovha: Ndakakuzodza uve mambo waIsraeri.
\v 13 Ipapo vakakurumidza, umwe neumwe akatora nguvo yake, akaiisa pasi pake pamusoro pezvikwiriso, vakaridza hwamanda, vakati: Jehu ndimambo!
\p
\v 14 Naizvozvo Jehu mwanakomana waJehoshafati, mwanakomana waNimishi wakarongera Joramu. (Zvino Joramu wakachengetedza Ramoti-Giriyadhi, iye neVaIsraeri vese, nokuda kwaHazaeri mambo weSiriya.
\v 15 Asi mambo Jehoramu wakadzokera kuJezereeri kuzorapiwa mavanga aaiva atemwa neVaSiriya paakarwa naHazaeri mambo weSiriya). Jehu ndokuti: Kana muchitenda nazvo, ngakurege kuva nomunhu unotiza muguta, kundoudza izvozvo paJezereeri.
\p
\v 16 Naizvozvo Jehu akafamba nengoro, akaenda Jezereeri, nokuti Joramu wakange arerepo. Zvino Ahazia mambo waJudha wakange aendako kuzoona Joramu.
\v 17 Zvino nharirire yakange imire pamusoro peshongwe yeJezereeri, ikaona boka raJehu richiuya, ikati: Ndinoona boka ravanhu. Joramu akati: Danai mutasvi webhiza, mumutume anosangana navo, ati: Kunorugare here?
\v 18 Naizvozvo umwe akakwira bhiza, akanosangana naye, akati: Zvanzi namambo: Kuno rugare here? Jehu akati: Uneiko norugare? Enda shure kwangu. Ipapo nharirire yakataura, ikati: Nhume yakasvika kwavari, asi haidzokizve.
\v 19 Zvino akatuma wechipiri, wakange akatasva bhiza, iye akasvika kwaari, akati: Zvanzi namambo: Kuno rugare here? Jehu akapindura, akati: Uneiko norugare? Enda shure kwangu.
\v 20 Zvino nharirire yakataura, ikati: Wakasvika hake kwavari, asi haadzokizve; uye kufambisa kwakafanana nokufambisa kwaJehu mwanakomana waNimishi, nokuti unofambisa zvinotyisa.
\v 21 Ipapo Joramu akati: Sungai ngoro! Vakasunga ngoro yake. Ipapo Joramu mambo weIsraeri, naAhazia mambo waJudha vakabuda kundosangana naJehu, umwe neumwe nengoro yake, vakamuwana pabindu raNabhoti muJezereeri.
\v 22 Zvino Joramu wakati achiona Jehu, akati: Kuno rugare here, nhai Jehu? Iye akapindura, akati: Rugare rwei! Kana ufeve hwamai vako Jezebheri nouruoyi hwavo huchiripo huzhinji hwakadai!
\v 23 Ipapo Joramu akadzosa ngoro yake, akatiza, akati kuna Ahazia: Tanyengerwa Ahazia!
\v 24 Ipapo Jehu akabwembura uta hwake nesimba rese, akapfura Joramu pakati pamafudzi ake, museve ndokubuda napamoyo wake, akawira mungoro yake.
\v 25 Zvino Jehu akati kuna Bhidhikari, mukuru wake wehondo: Musimudze, umurasi ire pabindu romunda waNabhoti muJezereeri; nokuti urangarire kuti Jehovha wakataura izvi pamusoro pake, musi watakatasva mabhiza isu vaviri tichitevera Ahabhi baba vake.
\v 26 Zvanzi naJehovha: Zvirokwazvo, ndakaona zuro ropa raNabhoti, neropa ravanakomana vake; ini ndichakutsiva pabindu iri romunda, ndizvo zvinotaura Jehovha. Naizvozvo zvino, mutore umukandire pabindu romunda, sezvakataurwa naJehovha.
\p
\v 27 Asi Ahazia mambo waJudha, wakati achizviona, akatiza nenzira yakapfuura napaimba yomunda, Jehu akamutevera, akati: Muuraye naiyewo mungoro. Vakamubaya pajinga pegomo reGuri riri paIbhureami. Akatizira Megidho, akafirapo.
\v 28 Varanda vake vakamutakurira Jerusarema nengoro, vakamuviga pahwiro hwake kuna madzibaba ake muguta raDhavhidhi.
\p
\v 29 Ahazia akatanga kubata ushe hwaJudha pagore regumi nerimwe raJoramu mwanakomana waAhabhi.
\p
\v 30 Zvino Jehu wakati achisvika paJezereeri, Jezebheri akazvinzwa; akazodza kumeso ake, nokushongedza musoro wake, akatarira napahwindo.
\v 31 Zvino Jehu akati achipinda napasuwo, akati: Kunorugare here, nhai iwe Zimiri, muurayi watenzi wako?
\v 32 Iye akatarira kumusoro kuhwindo, akati: Ndianiko unonzwana neni? Ndianiko? Ipapo vatenwa vaviri kana vatatu vakatarira kwaari napahwindo.
\v 33 Akati: Musundire pasi. Naizvozvo vakamusundira pasi, rimwe ropa rake rikachambwadzira pamadziro napamabhiza, akamutsika namakumbo ake.
\v 34 Zvino wakati apinda, akadya nokumwa, akati: Zvino chiendai mundotarira mukadzi uyo akatukwa, mumuvige, nokuti mukunda wamambo.
\v 35 Vakaenda kundomuviga, asi havana kuwana chinhu, asi dehenya rake, netsoka, nezvanza zvamaoko ake.
\v 36 Naizvozvo vakadzoka vakamuudza. Iye akati: Ndiro shoko raJehovha, raakataura nomuranda wake Eria muTishibhi, zvaakati: Imbwa dzichadya nyama yaJezebheri panyika yeJezereeri;
\v 37 uye chitunha chaJezebheri chichava somupfudze pamusoro pomunda panyika yeJezereeri; naizvozvo havangati, uyu ndiye Jezebheri.
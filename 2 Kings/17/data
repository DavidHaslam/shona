\c 17
\s Mambo weAsiriya anokunda Samaria nokutapa VaIsraeri
\p
\v 1 Zvino negore regumi namaviri raAhazi mambo waJudha, Hoshea mwanakomana waEra wakatanga kubata ushe hwaIsraeri paSamaria, akahubata makore mapfumbamwe.
\v 2 Akaita zvakaipa pamberi paJehovha; asi haana kufanana namadzimambo aIsraeri akamutangira.
\v 3 Zvino Sharimaneseri mambo weAsiriya akasvika kuzorwa naye, Hoshea akava muranda wake, akamuteerera mutero.
\v 4 Asi mambo weAsiriya wakati achiona kuti Hoshea akarangana navamwe kumumukira, nokuti wakange atuma nhume kuna Soromoni mambo weEgipita, aka\add zo\add*rega kuteerera mambo weAsiriya mutero gore rimwe nerimwe, mambo weAsiriya akamupfigira mutirongo akamusunga.
\v 5 Ipapo mambo weAsiriya akafamba nenyika yese, akaenda Samaria, akarikomba makore matatu.
\v 6 Negore repfumbamwe raHoshea, mambo weAsiriya akakunda Samaria, akatapa VaIsraeri, akaenda navo Asiriya, akavaisa paHara, napaHabhori, parwizi Gozani, napamaguta avaMedhi.
\p
\v 7 Izvozvo zvakaitwa, nokuti vana vaIsraeri vakatadzira Jehovha Mwari wavo, iye wakange avabudisa panyika yeEgipita kwavakange vakabatwa naFarao mambo vakatya vamwe vamwari,
\v 8 vakafamba nemitemo yendudzi dzakange dzadzingwa naJehovha pamberi pavana vaIsraeri, neyamadzimambo aIsraeri yavakatema ivo.
\v 9 Vana vaIsraeri vakaita pakavanda zvisina kururama pamberi paJehovha Mwari wavo, vakazvivakira matunhu akakwirira mumaguta avo ese, kubva pachirindo chavarindi kusvikira pamaguta akakombwa.
\v 10 Vakazvimutsira shongwe namatanda okunamata nawo pamatunhu ese akakwirira, napasi pemiti yese mitema.
\v 11 Vakapisirapo zvinonhuhwira pamatunhu ese akakwirira, sezvaiita ndudzi dzakange dzabviswa pamberi pavo naJehovha; vakaita zvakashata zvakatsamwisa Jehovha;
\v 12 vakashumira zvifananidzo, zvavakange vanzi naJehovha: Regai kuita chinhu ichi.
\v 13 Kunyange zvakadaro Jehovha wakapupurira Israeri naJudha nemiromo yavaporofita vese navawoni vese, akati: Dzokai panzira dzenyu dzakaipa, muchengete mirairo yangu nezvandakatema, sezvakarehwa nomurairo wangu wese wandakaraira madzibaba enyu, wandakatuma nemiromo yavaporofita varanda vangu.
\v 14 Kunyange zvakadaro, vakaramba kuteerera, vakawomesa mitsipa yavo, semitsipa yamadzibaba avo, vakange vasingatendi Jehovha Mwari wavo.
\v 15 Vakaramba mitemo yake nesungano yake yaakaita namadzibaba avo, nezvipupuriro zvake zvaakavapupurira, vakatevera zvisina maturo, ivo vakava vasina maturo, vakatevera ndudzi dzakavapoteredza, ivo vavakange varairwa naJehovha kuti varege kuita saivo.
\v 16 Vakasiya mirairo yese yaJehovha Mwari wavo, vakazviitira zvifananidzo zvakaumbwa, zvemhuru mbiri; vakaitawo matanda okunamata nawo, vakanamata hondo yese yokudenga, vakashumira Bhaari.
\v 17 Vakapinza vanakomana navakunda vavo mumoto, vakauka nokuita uroyi hwavo, vakazvitengesa kuti vaite zvakaipa pamberi paJehovha, vakamutsamwisa.
\v 18 Naizvozvo Jehovha wakatsamwira VaIsraeri kwazvo, akavabvisa pachiso chake; hakuna vakasiiwa, asi rudzi rwaJudha chete.
\v 19 Kunyange navaJudhawo havana kuchengeta mirairo yaJehovha Mwari wavo, asi vakafamba nemitovo yaVaIsraeri, yavakatema.
\v 20 Jehovha akarasi a vana vaIsraeri vese, akavatambudza, akavapa mumaoko avaparadzi, kusvikira avarasira kure nechiso chake.
\v 21 Nokuti wakabvarura VaIsraeri paimba yaDhavhidhi; vakaita Jerobhoamu mwanakomana waNebhati, mambo wavo, Jerobhoamu akatsausa VaIsraeri, vakarega kutevera Jehovha, akavatadzisa nechivi chikuru.
\v 22 Vana vaIsraeri vakafamba pazvivi zvese zvaJerobhoamu, zvaakaita; havana kutsauka kwazviri;
\v 23 kusvikira Jehovha abvisa Israeri kure nechiso chake, sezvaakataura nemiromo yavaporofita, varanda vake vese. Naizvozvo VaIsraeri vakatapwa panyika yavo, vakaiswa Asiriya kusvikira nhasi.
\s Nyika yaVaIsraeri
\s inogarwa navahedheni
\p
\v 24 Zvino mambo weAsiriya wakatora vanhu paBhabhironi, napaKuta, napaAva, napaHamati, napaSefarivhaimi, akavaisa mumaguta eSamaria panzvimbo yavana vaIsraeri; Samaria rikava ravo, vakagara mumaguta aro.
\v 25 Zvino pakutanga kokugarapo kwavo havana kutya Jehovha, Jehovha akatuma shumba pakati pavo, dzikavauraya vamwe vavo.
\v 26 Naizvozvo vakaudza mambo weAsiriya, vakati: Ndudzi dzavanhu dzamakatapa, mukavaisa mumaguta eSamaria, hadzizivi tsika dzaMwari wenyika iyo, naizvozvo wakatuma shumba pakati pavo, dzino vauraya, nokuti havazivi tsika dzaMwari wenyika iyo.
\v 27 Ipapo mambo weAsiriya akaraira, akati: Isaiko umwe wavapristi vamakatapapo; ngavaende kundogarako, avadzidzise tsika dzaMwari wenyika iyo.
\v 28 Naizvozvo umwe wavapristi vavakatapa paSamaria, wakanogara paBhetieri, akavadzidzisa sezvavanofanira kutya Jehovha.
\p
\v 29 Kunyange zvakadaro rudzi rumwe norumwe rwakazviitira vamwari varwo, vakavaisa mudzimba dzamatunhu akakwirira, dzakavakwa naVaSamaria, rudzi rumwe norumwe pamaguta arwo, kwavaigara.
\v 30 Vanhu veBhabhironi vakavaka Sukotibhenoti, vanhu veKuti vakavaka Nerigari, vanhu veHamati vakavaka Ashima,
\v 31 vaAvhi vakavaka Nibhazi neTaritaki, vaSefari- vhaimi vakapisa vana vavo mumoto kuna Adhiramereki naAnamereki, vamwari veSefari-vhaimi.
\v 32 Naizvozvo vakasatya Jehovha, vakazvitsaurira pakati pavo vapristi vamatunhu akakwirira, vaivabayirira mudzimba dzamatunhu akakwirira.
\v 33 Vakatya Jehovha, vakashumira vamwari vavo, vachitevera tsika dzendudzi kwavakange vatapwako.
\v 34 Kusvikira zuva ranhasi vanotevera tsika dzakare, havatyi Jehovha, kana kuita sezvavanorairwa nemitemo yavo, kana zviga zvavo, kana murairo wavo, kana mirau yavo, yakange yarairwa vana vaJakove naJehovha, iye waakatumidza zita rinonzi Israeri;
\v 35 Jehovha akaita sungano navo, akavaraira, akati: Regai kutya vamwe vamwari, kana kuvafugamira kana kuvashumira, kana kuvabayira,
\v 36 asi Jehovha, wakakubudisai paEgipita nesimba guru, noruoko rwakatandavadzwa, ndiye wamunofanira kutya, ndiye wamunofanira kufugamira, ndiye wamunofanira kubayira.
\v 37 Mitemo, nezviga, nomurayiro, nomurau, zvaakakunyorerai, munofanira kuzvichengeta nokusingaperi, hamufaniri kutya vamwe vamwari;
\v 38 uye hamufaniri kukanganwa sungano yandakaita nemi; uye hamufaniri kutya vamwe vamwari;
\v 39 asi munofanira kutya Jehovha Mwari wenyu; iye achakusunungurai pamaoko avavengi venyu vese.
\v 40 Kunyange zvakadaro havana kuteerera, asi vakatevera tsika dzakare.
\v 41 Naizvozvo ndudzi idzi dzakatya Jehovha, dzikashumirawo zvifananidzo zvadzo zvakavezwa; navana vavo, navana vavana vavo, vanoita saizvozvo kusvikira nhasi, sezvakaita madzibaba avo.

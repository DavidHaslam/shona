\c 17
\s Mambo weAsiriya anokunda Samaria uye anotapa VaIsraeri
\p
\v 1 ZVINOMugore regumi nemaviri raAhazi mambo waJudha, Hoshea mwanakomana waEra wakava mambo muSamaria pamusoro paIsraeri, makore mapfumbamwe.
\v 2 Zvino wakaita chakaipa pameso paJehovha; koga kwete semadzimambo aIsraeri akava\add po\add* mberi kwake.
\v 3 Sharimaneseri mambo weAsiriya wakakwira kurwisana naye, Hoshea ndokuva muranda wake, iye ndokuripa mutero kwaari.
\v 4 Asi mambo weAsiriya wakawana kurongera muna Hoshea, nokuti waituma nhume kuna So mambo weEgipita, ndokusakwidza mutero kuna mambo weAsiriya se\add zvaaita\add* gore rimwe nerimwe, naizvozvo mambo weAsiriya wakamupfigira ndokumusunga mutirongo.
\v 5 Zvino mambo weAsiriya wakakwira munyika yese, ndokukwira kuSamaria, ndokurikomba makore matatu.
\v 6 Mugore repfumbamwe raHoshea, mambo weAsiriya wakatapa Samaria, ndokutapa Israeri kuenda kuAsiriya, ndokuvaisa muHara, nemuHabhori, rwizi rweGozani, nemaguta eVaMedhi.
\p
\v 7 Zvino izvi zvakaitika nokuti vana vaIsraeri vakatadzira Jehovha Mwari wavo, iye wakavakwidza kubva panyika yeEgipita akavabvisa pasi peruoko rwaFarao mambo weEgipita, uye vaitya vamwe vamwari,
\v 8 ndokufamba muzvimiso zvendudzi Jehovha dzaaiva adzinga panhaka pamberi pevana vaIsraeri, nezvemadzimambo aIsraeri zvavakaita.
\v 9 Vana vaIsraeri ndokuita pachivande zvisina kururama kupesana naJehovha Mwari wavo, ndokuzvivakira nzvimbo dzakakwirira mumaguta avo ese, kubva pakakwirira pevarindi kusvika pamaguta akashoshewa.
\v 10 Zvino vakazvimisira shongwe dziri matanda ekunamata nawo nezvinamatwa pamusoro pepakakwirira papi nepapi uye pasi pemuti mutema upi neupi.
\v 11 Zvino ipapo vakapisa zvipfungaidzo zvinonhuhwira panzvimbo dzese dzakakwirira, se\add zvaiita\add* ndudzi Jehovha dzaakatungamirira kuutapwa pamberi pavo; vakaita zvakaipa kutsamwisa Jehovha.
\v 12 Nokuti vakashumira zvifananidzo, naizvozvo Jehovha wakati kwavari: Hamungaiti chinhu ichi.
\v 13 Zvakadaro Jehovha wakapupurira Israeri naJudha neruoko rwemuporofita upi neupi, nemuoni upi neupi, achiti: Tendeukai panzira dzenyu dzakaipa, muchengete mirairo yangu, zvimiso zvangu, zvichienderana nemurairo wese wandakaraira madzibaba enyu, newandakatumira kwamuri neruoko rwevaranda vangu vaporofita.
\v 14 Kunyange zvakadaro havana kuteerera uye vakaomesa mutsipa wavo, semutsipa wemadzibaba avo, vasina kutenda kuna Jehovha Mwari wavo.
\v 15 Zvino vakaramba zvimiso zvake nesungano yake yaakaita nemadzibaba avo, nezvipupuriro zvake zvaakavapupurira, ndokutevera zvisina maturo, ndokuva vasina maturo, ndokutevera ndudzi dzakavapoteredza, Jehovha vaakaraira nezvadzo kuti vasaita saidzo.
\v 16 Zvino vakasiya mirairo yese yaJehovha Mwari wavo, ndokuzviitira zvifananidzo zvakaumbwa nekunyungudusa, mhuru mbiri; ndokuita matanda ekunamata nawo, ndokufugamira hondo yese yekumatenga, ndokushumira Bhaari.
\v 17 Zvino vakapfuudza vanakomana nevakunda vavo nemumoto, ndokushandisa kuuka nekuita uroyi, uye vakazvitengesa kuti vaite chakaipa pameso paJehovha, kumutsamwisa.
\v 18 Naizvozvo Jehovha wakatsamwira VaIsraeri zvikuru, ndokuvabvisa kubva pachiso chake; hakuna kusara umwe kunze kwerudze rwekwaJudha.
\v 19 NaJudha haana kuchengeta mirairo yaJehovha Mwari wavo, asi vakafamba muzvimiso zvaIsraeri zvavakaita.
\v 20 Jehovha ndokuramba mbeu yese yaIsraeri, ndokuvatambudza, akavapa muruoko rwevaparadzi, kusvika avarasa kubva pachiso chake.
\v 21 Nokuti wakabvarura Israeri kubva paimba yaDhavhidhi; ivo ndokuisa Jerobhoamu mwanakomana waNebhati kuti ave mambo wavo. Jerobhoamu ndokukweva ndokutsausa Israeri pakutevera Jehovha, ndokuvaita vatadzi chivi chikuru.
\v 22 Nokuti vana vaIsraeri vakafamba muzvivi zvese zvaJerobhoamu zvaakaita; havana kutsauka kubva pazviri;
\v 23 kusvika Jehovha abvisa Israeri kubva pachiso chake, sezvaakataura neruoko rwevaranda vake vese vaporofita. Naizvozvo Israeri vakatapwa akabviswa panyika yake akaiswa kuAsiriya kusvika nhasi.
\s Nyika yaVaIsraeri inogarwa nevahedheni
\p
\v 24 Zvino mambo weAsiriya wakauya ne\add vanhu\add* vaibva kuBhabhironi, nevaibva kuKuta, nevaibva kuAva, nevaibva kuHamati, nakuSefarivhaimi, ndokuvagarisa mumaguta eSamaria pachinzvimbo chevana vaIsraeri; ivo ndokugara nhaka Samaria, ndokugara mumaguta aro.
\v 25 Zvino zvakaitika pakutanga kwavo kugaramo, \add kuti\add* havana kutya Jehovha, naizvozvo Jehovha wakatuma shumba pakati pavo, dzikavauraya \add vamwe\add* vavo.
\v 26 Naizvozvo vakataura kuna mambo weAsiriya, vachiti: Ndudzi dzamakabvisa ndokuisa mumaguta eSamaria, hadzizivi tsika dzaMwari wenyika iyo, naizvozvo wakatuma shumba pakati padzo, zvino tarirai, dzinodziuraya, nokuti hadzizivi tsika dzaMwari wenyika iyo.
\v 27 Zvino mambo weAsiriya wakaraira, achiti: Endesaiko umwe wevapristi vamakatapa kubvako, zvino vaende ndokunogarako, uye ngaavadzidzise tsika dzaMwari wenyika iyo.
\v 28 Naizvozvo umwe wevapristi vavaiva vatapa kubva paSamaria wakauya ndokugara paBheteri, ndokuvadzidzisa kuti vanofanira kutya sei Jehovha.
\p
\v 29 Kunyange zvakadaro rudzi rumwe nerumwe rwakaita vamwari varwo, ndokuvaisa mudzimba dzenzvimbo dzakakwirira VaSamaria dzavaiva vaita, rudzi rumwe nerumwe pamaguta arwo arwunogara.
\v 30 Zvino vanhu veBhabhironi vakagadzira Sukoti-Bhenoti, vanhu veKuti ndokugadzira Nerigari, vanhu veHamati ndokugadzira Ashima,
\v 31 Zvino VaAvhi vakagadzira Nibhazi neTaritaki, VaSefari- Vhaimi ndokupisa vana vavo mumoto kuitira Adhiramereki naAnamereki, vamwari veSefari-Vhaimi.
\v 32 Zvino vakatya Jehovha, ndokuzviitira vapristi venzvimbo dzakakwirira kubva ku\add vanhu\add* vepasi-pasi vavo, vaivashandira mudzimba dzenzvimbo dzakakwirira.
\v 33 Vakatya Jehovha, ndokushumira vamwari vavo, setsika yendudzi dzaiva dzavatapa vachibvapo.
\v 34 Kusvika zuva rino vanoita zvonoenderana netsika dzekutanga, havatyi Jehovha, kana kuita zvinotevera zvimiso zvavo kana zviga zvavo, kana kutevera mutemo nemurairo Jehovha waakaraira vana vaJakove, iye waakatumidza \add kuti\add* Israeri;
\v 35 Jehovha waakaita navo sungano, ndokuvaraira, achiti: Hamungatyi vamwe vamwari, kana kuvafugamira, kana kuvashumira, kana kuvabaira.
\v 36 Asi Jehovha, wakakukwidzai kubva munyika yeEgipita nesimba guru, uye neruoko rwakatandavadzwa, iye muchamutya, uye mukotamire kwaari, uye mubaire kwaari.
\v 37 Zvino zvimiso, nezviga, nemitemo, nemirairo, zvaakakunyorerai, muchachenjerera kuzviita mazuva ese, musatya vamwe vamwari;
\v 38 uye sungano yandakaita nemwi musakanganwa; uye musatya vamwe vamwari.
\v 39 Asi muchatya Jehovha Mwari wenyu. Zvino iye achakusunungurai muruoko rwevavengi venyu vese.
\v 40 Zvakadaro havana kuteerera, asi vakaita zvinoenderana netsika yavo yepakutanga.
\v 41 Zvino ndudzi idzi dzakatya Jehovha, asi dzishumira zvifananidzo zvadzo zvakavezwa; vese vana vavo nevana vevana vavo, sekuita kwemadzibaba avo vanoita \add izvozvo\add* kusvika nhasi.

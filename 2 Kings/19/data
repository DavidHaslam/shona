\c 19
\p
\v 1 Zvino zvakaitika pakunzwa kwamambo Hezekia, kuti wakabvarura nguvo dzake, ndokuzvifukidza nemasaga, ndokupinda muimba yaJehovha.
\v 2 Zvino wakatuma Eriakimu waiva mutariri weimba, naShebhina munyori, nevakuru vevapristi, vakafukidzwa nemasaga kuna Isaya muporofita mwanakomana waAmozi.
\v 3 Zvino vakati kwaari: Ndizvo zvinoreva Hezekia: Zuva rino izuva redambudziko nerekusvorwa nekunyomba, nokuti vana vakasvika pakuzvarwa, asi kusina simba rekuzvara.
\v 4 Zvimwe Jehovha Mwari wako achanzwa mashoko ese aRabhi-Shake, mambo weAsiriya tenzi wake waakatuma kuzvidza Mwari mupenyu, uye achamhura pamashoko Jehovha Mwari wako aakanzwa; naizvozvo simudzirai vakasara vanowanikwa munyengetero.
\v 5 Zvino varanda vamambo Hezekia vakasvika kuna Isaya.
\v 6 Isaya ndokuti kwavari: Muchareva seizvi kuna tenzi wenyu: Ndizvo zvinoreva Jehovha: Usatya mashoko awakanzwa, varanda vamambo weAsiriya avakandimhura nawo.
\v 7 Tarira, ndichaisa mweya maari, uye achanzwa guhu, uye achadzokera kunyika yekwake, uye ndichamuwisisa nemunondo munyika yekwake.
\p
\v 8 Zvino Rabhi-Shake wakadzokera, ndokuwana mambo weAsiriya achirwa neRibhina, nokuti waiva anzwa kuti wabva paRakishi.
\v 9 Zvino wakati achinzwa zvaTirihaka mambo weKushi, zvichinzi: Tarirai, wabuda kuzorwa newe, zvino wakatendeuka ndokutuma nhume kuna Hezekia, achiti:
\v 10 Uchataura seizvi kuna Hezekia mambo waJudha: Mwari wako waunovimba naye asakunyengera achiti: Jerusarema haringaiswi muruoko rwamambo weAsiriya.
\v 11 Tarira, iwe wakanzwa kuti madzimambo eAsiriya akaitei kunyika dzese, kudziparadza, zvino iwe uchasunungurwa here?
\v 12 Vamwari vendudzi vakasunungura here avo madzibaba angu avakaparadza: Gozani, naHarani, naRezefi, nevana vaEdheni vaiva paTerasari?
\v 13 Aripi mambo weHamati, namambo weAripadhi, namambo weguta reSefarivhaimi, Hena, neIvha?
\p
\v 14 Hezekia ndokugamuchira tsamba muruoko rwenhume, ndokuiverenga; Hezekia ndokukwira kuimba yaJehovha, ndokuiwaridza pamberi paJehovha.
\v 15 Zvino Hezekia wakanyengetera pamberi paJehovha ndokuti: Haiwa! Jehovha waIsraeri, agere \add pakati pe\add*makerubhi! Imwi muri Mwari, imwi moga, weushe hwese hwenyika, imwi makaita matenga nepasi.
\v 16 Jehovha, rerekerai nzeve yenyu mugonzwa; vhurai meso enyu Jehovha, muone, munzwe mashoko aSanakiheribhi, aakamutuma nawo kuzozvidza Mwari mupenyu.
\v 17 Zvirokwazvo, Jehovha, madzimambo eAsiriya akaparadza ndudzi nenyika dzadzo,
\v 18 uye akakandira vamwari vadzo mumoto; nokuti vaiva vasiri vamwari, asi basa remaoko evanhu, matanda nemabwe; naizvozvo vakavaparadza.
\v 19 Naizvozvo zvino, haiwa Jehovha Mwari wedu, tiponesei henyu kubva paruoko rwake, kuti ushe hwese hwenyika huzive kuti imwi muri Jehovha Mwari, imwi moga.
\p
\v 20 Zvino Isaya mwanakomana waAmozi wakatuma kuna Hezekia achiti: Ndizvo zvinoreva Jehovha Mwari waIsraeri: Zvawanyengeterera kwandiri pamusoro paSaniheribhi mambo weAsiriya ndakunzwa.
\v 21 Iri ishoko Jehovha rataura pamusoro pake: Mhandara, mukunda weZiyoni, anokuzvidza, anokusveveredza, mukunda weJerusarema wakakudzungudzira musoro wake shure kwako.
\v 22 Ndiani wamakatuka nekunyomba? Uye makasimidzira ani inzwi, wakasimudzira meso enyu kumusoro, uchirwisana neMutsvene waIsraeri!
\v 23 Neruoko rwenhume dzako, wakatuka Jehovha, uye wakati: Ndakakwira kumakomo marefu nekuwanda kwengoro dzangu, kumativi eRebhanoni; ndichatema misidhari yayo, misipiresi yakasarudzwa, ndichapinda panzvimbo yekugara yemucheto rake, sango rinobereka.
\v 24 Ini ndakachera ndikanwa mvura yeutorwa, uye nepasi petsoka dzangu ndakapwisa nzizi dzese dzenzvimbo dzakashoshewa.
\v 25 Hauna kunzwa here kuti ndakazviita kare, ndakazviumba nenguva dzakare? Ikozvino ndazvishuva, kuti uve muparadzi wemaguta akashoshewa, ave matutu ematongo.
\v 26 Naizvozvo vagari vawo vaiva neruoko rupfupi, vakatya ndokunyara, vaiva \add se\add*uswa hwesango, nemuriwo munyoro, uswa hwedenga reimba, nezviyo zvakatsva zvisati zvakura.
\v 27 Asi ndinoziva kugara kwako pasi, nekubuda kwako, nekupinda kwako, uye kunditsamwira kwako.
\v 28 Nokuda kwekunditsamwira kwako, uye kuti ruzha rwako rwakakwira munzeve dzangu, ndichaisa chiredzo changu mumhino dzako, netomu rangu mumiromo yako, ndikudzosere nenzira yawakauya nayo.
\p
\v 29 Zvino ichi chichava chiratidzo kwauri; uchadya gore rino zvinozvimerera, negore rechipiri zvinotunga kubva pazviri, zvino gore rechitatu muchadzvara mugokohwa, mudzvare minda yemizambiringa, mudye michero yayo.
\v 30 Zvino zvakasara, zvakapukunyuka zveimba yaJudha, zvichadzikisazve midzi pasi, nekubereka michero kumusoro.
\v 31 Nokuti kubva muJerusarema kuchabuda vakasara, nevakapukunyuka kubva pagomo reZiyoni; kushingaira kwaJehovha kuchaita izvi.
\v 32 Naizvozvo ndizvo zvinoreva Jehovha pamusoro pamambo weAsiriya: Haangapindi muguta rino, kana kupotsera musevemo, kana kuuya pamberi paro nenhovo, kana kututira gomo revhu pariri.
\v 33 Nenzira yaakauya nayo, achadzokazve nayo; haangapindi muguta rino, ndizvo zvinoreva Jehovha.
\v 34 Nokuti ndichadzivira guta rino, kuriponesa nekuda kwangu, uye nekuda kwaDhavhidhi muranda wangu.
\v 35 Zvino zvakaitika usiku ihwohwo, kuti mutumwa waJehovha wakabuda, ndokurova pamusasa weVaAsiriya zvuru zana nemakumi masere nezvishanu; zvino pavakamuka mangwanani-ngwanani, tarira, vese vaiva vava zvitunha zvakafa.
\v 36 Naizvozvo Sanakiheribhi mambo weAsiriya wakabva, ndokuenda, ndokudzokera, ndokugara muNinivhe.
\v 37 Zvino zvakaitika paaishumira muimba yaNisiroki mwari wake, Adhiramereki naSharezari vanakomana vake vakamurova nemunondo, ivo ndokutizira kunyika yeArarati. Esarihadhoni mwanakomana wake ndokutonga pachinzvimbo chake.

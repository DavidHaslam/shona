\c 11
\p
\v 1 Iniwo mugore rekutanga raDhariyasi muMedhiya, ndakasimuka kusimbisa nekumutsigira.
\s Hondo dzeVaPeresia neVaGiriki
\p
\v 2 Ikozvino ndava kuzokuudza chokwadi. Tarira, kuchamira amwe madzimambo matatu muPeresia; uye wechina achava mupfumi kupfuura vese; uye nesimba rake kubudikidza neufumi uzhinji achamutsa vese kupikisa umambo hweGirisi.
\v 3 Zvino mambo ane simba achamira, uye achatonga nekutonga kukuru, nekuita zvinoenderana nechido chake.
\v 4 Zvino paachasimuka, umambo hwake huchagurwa, uye huchaparadzanisirwa kumhepo ina dzekumatenga, uye kwete kuti abudirire, uye zvisingaenderani nekutonga kwake kwaakatonga, nokuti umambo hwake huchadzurirwa vamwe kunze kweava.
\p
\v 5 Zvino mambo wekuchamhembe achava nesimba, ne\add umwe\add* wemachinda ake; zvino \add iye\add* achava nesimba kumupfuura, zvino achatonga, kutonga kwake kuchava kutonga kukuru.
\v 6 Zvino pakupera kwemakore, vachabatana, nokuti mukunda wamambo wekuchamhembe achaenda kuna mambo wekumaodzanyemba kunoita sungano yakaenzaniswa, asi haangarambi akabata simba reruoko; uye haangamiri, kana ruoko rwake, asi achapiwa, nevakamuunza, newakamubereka, newakamusimbisa panguva idzi.
\v 7 Asi kuchasimuka \add umwe\add* kubva padavi remidzi yake pachinzvimbo chake; iye achauya nehondo, uye achapinda munhare dzamambo wekumaodzanyemba, uye achabata nekuvarwisa ndokukunda.
\v 8 Nevamwari vavo pamwe nemachinda avo pamwe nemidziyo yavo inokosha yesirivha neyegoridhe achatapira kuEgipita, uye achaenderera kweamwe makore kupfuura mambo wekumaodzanyemba.
\v 9 Naizvozvo mambo wekuchamhembe achapinda paumambo ndokudzokera kunyika yake.
\p
\v 10 Asi mwanakomana wake achavamutsa, uye achaunganidza chaunga chevarwi vakuru. Zvino vachauya zvirokwazvo, ndokufashamira, ndokupfuura, ipapo achadzoka ndokubvongodzwa, kusvika kunhare yake.
\v 11 Zvino mambo wekuchamhembe achatsamwa zvikuru, ndokubuda ndokurwa naye, namambo wekumaodzanyemba; asi chaunga ichi chichapiwa muruoko rwake.
\v 12 Chaunga chichinge chabviswa, moyo wake uchazvikudza, uye achawisra pasi vane makumi ezvuru, asi haangavi nesimba.
\v 13 Nokuti mambo wekumaodzanyemba achadzoka, zvino achamisa chaunga chakakura kudarika chekutanga, uye achauya zvirokwazvo pakupera kwenguva dzemakore, achasvika zvirokwazvo ane hondo huru nenhumbi zhinji.
\p
\v 14 Zvino panguva idzodzo kuchasimuka vazhinji kurwisa mambo wekuchamhembe; uye vane hasha vevanhu vako vachazvikudza kuti vasimbise chiratidzo, asi vachagumburwa.
\v 15 Naizvozvo mambo wekumaodzanyemba achasvika, ndokuvatutira murwi, ndokutapa maguta akashoshewa kwazvo; uye maoko ekuchamhembe haangamiri, nevakasarudzwa vake, uye hakungavi nesimba rekumira.
\v 16 Asi uyo anouya kumurwisa achaita zvinoenderana nechido chake, uye hakuna angamira pamberi pake, uye achamira panyika yakaisvonaka, uye kuparadzwa kuchava muruoko rwayo.
\v 17 Zvino acharinzira chiso chake kupinda nesimba reumambo hwake hwese, nevakarurama vanaye, achaita saizvozvo, uye achamupa mukunda wemukadzi kuti amuparadze, asi haangamiri, haangavi wake.
\v 18 Shure kweizvi achatendeusira chiso chake kuzviwi, zvino achatora vazhinji, asi muchinda pachinzvimbo chake achagumisa kushoorwa kwake, kunze kwekuti achadzosera kushoorwa kwake kwaari.
\v 19 Zvino acharinzira chiso chake kunhare dzenyika yekwake; asi achagumburwa ndokuwa, ndokusawanikwa.
\p
\v 20 Zvino pachinzvimbo chake pachasimuka mukwiridzi wemutero pakubwinya kweumambo, asi mukati memazuva mashoma achaparadzwa, pasina kutsamwa, uye pasina hondo.
\v 21 Zvino pachasimuka pachinzvimbo chake anoshoreka wavasingazopi rukudzo rweumambo, asi achapinda parugare ndokuwana umambo nemashoko ekubata kumeso.
\v 22 Zvino nemaoko efashame vachayeredzwa kubva pamberi pake, uye vachagurwa, hongu nemuchinda wesungano.
\v 23 Zvino pashure pekusungana naye achabata nekunyengera, nokuti achakwira ndokuva ane simba ane rudzi rudiki.
\v 24 Achapinda parugare kunyange nepamusoro penzvimbo dzakaorera dzedunhu; zvino achaita zvisina kumboitwa nemadzibaba ake uye madzibaba emadzibaba ake zvavasina kumboita; achaparadzira pakati pavo zvakajimbiwa, zvakapambiwa, nefuma zhinji. Zvino achanangisa mano ake pamusoro penhare, asi kusvika yava nguva.
\v 25 Zvino achamutsa simba rake nemoyo wake kurwisa mambo wekuchamhembe nehondo huru. Zvino mambo wekuchamhembe achamutsirwa kurwa nehondo huru uye ine simba, asi haangamiri, nokuti varonga mazano kumurwisa.
\v 26 Hongu, vanodya mugove wake wekudya vachamuparadza, nehondo yake ichayeredza, uye vazhinji vachawa vaurawa.
\v 27 Zvino moyo yemadzimambo aya maviri iri pane zvakaipa, uye vachataura nhema patafura imwe, asi hazvingabudiriri, nokuti kuguma kuchavapo apnguva yakatarwa.
\v 28 Zvino achadzokera kunyika yake nefuma zhinji, nemoyo wake uchapikisa sungano tsvene, zvino achaita ndokudzokera kunyika yake.
\p
\v 29 Panguva yakatarwa achadzokera, ndokuuya akananga kunyika yekuchamhembe; asi hazvingavi sepakutanga kana sepakupedzisira.
\v 30 Nokuti zvikepe zveKitimi zvichauya kumurwisa; naizvozvo achaora mwoyo, ndokudzoka ndokutsamwa pamusoro pesungano tsvene, ndokuita ndokudzokera. zvino achava nehanya nevakasiya sungano tsvene.
\v 31 Zvino maoko achamira kurutivi rwake, uye vachasvibisa nzvimbo tsvene yesimba, uye vachabvisa chibairo chezuva nezuva, ndokumisa chinyangadzo chinoparadza.
\v 32 Nevanoitira sungano zvakaipa achavasvibisa nemashoko ekubata kumeso; asi vanhu vanoziva Mwari wavo vachava vakasimba, uye vachaita.
\v 33 Zvino vanonzwisisa pakati pevanhu vachadzidzisa vazhinji; asi vachawa nemunondo, uye nemurazvo wemoto, neutapwa, uye nekupambiwa mazuva \add mazhinji\add*.
\v 34 Zvino pavanenge vachiwa, vachabatsirwa nerubatsiro rudiki, asi vazhinji vachanamatira kwavari nekubata kumeso.
\v 35 Asi vamwe pane vanonzwisisa vachawa, kuvaedza nekuvanatsa, nekuvachenesa kusvika panguva yekupedzisira; nokuti pachava nenguva yakatarwa.
\p
\v 36 Zvino mambo achaita zvinoenderana nechido chake, uye achazvikudza, nekuzviita mukuru kupfuura mwari umwe neumwe, uye achataura zvinhu zvinoshamisa kupikisa Mwari wevamwari, uye achabudirira kusvika kutsamwa kwazadziswa, nokuti zvakatemwa zvichaitwa.
\v 37 Zvino haangarangariri Mwari wemadzibaba ake, kana chishuvo chevakadzi, kana kurangarira mwari upi neupi, nokuti achazvikudza kupfuura vese.
\v 38 Asi pachinzvimbo chake achayazvo achakudza mwari wenhare; mwari wakange asingazikamwi namadzibaba ake, ndiye waachakudza negoridhe nesirivha namabwe anokosha nezvinhu zvinodikanwa.
\v 39 Acharwa nenhare dzakaisvobata achibatsirwa namwari wavatorwa; ani nani waanorangarira, iye achakudzwa naye zvikuru; achavabatisa ushe pamusoro pavanhu vazhinji, achivagovera nyika uve mubairo wavo.
\p
\v 40 Zvino nenguva yokupedzisira mambo wechamhembe achapesana naye; mambo wokumaodzanyemba achauya kuzorwa naye sechamupupuri, ane ngoro navatasvi vamabhiza nezvikepe zvizhinji, achapinda munyika idzo, ndokupararira, ndokupfuura neseri.
\v 41 Achapindawo munyika yakaisvonaka, nyika zhinji dzichakundwa, asi idzi dzicharwirwa paruoko rwake, dzinoti Edhomu, neMoabhu norutivi rwakanaka rwavana vaAmoni.
\v 42 Achatambanudzirawo ruoko rwake kune dzimwe nyika; nyika yeEgipita haingapukunyuki.
\v 43 Asi achava anesimba pamusoro pefuma yegoridhe nesirivha, napamusoro pezvinhu zvese zvinokosha zveEgipita; vaRibhia navaItiyopiya vachatevera makwara ake.
\v 44 Asi mashoko anobva kumabvazuva nokumaodzanyemba achamuvhundusa; ipapo achabuda nehasha kwazvo kundoparadza nokupedza chese vazhinji.
\v 45 Achadzika matende ake oushe pakati pemakungwa negomo dzvene rakaisvonaka; kunyange zvakadaro achasvika pakuguma kwake, achashayiwa anomubatsira.

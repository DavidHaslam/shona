\c 1
\s MUPOROFITA Dhaniyeri
\s Dhaniyeri neshamwari dzake mumba mamambo weBhabhironi
\p
\v 1 Negore rechitatu rokubata ushe kwaJehoyakimu mambo waJudha, Nebhukadhinezari mambo weBhabhironi, akasvika Jerusarema, akarikomba.
\v 2 Ishe akaisa Jehoyakimu mambo waJudha muruoko rwake, pamwe chete nedzimwe nhumbi dzeimba yaMwari, iye akaenda nadzo kunyika yeShinari, kuimba yamwari wake, akaisa nhumbi mumba yokuchengeta fuma yamwari wake.
\p
\v 3 Mambo akaudza Ashipenazi, mutariri wavatenwa vake, kuti auye navamwe vana vaIsraeri, vorudzi rwamambo norwamachinda;
\v 4 majaya akange asina mhosva, asi akange akanaka pameso, akachenjera panjere dzese, akangwara pakuziva, nokunzwisisa uchenjeri hwese, akange akakwana kumira mumba mamambo; uye kuti avadzidzise magwaro norurimi rwaVaKaradhiya.
\v 5 Mambo akaraira kuti vapiwe umwe mugove wezvokudya zvamambo zuva rimwe nerimwe, nowewaini yaaimwa, uye kuti vachengetwe makore matatu, kuti kana apera vagomira pamberi pamambo.
\v 6 Zvino pakati pavo pakange pana Dhaniyeri naHananiya naMishaeri naAzariya, vari vana vaJudha.
\v 7 Muchinda wevatenwa akavatumidza mazita, Dhaniyeri akamutumidza \add zita\add* rinonzi Bheteshazari, naHananiya rinonzi Shadhireki, naMishaeri \add rinonzi\add* Misheki, naAzariya \add rinonzi\add* Abhedhinego.
\p
\v 8 Asi Dhaniyeri akatsunga mumwoyo make kuti haangazvinorese nezvokudya zvamambo kana newaini yaaimwa; saka akakumbira kune muchinda wavatenwa kuti arege kuzvinoresa.
\v 9 Zvino Mwari akanzwisa Dhaniyeri unyoro netsitsi pamberi pomuchinda wavatenwa.
\v 10 Muchinda wavatenwa akati kuna Dhaniyeri: Ndinotya ishe wangu mambo, akaraira zvamunofanira kudya nokumwa; nokuti achaonereiko zviso zvenyu zvakasuruvara kupfuura \add zva\add*majaya ezero renyu? Kana zvakadaro muchapinza musoro wangu munjodzi kuna mambo.
\v 11 Ipapo Dhaniyeri akati kumutariri akange arairwa nomuchinda wavatenwa kuchengeta Dhaniyeri naHananiya naMishaeri naAzari:
\v 12 Doedzai henyu varanda venyu mazuva ane gumi; ngavatipe miriwo yeminyemba tidye, nemvura timwe.
\v 13 Ipapo mungacherekedza zviso zvedu nezviso zvamajaya anodya zvokudya zvamambo, mugoita navaranda venyu sezvamunoona.
\v 14 Naizvozvo akatenda shoko ravo pamusoro pechinhu ichi, akavaedza mazuva ane gumi.
\v 15 Mazuva ane gumi akati apera zviso zvavo zvikaonekwa zvakanaka, nemiviri yavo yakakura, vachipfuura majaya ese aidya zvokudya zvamambo.
\v 16 Naizvozvo mutariri wakabvisa zvokudya zvavo zvamambo, newaini yavakanzi vamwe, akavapa miriwo.
\p
\v 17 Zvino kana ari majaya awa mana, Mwari wakavapa zivo nokungwara pamagwaro ese nouchenjeri hwese; asi Dhaniyeri wakange achigona kunzwisisa zvese zvairatidzwa naMwari nezvairotwa.
\v 18 Zvino mazuva akati apera akange atarwa namambo okuti vauyiswe nawo, muchinda wavatenwa akapinda navo pamberi paNebhukadhinezari.
\v 19 Mambo akataurirana navo, pakati pavese kukasawanikwa vakange vakafanana naDhaniyeri naHananiya naMishaeri naAzariya; saka ivo vakamira pamberi pamambo.
\v 20 Pamashoko ese ouchenjeri nookunzwisisa, avaibvunzwa namambo, wakawana kuti ivo vaipfuura kagumi vachenjeri vese nen'anga dzese dzaiva paushe hwake.
\v 21 Dhaniyeri akaramba aripo kusvikira pagore rokutanga ramambo Koreshi.
\c 1
\s Muporofita Dhaniyeri
\s Dhaniyeri neshamwari dzake mumba mamambo weBhabhironi
\p
\v 1 Mugore rechitatu rekutonga kwaJehoyakimu mambo kwakasvika Nebhukadhinezari mambo weBhabhironi paJerusarema ndokurikomba.
\v 2 Zvino Ishe wakapa Jehoyakimu mambo waJudha muruoko rwake, pamwe nechikamu chemidziyo yeimba yaMwari, zvaakatakurira kunyika yeShinari, kuimba yamwari wake, ndokuunza midziyo muimba yefuma yamwari wake.
\p
\v 3 Zvino mambo wakataura kuna Ashipenazi, mutariri wevatenwa vake, kuti aunze vamwe vana vaIsraeri, nekumbeu yamambo nekumachinda;
\v 4 majaya asina chipomerwa, asi vakanaka pachimiro, uye mhare pauchenjeri hwese, vane ruzivo rweruzivo, vanonzwisisa uchenjeri, vane kukwanisa kumira pamuzinda wamambo, uye vavangadzidzisa rugwaro nerurimi rweVaKaradhiya.
\v 5 Zvino mambo wakavamisira chinhu chezuva nezuva racho chekudya kwamambo, newaini yekunwa kwake, saizvozvo achivariritira makore matatu, kuti pakupera kwawo vangamira pamberi pamambo.
\v 6 Zvino pakati pavo kuvana vaJudha paiva naDhaniyeri naHananiya naMishaeri naAzariya.
\v 7 Zvino muchinda wevatenwa wakavatumidza mazita; Dhaniyeri \add kuti\add* Bheteshazari, naHananiya \add kuti\add* Shadhireki, naMishaeri \add kuti\add* Misheki, naAzariya \add kuti\add* Abhedhinego.
\p
\v 8 Asi Dhaniyeri wakazvipira mumoyo make kuti haangazvisvibisi nemugove wezvekudya zvamambo kana newaini yaainwa; naizvozvo wakakumbira kumuchinda wevatenwa kuti asazvisvibisa.
\v 9 Zvino Mwari akasvitsa Dhaniyeri panyasha neunyoro pamberi pemuchinda wevatenwa.
\v 10 Muchinda wevatenwa ndokuti kuna Dhaniyeri: Ndinotya ishe wangu mambo, iye wakaraira kudya kwenyu nekunwa kwenyu; nokuti achaonerei zviso zvenyu zvakasuruvara kupfuura \add zve\add*majaya ezera renyu? Naizvozvo muchaisa musoro wangu munjodzi kuna mambo.
\v 11 Zvino Dhaniyeri wakati kumutariri, muchinda wevatenwa waiva amiswa pamusoro paDhaniyeri naHananiya naMishaeri naAzari:
\v 12 Edzai henyu varanda venyu mazuva gumi; zvino ngavatipe minyemba tidye, nemvura tinwe.
\v 13 Zvino zviso zvedu ngazvitariswe pamberi penyu, nezviso zvevana vanodya pamugove wezvekudya zvamambo, uye itai sezvaunoona nevaranda venyu.
\v 14 Zvino wakatenderana navo panyaya iyi ndokuvaedza mazuva gumi.
\v 15 Zvino pakupera kwemazuva gumi, zviso zvavo zvakaonekwa zvanaka uye zvakafuta panyama kupfuura majaya ese aidya mugove wezvekudya zvamambo.
\v 16 Naizvozvowo mutariri wakabvisa mugove wezvekudya zvavo, newaini yavaifanira kudya, ndokuvapa miriwo.
\p
\v 17 Zvino maererano nemajaya awa mana, Mwari wakavapa zivo nemhare pamagwaro ese neuchenjeri. Zvino Dhaniyeri waigona kunzwisisa zvese zviratidzo nezviroto.
\v 18 Zvino pakupera kwemazuva mambo aakati anofanira kupinzwa, ipapo muchinda wevatenwa wakavaunza pamberi paNebhukadhinezari.
\v 19 Mambo ndokutaurirana navo. Zvino pakati pavo vese hapana kuwanikwa wakaita saDhaniyeri naHananiya naMishaeri naAzariya; naizvozvo ivo vakamira pamberi pamambo.
\v 20 Zvino panyaya dzese dzeuchenjeri nekunzwisisa mambo dzaakabvunza kwavari, akadziwana dzakanaka kagumi pane dzevachenjeri vese nen'anga dzese dzaiva paushe hwake.
\v 21 Dhaniyeri akavapa kusvikira pagore rekutanga ramambo Koreshi.

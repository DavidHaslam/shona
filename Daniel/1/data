\c 1
\s Muporofita Dhaniyeri
\s Dhaniyeri neshamwari dzake mumba mamambo weBhabhironi
\p
\v 1 Mugore rechitatu rekutonga kwaJehoyakimu kwakasvika Nebhukadhinezari mambo weBhabhironi paJerusarema ndokurikomba.
\v 2 Zvino Ishe wakapa Jehoyakimu mambo waJudha muruoko rwake, pamwe nechikamu chenhumbi dzeimba yaMwari, zvaakatakurira kunyika yeShinari, kuimba yamwari wake, ndokuunza midziyo muimba yefuma yeimba yamwari wake.
\p
\v 3 Zvino mambo wakataura kuna Ashipenazi, mutariri wevatenwa vake, kuti aunze vamwe vana vaIsraeri, nekumbeu yamambo nekumachinda;
\v 4 majaya asina chipomerwa, asi vakanaka pachimiro, uye mhare pauchenjeri, vane ruzivo rweruzivo, vanonzwisisa uchenjeri, vane kukwanisa kumira pamuzinda wamambo, uye vavangadzidzisa rugwaro nerurimi rweVaKaradhiya.
\v 5 Zvino mambo wakavamisira chinhu chezuva nezuva racho chekudya kwamambo, newaini yekunwa kwake, saizvozvo achivariritira makore matatu, kuti pakupera kwawo vangamira pamberi pamambo.
\v 6 Zvino pakati pavo kuvana vaJudha paiva naDhaniyeri naHananiya naMishaeri naAzariya.
\v 7 Zvino muchinda wevatenwa wakavatumidza mazita; Dhaniyeri \add kuti\add* Bheteshazari, naHananiya \add kuti\add* Shadhireki, naMishaeri \add kuti\add* Misheki, naAzariya \add kuti\add* Abhedhinego.
\p
\v 8 Asi Dhaniyeri wakazvipira mumoyo make kuti haangazvisvibisi nemugove wezvekudya zvamambo kana newaini yaainwa; naizvozvo wakakumbira kumuchinda wevatenwa kuti asazvisvibisa.
\v 9 Zvino Mwari akasvitsa Dhaniyeri panyasha neunyoro pamberi pemuchinda wevatenwa.
\v 10 Muchinda wevatenwa ndokuti kuna Dhaniyeri: Ndinotya ishe wangu mambo, iye wakaraira kudya kwenyu nekumwa kwenyu; nokuti achaonerei zviso zvenyu zvakasuruvara kupfuura \add zve\add*majaya ezera renyu? Naizvozvo muchaisa musoro wangu munjodzi kuna mambo.
\v 11 Zvino Dhaniyeri wakati kumutariri, muchinda wevatenwa waiva amiswa pamusoro paDhaniyeri naHananiya naMishaeri naAzari:
\v 12 Edzai henyu varanda venyu mazuva gumi; zvino ngavatipe miriwo yeminyemba tidye, nemvura timwe.
\v 13 Ipapo mungacherekedza zviso zvedu nezviso zvamajaya anodya zvokudya zvamambo, mugoita navaranda venyu sezvamunoona.
\v 14 Naizvozvo akatenda shoko ravo pamusoro pechinhu ichi, akavaedza mazuva ane gumi.
\v 15 Mazuva ane gumi akati apera zviso zvavo zvikaonekwa zvakanaka, nemiviri yavo yakakura, vachipfuura majaya ese aidya zvokudya zvamambo.
\v 16 Naizvozvo mutariri wakabvisa zvokudya zvavo zvamambo, newaini yavakanzi vamwe, akavapa miriwo.
\p
\v 17 Zvino kana ari majaya awa mana, Mwari wakavapa zivo nokungwara pamagwaro ese nouchenjeri hwese; asi Dhaniyeri wakange achigona kunzwisisa zvese zvairatidzwa naMwari nezvairotwa.
\v 18 Zvino mazuva akati apera akange atarwa namambo okuti vauyiswe nawo, muchinda wavatenwa akapinda navo pamberi paNebhukadhinezari.
\v 19 Mambo akataurirana navo, pakati pavese kukasawanikwa vakange vakafanana naDhaniyeri naHananiya naMishaeri naAzariya; saka ivo vakamira pamberi pamambo.
\v 20 Pamashoko ese ouchenjeri nookunzwisisa, avaibvunzwa namambo, wakawana kuti ivo vaipfuura kagumi vachenjeri vese nen'anga dzese dzaiva paushe hwake.
\v 21 Dhaniyeri akaramba aripo kusvikira pagore rokutanga ramambo Koreshi.

\c 5
\s Ruoko rwunonyora pamadziro
\p
\v 1 Zvino Bheshazari mambo wakaitira madzishe ake ane chiuru chezana mabiko makuru, ndokunwa waini pamberi pevane churu.
\v 2 Zvino Bheshazari achiri kuravira waini, wakaraira kuti vaunze midziyo yegoridhe neyesirivha baba vake Nebhukadhinezari yavaiva vatora kubva mutembere yaiva muJerusarema, kuti mambo nemachinda ake, vakadzi vake nevarongo vake vagonwiramo.
\v 3 Ipapo vakaunza midziyo yegoridhe yaiva yatorwa kubva mutembere yeimba yaMwari yaiva muJerusarema. Mambo nemachinda ake, vakadzi vake, nevarongo vake vakanwiramo.
\v 4 Vakanwa waini ndokurumbidza vamwari vegoridhe, nevesirivheri, vendarira, vedare, vematanda, nevemabwe.
\p
\v 5 Panguva iyoyo kwakauya minwe yeruoko rwemunhu ndokunyora pakatarisana nechigadziko chemwenje pamusoro pepakadzudzurwa pechidziro chemuzinda wamambo, mambo ndokuona ruoko rwainyorwa.
\v 6 Ipapo chiso chamambo chakashanduka, mirangariro yake ndokumutambudza zvekuti mafundo echiuno chake akasununguka, mabvi ake ndokurovana.
\v 7 Mambo wakadanidzira nesimba kuti kuunzwe n'anga, VaKaradhiya nevafemberi. Mambo ndokupindura ndokuti kuvachenjeri veBhabhironi: Ani nani achaverenga chinyorwa ichi, nekundizivisa dudziro yacho achapfekedzwa zvitsvuku, neruketani rwegoridhe pamutsipa wake, uye achava mutongi wechitatu pamambo hwangu.
\v 8 Ipapo kwakapinda vachenjeri vamambo, asi vaiva vasingagoni kuverenga chinyorwa kana kuzivisa mambo dudziro yacho.
\v 9 Ipapo mambo Bheshazari wakatambudzika kwazvo, chiso chake ndokushanduka maari, nemadzishe ake akakanganiswa.
\p
\v 10 Ipapo vahosi nekuda kwemashoko amambo nemachinda avo vakauya kuimba yemabiko, vahosi ndokutaura ndokuti: Raramai nekusingaperi, mirangariro yenyu ngairege kukutambudzai, uye chiso chenyu ngachirege kushanduka..
\v 11 Kune munhu muumambo hwenyu maari mune mweya wevamwari vatsvene. Nokuti pamazuva ababa venyu chiedza, nekunzwisisa neuchenjeri, seuchenjeri hwevamwari, zvakawanikwa maari, uyo mambo Nebhukadhinezari baba venyu wavakaita ishe wevamashura, nen'anga neVaKaradhiya nevafemberi.
\v 12 Nokuti mweya wakanakisisa neruzivo, nekunzwisisa, dudziro yezviroto, nekuzivisa zvirevo zvinorema, nekusunungura mafundo zvakawanikwa maari. Ikozvino Dhaniyeri ngaadanwe, iye achazivisa dudziro.
\v 13 Ipapo Dhaniyeri wakaunzwa pamberi pamambo. Mambo wakataura ndokuti kuna Dhaniyeri: Ndiwe uya Dhaniyeri uri weutapwa hevekwaJudha avo mambo baba vangu vavakaunza kubva kwaJudha here?
\v 14 Ndakanzwawo nezvako, kuti mweya wevamwari uri mauri, uye kuti chiedza nekunzwisisa, neuchenjeri hwakanakisisa zvakawanikwa mauri.
\v 15 Zvino ikozvino vachenjeri nen'anga vaunzwa pamberi pangu kuti vaverenge chinyorwa ichi, nekuzivisa kwandiri dudziro yacho, asi havana kugona kuzivisa dudziro yechinhu ichi.
\v 16 Asi ini ndakanzwa nezvako, kuti iwe unogona kuita dudziro zhinji nekusunungura mafundo; zvino kana ukagona kuverenga chinyorwa, nekundizivisa dudziro yacho, uchapfekedzwa zvitsvuku, neruketani rwegoridhe pamutsipa wako, uye uve mutungamiriri wetatu paumambo.
\p
\v 17 Ipapo Dhaniyeri wakapindura ndokuti pamberi pamambo: Zvipo zvenyu ngazvive zvenyu, uye ipai mibairo kune umwe, zvakadaro ndichaverenga chinyorwa kuna mambo, nekuzivisa dudziro kwaari.
\v 18 Imwi mambo, Mwari Wekumusoro-soro wakapa baba venyu Nebhukadhinezari umambo, neukuru, nekubwinya, nerukudzo.
\v 19 Zvino nekuda kweukuru hwaakavapa, vanhu vese, marudzi, ndimi, zvakadedera nekutya pamberi pavo, ivo vakauraya wavaida, vachiraramisa wavaida, uye vaikwiridzira wavaida, nekuderedza wavaida.
\v 20 Asi mwoyo wake pawakazvida, nemoyo wake ukaomeswa pakuzvikudza, wakaderedzwa kubva pachigaro chake cheushe, zvino vakatora rukudzo rwake kubva kwaari.
\v 21 Zvino wakadzingwa kubva kuvanakomana vevanhu, nemoyo wake ukaitwa semhuka, uye ugaro hwake hwakavaakadzingwa pakati pavanakomana vavanhu, mwoyo wake ukaitwa sowemhuka, akanogara nembizi, akadyiswa uswa senzombe, muviri wake ukanyoroveswa nedova rokudenga, kusvikira aziva kuti Mwari Wekumusoro-soro anobata ushe pakati pavanhu, achiupa waanoda.
\v 22 Asi imwi Bheshazari mwanakomana wake, hamuna kuzvininipisa nomwoyo wenyu, kunyange makange muchizviziva zvese,
\v 23 asi makazvikudza pamberi paIshe wokudenga; midziyo yeimba yake yakauyiswa pamberi penyu, imwi namadzishe enyu navakadzi venyu navarongo venyu mukanwa waini nayo; mukarumbidza vamwari vesirivha negoridhe nedare namatanda namabwe, vasingaoni kana kunzwa kana kuziva; asi iye Mwari, akabata mweya wenyu muruoko rwake, anoziva nzira dzenyu dzese, hamuna kumukudza iye.
\v 24 Naizvozvo chanza choruoko chakatumwa chichibva kwaari, zvakanyorwa izvi zvikanyorwa.
\p
\v 25 Zvino zvakanyorwa ndezvizvi: MENE, MENE, TEKERE, UFARISINI.
\v 26 Kududzirwa kwechinhu ichi, ndikoku: MENE, Mwari akaverenga mazuva ovushe hwenyu, akabwugumisa.
\v 27 TEKERE, iwe wayerwa pachiyero, ukawanikwa wakataira.
\v 28 PERESI, ushe hwako hwakamurwa, hwapiwa vaMedhi navaPeresia.
\v 29 Ipapo Bheshazari akarayira, vakafukidza Dhaniyeri nguvo tsvuku vakamushongedza ngetani hwegoridhe pamutsipa wake, akaparidza pamusoro pake kuti ave mubati wechitatu paushe hwake.
\v 30 Nousiku uhwo mambo Bheshazari muKaradhiya akaurawa.
\v 31 Dhariyasi muMedhiya akapiwa ushe, ana makore anenge makumi matanhatu namaviri.
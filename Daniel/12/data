\c 12
\s Zvenguva yekupedzisira
\p
\v 1 Zvino panguva iyo Mikayeri achasimuka, muchinda mukuru anomiririra vana vevanhu vako. Zvino pachava nenguva yekutambudzika, isina kumbovako kubva pakuvapo kwerudzi kusvika panguva iyo. Asi panguva iyo vanhu vako vachanunurwa umwe neumwe achawanikwa akanyorwa mubhuku.
\v 2 Zvino vazhinji vevarere muguruva renyika vachamuka, vamwe kuupenyu hwekusingaperi, uye vamwe vachienda kukunyadziswa nekuzvidzwa kwekusingaperi.
\v 3 Zvino vakachenjera vachapenya sekubwinya kwemuchadenga, uye vachadzorera vazhinji kukururama, senyeredzi kusvika rinhi narinhi.
\v 4 Asi iwe Dhaniyeri, vhara mashoko, usimbise nechidhindo bhuku, kusvika panguva yekupedzisira; vazhinji vachamhanya kuenda uko neuko, uye ruzivo rwuchawanzwa.
\p
\v 5 Zvino ini Dhaniyeri, ndakaona, uye tarira, vamwe vaviri vakamira, umwe ari kuno kwemahombekombe erwizi uye umwe ari mhiri kwemahombekombe erwizi.
\v 6 Zvino kwakanzi kumurume aiva akapfeka mucheka wakapfava, waiva pamusoro pemvura zhinji yerwizi: Kusvika rinhi \add kuti\add* zvipere zvishamiso izvi?
\v 7 Zvino ndakanzwa murume waiva akapfeka mucheka wakapfava, iye waiva pamusoro pemvura zhinji yerwizi paakabatira ruoko ruoko rwake rwerudyi neruoko rwake rweruboshwe kumatenga, ndokupika naiye anorarama nekusingaperi, kuti zvichavapo kwenguva yakatarwa, nguva dzakatarwa, nechidimbu, nepaanenge apedzisa kuputsanya simba revanhu vatsvene, izvi zvese zvichapedziswa.
\p
\v 8 Zvino ndakanzwa, asi handina kunzwisisa. Ipapo ini ndakati: Haiwa ishe wangu, kuguma kwezvinhu izvi chii?
\v 9 Iye ndokuti: Chienda, Dhaniyeri, nokuti mashoko awa akavharwa neskusimbiswa nechidhindo kusvika panguva yekupedzisira.
\v 10 Vazhinji vachanatswa nekucheneswa, nekuongororwa, asi vakaipa vachaita zvakaipa, zvino hapana wevakaipa achanzwisisa; asi vakachenjera vachanzwisisa.
\v 11 Zvino kubva panguva iyo kwakabviswa \add chibairo\add* chezuva nezuva, nechinyangadzo chinoparadza chichamiswa, zvichavapo mazuva churu chimwe nemazana maviri nemakumi mapfumbamwe.
\v 12 Wakaropafadzwa anomirira ndokusvika pamazuva chiuru chimwe nemazana matatu nemakumi matatu nemashanu.
\v 13 Asi iwe enda kusvika kuguma kwavapo; nokuti iwe uchazorora, ndokumira pamugove wako pakupera kwemazuva.
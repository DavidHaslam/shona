\c 4
\s Nebhukadhinezari anorota zvekurwara fungwa kwake
\p
\v 1 Nebhukadhinezari mambo, kuvanhu vese, marudzi ese, nendimi, vagere pasi pese, rugare rwupamhidzirwe kwamuri!
\v 2 Zvanga zvakanaka kwandiri kuti ndikuzivise zviratidzo nezvishamiso, izvo Mwari Wekumusoro-soro zvaakaita kwandiri.
\v 3 Zviratidzo zvake zvakakura sei! Zvine simba sei zvishamiso zvake! Hunoshamisa sei ushe hwake, ushe husingaperi, kutonga kwake ndekwemarudzi nemarudzi.
\p
\v 4 Ini Nebhukadhinezari ndaiva ndakatambara mumba mangu, ndakajeka mumuzinda wangu.
\v 5 Ndakaona chiroto chakandityisa, nemirangariro pamubhedha wangu, nezviratidzo zvemusoro wangu ndokunditambudza.
\v 6 Naizvozvo ndakaita chirevo kuti vachenjeri vese veBhabhironi vauiswe pamberi pangu, kuti vazivise kwandiri kududzirwa kwechiroto.
\v 7 Zvino kwakapinda vemasaramusi nen'anga neVaKaradhiya nevafemberi, ndikataura chiroto pamberi pavo asi havanakuzivisa kwandiri dudziro yacho.
\p
\v 8 Asi pakupedzisira Dhaniyeri wakapinda pamberi pangu, zita rake rinova Bheriteshazari, zvichienderana nezita ramwari wangu, uye ane mweya wevamwari vatsvene maari. Zvino pamberi pake ndakareva chiroto \add ndichiti\add*:
\v 9 Iwe Bheriteshazari, mukuru wevemasaramusi, nokuti ndinoziva kuti mweya wevamwari vatsvene uri mauri, uye hakuna chakavanzika chinokutambudza, ndiudze zviratidzo zvechiroto changu zvandakaona nedudziro yazvo.
\v 10 Zvaiva zvakadaro zviratidzo zvemusoro wangu pamubhedha wangu; ndakaona, zvino tarira, muti pakati penyika, uye kureba kwawo kuri kukuru.
\v 11 Muti wakakura ndokuva wakasimba, nekureba kwawo kwakasvika kumatenga, and its, nekuonekwa kwayo kwakasvika kumugumo wenyika yese.
\v 12 Mashizha awo aiva akanaka, nechibereko chawo chaiva chakawanda, uye mauri maiva nekudya kwevese, mhuka dzesango, dzakava nemumvuri pasi pawo, neshiri dzekumatenga dzkagara pamatavi awo, nyama yese ndokuriritirwa pauri.
\v 13 Ndikaona pazviratidzo zvemusoro wangu pamubhedha wangu, tarira, murindi, iye mutsvene achiburuka kubva kumatenga.
\v 14 Zvino wakadanidzira ndokureva seizvi: Temai muti, uye gurai matavi awo, zuzai mashizha awo, uye paradzirai chibereko chawo, mhuka ngadzibve pasi pawo, neshiri kubva pamatavi awo.
\v 15 Zvakadaro siyai chitsiga chemidzi yawo muvhu, nechisungo chedare nendarira pakati pebumhudza resango; ngazvinyoroveswe nedova rekumatenga, nemugove wawo ngauve pamwe nemhuka dzenyika.
\v 16 Moyo wake ngaushandurwe kubva kune wemunhu, uye moyo wemhuka ngaupiwe kwaari, uye nguva nomwe ngadzipfuure pamusoro pake.
\v 17 Nyaya iyi chirevo chevarindi, nechinodikanwa neshoko revatsvene, kuti vapenyu vazive kuti Wekumusoro-soro anotonga paushe hwevanhu, nekuhupa kuna ani nani waanoda, nekuisa pamusoro paho wepasisa pakati pevanhu.
\v 18 Chiroto ichi ndakachiona ini mambo Nebhukadhinezari. Zvino iwe Bheteshaari, zivisa dudziro yacho, vakachenjera vese veumambo hwangu zvavasingagoni kuzivisa kwandiri dudziro, asi iwe unogona, nokuti mweya wavamwari vatsvene uri mauri.
\p
\v 19 Zvino Dhaniyeri, zita rake raiva Bheriteshazari, wakashamisika kwazvo kweawa rimwe, uye mirangariro yake yakamutambudza, mambo wakataura ndokuti: Bheriteshazari, chiroto nedudziro yacho ngazvirege kukutambudza. Bheriteshazari ndokupindura ndokuti: Ishe wangu, Chiroto ngachive kune vanokuvengai, nedudziro yacho kuvavengi venyu.
\v 20 Muti wamaona, iwo wakakura ukava wakasimba, kureba kwawo kwakasvika kumatenga, uye kuonekwa kwawo kunyika yese;
\v 21 nemashizha awo akanaka, nechibereko chawo chakawanda, uye mauri mune zvekudya zvezvese, pasi pawo mhuka dzesango padzakagara, uye pamatavo awo shiri dzekumatenga padzakava neugaro hwadzo,
\v 22 ndiwo imwi mambo; imwi makakura mukava nesimba, nokuti ukuru hwenyu hwakakura, hunosvika kumatenga, uye ushe hwenyu hunosvika kumugumo wenyika.
\v 23 Zvino mambo zvaakaona murindi, uye mutsvene, achiburuka kubva kumatenga achiti: Temai muti muuparadze, asi musiye chitsiga chemidzi yawo muvhu, \add chisungwe\add* nechisungo chedare nendarira pakati pebumhudza resango, uye chinyoroveswe nedova rekumatenga, uye mugove wake ngauve pamwe nemhuka dzesango, kusvika kwapfuura nguva nomwe pamusoro pake.
\v 24 Heyi dudziro, mambo, uye hechi chirevo cheWekumusoro-soro, chinouya pamusoro paishe wangu mambo.
\v 25 Kuti vachakudzingai kubva kuvanhu, uye ugaro hwenyu huchava pamwe nemhuka dzesango, uye vachakudyisai uswa senzombe, uye vachakunyorovesai nedova rekumatenga, uye nguva nomwe dzichapfuura pamusoro penyu, kusvika maziva kuti Wekumusoro-soro anotonga paumambo hwevanhu, uye anohupa waanoda.
\v 26 Uye zvavakaraira kuti vasiye chitsiga chemidzi yemuti, umambo hwenyu huchasimba kwamuri, shure kwekunge maziva kuti matenga anotonga.
\v 27 Naizvozvo imwi mambo, zano rangu ngarigamuchirike kwamuri, uye zvivi zvenyu zviparadzaniswe \add nemwi\add* nekururama, uye zvitadzo zvenyu nekuva netsitsi kuvarombo, zvimwe kungava nekurebeswa kwenguva yenyu yerugare.
\p
\v 28 Zvese izvi zvakawira pamusoro pamambo Nebhukadhinezari.
\v 29 Pakupera kwemwedzi gumi nemiviri, waifamba-famba pamusoro pemuzinda weumambo hweBhabhironi.
\v 30 Mambo wakataura ndokuti: Harisi Bhabhironi guta guru randakavaka kuva imba yeumambo nesimba reukuru hwangu, uye nreukudzo rweushe hwangu here?
\v 31 Shoko iri richiri mumuromo wamambo, kwakawa shoko kubva kumatenga \add richiti\add*: Iwe mambo Nebhukadhinezari, kunotaurwa kwauri \add kuti\add*: Ushe hwabva kwauri.
\v 32 Zvino vachakudzinga kubva kuvanhu, uye ugaro hwako huchava pamwe nemhuka dzesango, vachakudyisa uswa senzombe, uye nguva nomwe dzichapfuura pamusoro pako, kusvika waziva kuti kuti Wekumusoro-soro anotonga paumambo hwevanhu, uye anohupa waanoda.
\v 33 Panguva iyoyo chinhu chakazadziswa pamusoro paNebhukadhinezari; zvino wakadzingwa kubva kuvanhu, ndokudya uswa senzombe, uye muviri wake wakanyorova nedova rekumatenga, kusvika vhudzi rake rareba seminhenga yegondo, nenzara dzake dzafanana nedzeshiri.
\p
\v 34 Zvino pakupera kwemazuva, ini Nebhukadhinezari ndakasimudzira meso angu kuumatenga, kunzwisisa kwangu ndokudzokera kwandiri. Zvino ndakarumbidza Wekumusoro-soro, uye ndakarumbidza nekukudza iye anogara nekusingaperi, uyo ushe hwake ushe hwekusingaperi, uye umambo hwake ndehwe mazera nemazera.
\v 35 Zvino vagari vese vepanyika vakaverengwa sevasiri chinhu, iye ndokuita zvinoenderana nechido chake muhondo dzekumatenga, nevagari vepanyika, uye hakuna anogonadzivisa ruoko rwake, kana angati kwaari: Unoitei?
\v 36 Panguva iyoyo pfungwa dzangu dzakadzokera kwandiri, uye nekuda kwekubwinya kweumambo hwangu, rukudzo rwangu nekujeka zvakadzokera kwandiri, vapi vemazano vangu nemachinda angu vakanditsvaka, zvino ndikasimbiswa paumambo hwangu, uye ukuru hwakanakisisa hukawedzerwa kwandiri.
\v 37 Ikozvino ini Nebhukadhinezari ndinorumbidza nekukudza nekuremekedza Mambo wekumatenga, nokuti mabasa ake ese ichokwadi, nenzira dzake mitongo, uye vanofamba mukuzvikudza anoderedza.
\c 2 Dhanieri anodudzira zvakarotwa namambo Nebhukadhinezari 1 Negore rechipiri rokubata ushe kwaNebhukadhinezari, Nebhukadhinezari akarota hope; mweya wake ukatambudzika, hope dzake dzikatiza. 2 Ipapo mambo akarayira kuti vachenjeri nen'anga navaroyi navaKaradhea vadanwe kuzodudzira mambo kurota kwake. Ipapo vakapinda vakamira pamberi pamambo. 3 Mambo akati kwavari, "Ndarota hope, zvino mweya wangu unotambudzika ndichiti ndinzwisise kurota kwangu." 4 Ipapo vaKaradhea vakataura namambo norurimi rwavaSiria, vakati, "Mambo ngaararame nokusingaperi! Udzai varanda venyu kurota kwenyu, isu tigokuzivisai kududzirwa kwazvo." 5 Mambo akapindura, akati kuna vaKaradhea, "Shoko ratemwa neni; kana mukasandizivisa kurota kwangu nokududzirwa kwazvo, muchagurwa-gurwa, uye dzimba dzenyu dzichaitwa durunhuru. 6 Asi kana mukandizivisa kurota kwangu nokududzirwa kwazvo, muchapiwa neni zvipo nemibayiro nokukudzwa kukuru; naizvozvo chindizivisai kurota nokududzirwa kwazvo." 7 Ivo vakapindura rwechipiri, vachiti, "Mambo ngaaudze varanda vake kurota kwake, isu tigokuzivisai kududzirwa kwazvo." 8 Mambo akapindura, akati, "Ndinoziva kwazvo kuti imi munongotsvaka kuwedzerwa nguva, nokuti munoona kuti shoko iri ratemwa neni. 9 Asi kana mukasandizivisa kurota kwangu, mucharohwa nomurayiro mumwe chete, nokuti makazvigadzira kutaura mashoko enhema akashata pamberi pangu, kusvikira nguva yashanduka; naizvozvo chindiudzai kurota kwangu, ipapo ndichaziva kuti mungandizivisa kududzirwa kwazvo." 10 VaKaradhea vakapindura pamberi pamambo, vakati, "Hakuna munhu pasi pose angagone kuzivisa shoko iri ramambo, nokuti hakuna mambo kana ishe, kana mubati akatongotsvaka chinhu chakadai kune wakachenjera kana n'anga, kana muKaradhea upi noupi. 11 Chinhu chinobvunzwa namambo chikuru kwazvo, hakuna angachizivisa kuna mambo, asi vamwari vasingagari navanhu." 12 Nemhaka iyi mambo akatsamwa, akava nehasha kwazvo, akarayira kuti vachenjeri vose veBhabhironi vaurawe. 13 Naizvozvo chirevo chakatemwa kuti vachenjeri vaurawe, vakatsvakawo Dhanieri neshamwari dzake kuti vaurawe. 14 Ipapo Dhanieri akapindura Arioki nenjere nokungwara, iye mukuru wachengeti vamambo, akanga abuda kundouraya vachenjeri veBhabhironi; 15 akati kuna Arioki mukuru wavachengeti vamambo, "Chirevo ichi chamambo chine hasha neiko?" Ipapo Arioki akazivisa Dhanieri shoko iro. 16 Zvino Dhanieri akapinda kuna mambo, akakumbira kwaari, kuti amu‑ tariN kk,\‘\(4‘ kwax‘to k1Xbb_X‑ r w a kwazvo. 17 Ipapo Dhanieri akaenda kumba kwake, akandozivisa shamwari dzake Hanania naMishaeri naAzaria, shoko iro; 18 kuti vakumbire nyasha kuna Mwari wokudenga pamusoro pechinhu ichi chakavanzika, kuti Dhanieri neshamwari dzake varege kuparadzwa pamwechete navamwe vachenjeri veBhabhironi. 19 Ipapo chinhu icho chakavanzika chakaziviswa Dhanieri pane chaakaratidzwa usiku. Dhanieri akatenda Mwari wokudenga. 20 Dhanieri akapindura, akati, "Zita raMwari ngaritendwe nokusingaperi-peri, nokuti uchenjeri nesimba ndezvake. 21 Ndiye anoshandura nguva nemisi; ndiye anobvisa madzimambo, nokugadza madzimambo; ndiye anopa vakachenjera uchenjeri, navane njere zivo; 22 ndiye anozivisa zvinhu zvakadzama nezvakavanzika; ndiye anoziva zviri murima; chiedza chinogara kwaari. 23 Ndinokutendai nokukurumbidzai, imi Mwari wamadzibaba angu, makandipa uchenjeri nesimba, mukandizivisa zvino zvatakakumbira kwamuri; nokuti makatizivisa shoko ramambo." 24 Naizvozvo Dhanieri akapinda kuna Arioki, akanga arayirwa namambo kuparadza vachenjeri veBhabhironi; akandoti kwaari, "Rega hako kuparadza vachenjeri veBhabhironi; ndiise pamberi pamambo, ndichazivisa mambo kududzirwa kwazvo." 25 Ipapo Arioki akaisa Dhanieri pamberi pamambo nokukasira, akati kwaari, "Ndawana munhu pakati pavana vokutapwa vaJudha, achazivisa mambo kududzirwa kwazvo." 26 Mambo akapindura, akati kuna Dhanieri, ainzi Bheteshazari. "Iwe unogona kundizivisa kurota kwandakaona, nokududzirwa kwazvo here?" 27 Dhanieri akapindura mambo, akati, "Chinhu chakavanzika, chakarehwa namambo, hakuna vane njere, kana n'anga, kana vachenjeri, kana vafemberi vangazivisa mambo izvozvo; 28 asi kudenga kuna Mwari anozivisa zvakadzama; ndiye akazivisa mambo Nebhukadhinezari zvichazovapo pamazuva okupedzisira. Kurota kwenyu, nezvamakaratidzwa mumusoro wenyu panhoo dzenyu, hezvi; 20 kana murimi, mambo, pfungwa dzenyu dzakauya kwamuri muri panhoo dzenyu, mukarangarira zvichazoitwa pashure; zvino anozivisa zvakadzama, ndiye akakuzivisai zvichazoitwa. 30 Asi kana ndirini, chinhu ichi chakavanzika hachina kundiziviswa nokuda kwenjere dzandinadzo

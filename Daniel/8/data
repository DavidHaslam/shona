\c 8
\s Chiratidzo chegondohwe nenhongo
\p
\v 1 Mugore retatu rekutonga kwamambo Bherishazari kwakaonekwa chiratidzo kwandiri, ini Dhaniyeri, shure kwechakaonekwa kwandiri pakutanga.
\v 2 Zvino ndakaona muchiratidzo, uye zvakaitika pandakaona, kuti ndaiva paShushanini muzinda, uri padunhu reErami. Zvino ndakaona chiratidzo, uye ndaiva parwizi Urai.
\v 3 Ipapo ndakasimudza meso angu ndokuona, zvino tarira, pakamira pamberi perwizi gondohwe raiva nenyanga mbiri uye nyanga mbiri dzaiva dzakakwirira, asi imwe yaiva yakakwirira kupfuura imwe, uye yakakwirira yakabuda pashure.
\v 4 Ndakaona gondohwe richitunga rakatarira kumavirazuva, nekumaodzanyemba, nekuchamhembe, kuti kusava nemhuka dzingamira pamberi paro, kana dzinganunura kubva muruoko rwaro, asi rakaita zvinoenderana nechido charo, uye rakazvikudza.
\v 5 Zvino ndakati ndichiri kufunga, tarira, nhongo yakabva kumavirazuva pamusoro pechiso chenyika yese, asi haina kugunzva pasi. Zvino nhongo yaiva nenyanga yaionekwa pakati pemaziso ayo.
\v 6 Zvino yakasvika pagondohwe raiva nenyanga mbiri randakaona rakamira pamberi perwizi, ndokurimhamyira nehasha dzesimba rayo.
\v 7 Zvino ndakaiona ichiswedera kugondohwe, ndokuritsamira zvikuru, ndokurova gondohwe, ndokuvhuna nyanga dzaro mbiri. Zvino maiva musina simba mugondohwe kuti rimire pamberi payo, asi yakariputsira pasi ndotsika-tsika pamusoro paro, uye kwaiva kusina umwe kuti anunure gondohwe kubva muruoko rwayo.
\v 8 Naizvozvo nhongo yakazvikudza zvikurusa, zvino ichine simba, uye ichakasimba, nyanga huru yakavhunika. Zvino pakuti ikure kwakabuda nyanga ina dzaionekwa dzakatarira kumhepo ina dzekumatenga.
\v 9 Zvino kubva mune imwe yadzo kwakabuda nyanga diki, iyo yakakura zvikurusa yakatarira kuchamhembe, nekutarira kumavirazuva, nekutarira ku\add nyika\add* yakaisvonaka.
\v 10 Zvino yakakura kusvika kuhondo dzekumatenga, uye yakaputsira pasi dzimwe hondo nenyeredzi, ndokutsika-tsika pamusoro pazvo.
\v 11 Hongu, yakazvikudza kusvika kumuchinda wehondo, uye \add chipo\add* chinoenderera chakabviswa, nenzvimbo yeimba yayo tsvene yakaputsirwa pasi.
\v 12 Zvino hondo yakapiwa kurwisa \add chipo\add* chinoenderera nekuda kwechitadzo, uye yakaputsira pasi chokwadi, yakaita ndokubudirira.
\p
\v 13 Ipapo ndakanzwa mutsvenezve akati kuna iye akange achitaura: Ko izvo zvakaratidzwa zvichasvika rini, izvo zvechipo chinopiswa nokusingaperi nokudarika kunoparadza, kuti nzvimbo tsvene nehondo zviregwe zvichitsikwa netsoka?
\v 14 Zvino wakati kwandiri: Kusvika ava madekwani nemangwanani zvuru zviviri nemazana matatu; ipapo nzvimbo tsvene ichanatswa.
\p
\v 15 Zvino zvakaitika, ini Dhaniyeri ndaona chiratidzo, ndokutsvaka kunzwisisa, zvino tarira, kwakamira pamberi pangu sekuonekwa kwemunhu.
\v 16 Zvino ndakanzwa inzwi remunhu pakati pe\add mahombekombe\add* aUrai, rakadana richiti: Gabhirieri, ita kuti uyu anzwisise chiratidzo.
\v 17 Zvino wakaswedera pedo nepandaiva ndimire. Zvino paakasvika, ndakatya, ndokuwa nechiso changu; asi wakati kwandiri: Nzwisisa, iwe mwanakomana wemunhu, nokuti chiratidzo ndechenguva yekupedzisira.
\v 18 Zvino wakati achitaura neni, ndakava muhope huru chiso changu chiri pasi, asi wakandibata ndokundimisa panzvimbo yekumirai.
\v 19 Zvino wakati: Tarira, ndichakuzivisa zvichavapo panguva yekupedzisira yekutsamwa, nokuti kuguma kuchavapo panguva yakatarwa.
\v 20 Gondohwe rawakaona rine nyanga mbiri madzimambo eVaMedhiya neVaPeresia.
\v 21 Uye nhongo ine mvere ndimambo weGirisi; uye nyanga iri pakati pameso ayo ndimambo wekutanga.
\v 22 Neyakavhunika, ina sezvadzakamira panzvimbo yayo, umambo huna huchamira parudzi urwu, asi kwete nesimba rayo.
\v 23 Zvino panguva yekupedzisira yeumambo hwavo, vatadzi vasvika pakuzara, mambo wechiso chinotyisa, neanonzwisisa mano-mano achamira.
\v 24 Zvino simba rake richasimba, asi kwete nesimba rake pachake, uye achaparadza zvinoshamisa, uye achabudirira nekuita, uye achaparadza vane simba nerudzi rwevatsvene.
\v 25 Zvino kubudikidza neunyengeri hwake, iyewo achabudiririsa unyengeri muruoko rwake, ago\add zvi\add*kudza mumoyo make; zvino nerugare achaparadza vazhinji. Achamirisanawo nemuchinda wemachinda, asi achavhuniwa pasina ruoko.
\v 26 Zvino chiratidzo chemadekwani nechemangwanani charondedzerwa ichokwadi. Zvino iwe pfigira chiratidzo, nokuti ndechemazuva mazhinji.
\v 27 Zvino ini Dhaniyeri, ndakapera simba ndikarwara mazuva; pashure ndakasimuka ndokuita basa ramambo. Zvino ndakashamiswa nechiratidzo, asi hapana wakanzwisisa.

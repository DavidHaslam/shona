\c 8
\s Chiratidzo chegondohwe nenhongo
\p
\v 1 Mugore rechitatu rekutonga kwamambo Bherishazari kwakaonekwa chiratidzo kwandiri, ini Dhaniyeri, shure kwechakaonekwa kwandiri pakutanga.
\v 2 Zvino ndakaona muchiratidzo, uye zvakaitika, pandakaona, kuti ndaiva muShushani muzinda uri mudunhu reErami; uye ndakaona muchiratidzo, zvino ndaiva parwizi Urai.
\v 3 Zvino ndakasimudza meso angu ndokuona, zvino tarira, kwakamira pamberi perwizi gondohwe, raiva nenyanga mbiri; uye nyanga mbiri dzaiva dzakakwirira, asi imwe yaiva yakakwirira kupfuura imwe, uye yakakwirira yakabuda pashure.
\v 4 Ndakaona gondohwe richitunga kumavirazuva, nekumaodzanyemba, nekuchamhembe, zvekuti kwaiva kusina mhuka yaimira pamberi paro, uye inganunura kubva muruoko rwaro; asi rakaita zvinoenderana nechido charo, rikazvikudza.
\v 5 Zvino ndakati ndichafunga, tarira, nhongo yembudzi yakabva kumavirazuva pamusoro pechiso chepasi pese, ndokusagunzva pasi, uye nhongo iyi yaiva nenyanga yaionekwa pakati pemaziso ayo.
\v 6 Zvino yakasvika kugondohwe raiva nenyanga mbiri randaiva ndaona rakamira pamberi perwizi, ndokumhanyira kwariri nehasha dzesimba rayo.
\v 7 Zvino ndakaiona ichiswedera kugondohwe, zvino yakaritsamwira kwazvo, ndokurova gondohwe, ndokuvhuna nyanga dzaro mbiri, uye kwaiva kusina simba mugondohwe kuti rimirisane nayo, asi yakariwisira pasi pavhu ndokutsika-tsika pamusoro paro, uye paiva pasina anganunura gondohwe kubva muruoko rwayo.
\v 8 Naizvozvo nhongo yakazvikudza kwazvo, ndokuti yava nesimba, nyanga huru yakavhunika, zvino panzvimbo yayo pakabuda ina dzinoonekwa dzakatarira kumhepo ina dzekumatenga.
\v 9 Zvino kubva mune imwe yadzo kwakabuda nyanga diki yakazvikudza kwazvo, yakatarira kuchamhembe, nekutarira kumavirazuva, nekutarira kunyika yakanaka.
\v 10 Zvino yakakura kwazvo kusvika kuhondo yekumatenga, zvino yakawisira pasi dzimwe hondo nenyeredzi, ndokutsika-tsika pamusoro pazvo.
\v 11 Hongu, yaka\add zvi\add*kudza kusvika kumuchinda wehondo; uye nayo \add chibairo\add* chinoenderera chakabviswa, nenzvimbo yayo tsvene yakaputsirwa pasi.
\v 12 Zvino kwakapiwa hondo kurwisa \add chibairo\add* chinoenderera nechikonzero chechitadzo, ndokuwisira chokwadi pasi, ndokuita, ndokubudirira.
\p
\v 13 Zvino ndakanzwa umwe mutsvene achitaura, umwe mutsvene ndokuti kune umwe waitaura: Kusvika rinhi chiratidzo chiripo pamusoro pe\add chibairo\add* chinoenderera, nechitadzo chekuparadza, kupa zvese nzvimbo tsvene nehondo kuti zvitsikwe-tsikwe pasi petsoka?
\v 14 Zvino wakati kwandiri: Kusvika madekwani nemakuseni ane zvuru zviviri nemazana matatu; kusvika pakunatswa kwenzvimbo tsvene.
\p
\v 15 Zvino zvakaitika, ini Dhaniyeri ndaona chiratidzo, ndokutsvaka kunzwisisa, zvino tarira, kwakamira pamberi pangu wakaita sekuonekwa kwemunhu.
\v 16 Zvino ndakanzwa inzwi remunhu kubva pakati \add pemahombekombe\add* aUrai, rakadana ndokuti: Gabhurieri, ita kuti munhu uyu anzwisise chiratidzo.
\v 17 Zvino wakapinda pedo nepandaiva ndimire, uye pakupinda kwake ndakatya ndokuwa nechiso changu, asi wakati kwandiri: Nzwisisa, iwe mwanakomana wemunhu, nokuti chiratidzo ndechenguva yekupedzisira.
\v 18 Zvino pakutaura kwake neni, ndaiva ndakarara hope huru nechiso changu pasi, asi wakandibata ndokundiita ndimire pakumira kwangu.
\v 19 Zvino wakati: Tarira, ndichakuzivisa zvichava\add po\add* panguva yekupedzisira yekutsamwa kwaJehovha, nokuti panguva yakatarwa, kuguma kuchava\add po\add*.
\v 20 Gondohwe rawaona rine nyanga mbiri ndiwo madzimambo eVaMedhiya neVaPeresia.
\v 21 Uye nhongo ine mvere ndimambo weGirisi; nyanga huru iri pakati pemeso ayo ndimambo wekutanga.
\v 22 Kana iri yakavhunika, ina sezvadzakamera panzvimbo yayo, umambo una huchasimuka kubva kurudzi, asi kwete nesimba rayo.
\v 23 Zvino pakupedzisira kwekuguma kweumambo hwavo, vatadzi pavanenge vazara, mambo wechiso chinotyisa uye anonzwisisa mashoko anorema achasimuka.
\v 24 Zvino simba rayo richagwinya, asi kwete nesimba rayo, asi achaparadza zvinoshamisa, uye achabudirira nekuita, uye achaparadza vane simba nerudzi rutsvene.
\v 25 Zvino kubudikidza neunyengeri hwakewo achabudiririsa ukiribidi muruoko rwake, uye achazvikudza mumoyo make, uye achaparadza vazhinji nerugare, achamirisanawo nemuchinda wemachinda, asi achavhuniwa pasina ruoko.
\v 26 Zvino chiratidzo chemadekwani nechemangwanani zvawakaudzwa ichokwadi; asi iwe vharira chiratidzo, nokuti ndechemazuva mazhinji.
\v 27 Zvino ini Dhaniyeri ndakapera simba, uye ndakarwara mazuva; pashure ndakasimuka ndokuita basa ramambo, uye ndakashamiswa zvikuru nechiratidzo, asi hakuna wakanzwisisa.
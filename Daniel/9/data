\c 9
\s Munyengetero waDhaniyeri
\p
\v 1 Mugore rekutanga raDhariyasi mwanakomana waAhasuwerusi, wembeu yeVaMedhi, wakaitwa mambo pamusoro peumambo hweVaKaradhiya.
\v 2 Mugore rekutanga rekutonga kwake, ini Dhaniyeri ndakanzwisisa nemabhuku uwandu hwemakore, shoko raJehovha arakasvika nawo kuna Jeremiya muporofita, kuzadzisa makore makumi manomwe pakuparadzwa kweJerusarema.
\p
\v 3 Zvino ndakarinzira chiso changu kuna Ishe Mwari, kutsvaka \add ne\add*munyengetero nemikumbiro, nekutsanya, nesaga nemadota.
\v 4 Zvino ndakanyengetera kuna Jehovha Mwari wangu, ndokuita kureurura kwangu, ndokuti: Haiwa Mwari, mukuru, uye Mwari anotyisa, anochengeta sungano nengoni kune vanomuda, nekune vanochengeta mirairo yake.
\v 5 Takatadza, uye takaita chisakarurama uye takaita chakaipa, uye takamukira, nekutsauka kubva pazviga nepamitongo yenyu.
\v 6 Uye hatina kuteerera kuvaranda venyu vaporofita, ivo vakataura muzita renyu kumadzimambo edu, machinda edu, nemadzibaba edu, nekuvanhu vese vepanyika.
\v 7 Haiwa, Ishe, kururama kuri kwamuri, asi kwatiri kune kunyara kwezviso sepazuva rino; kuvanhu vekwaJudha, nekuvagari veJerusarema, nekuna Israeri wese, vari pedo nevari kure, nemunyika dzese kwamakavadzingira, nekuda kwechitadzo chavo chavakakutadzirai.
\v 8 Haiwa Ishe kunyara kwezviso kuri kwatiri, kumadzimambo edu, kumachinda edu, nekumadzibaba edu, nekuti takakutadzirai.
\v 9 Kuna Ishe Mwari wedu kune ngoni zhinji nekanganwiro zhinji, kunyange takamumukira.
\v 10 Uye hatina kuteerera inzwi raJehovha Mwari wedu, kuti tifambe mumirairo yake yaakaisa pamberi pedu neruoko rwevaranda vake vaporofita.
\v 11 Hongu, Israeri wese wakadarika murairo wenyu uye nekutsauka, kuti vasateerera inzwi renyu, naizvozvo kutukwa kwadururwa pamusoro pedu, nemhiko yakanyorwa mumurairo waMozisi muranda waMwari, nokuti takamutadzira.
\v 12 Zvino wakasimbisa mashoko ake aakataura kurwisana nesu, nekurwisa vatongi vakatitonga, nekuuisa pamusoro pedu chakaipa chikuru, nokuti pasi pematenga ese hakuna kumboitwa sezvakaitwa pamusoro peJerusarema.
\v 13 Sezvazvakanyorwa mumurairo waMozisi, chakaipa chese ichi chichatiwira, asi hatina kutsvaka chiso chaJehovha Mwari wedu, kuti titsauke pauipi hwedu tigonzwisisa chokwadi.
\v 14 Naizvozvo Jehovha wakarindira pamusoro pechakaipa, ndokuchiuisa pamusoro pedu; nokuti Jehovha Mwari wedu wakarurama pamabasa ake ese aanoita, nokuti hatina kuteerera izwi rake.
\v 15 Zvino ikozvino, imwi Ishe Mwari wedu, makabudisa vanhu venyu kubva panyika yeEgipita neruoko rwune simba, uye makazviwanira mukurumbira sepazuva rino, takatadza, takaita zvakaipa.
\p
\v 16 Aiwa Ishe, nekuda kwekururama kwenyu kwese, ndinokunyengeterai, dai kutsamwa kwenyu nehasha dzenyu zvadzorwe paguta renyu reJerusarema, gomo renyu dzvene; nokuti nekuda kwezvivi zvedu, uye nekuda kwezvakaipa zvemadzibaba edu, Jerusarema nevanhu venyu chava chinyadzo kune vese vakapoteredza.
\v 17 Naizvozvo ikozvino, imwi Mwari wedu, inzwai munyengetero wemuranda wenyu, nemikumbiro yake, uye penyesai chiso chenyu pamusoro penzvimbo yenyu tsvene iyo yava dongo, nekuda kwaIshe.
\v 18 Haiwa, Mwari wangu, rerekerai nzeve yenyu, munzwe; zarurai maziso enyu, zvino muone kuparara kwedu kukuru, uye guta rinodanwa nezita renyu, nokuti hatisvitsi mikumbiro yedu pamberi penyu nokuda kwekururama kwedu, asi nokuda kwengoni dzengu huru.
\v 19 Haiwa Ishe, inzwai; Ishe, kanganwirai; Ishe, teererai, uye itai, musanonoka, nokuda kwenyu, imwi Mwari wangu, nokuda kweguta renyu nevanhu venyu vanodanwa nezita renyu.
\s Gabhurieri anodudzira zvevhiki makumi manomwe
\p
\v 20 Zvino ndichiri kutaura, ndichinyengetera, nekurevurura chivi changu nechivi chevanhu vangu Israeri, nekusvitsa mukumbiro wangu pamberi paJehovha Mwari wangu pamusoro pegomo dzvene raMwari wangu;
\v 21 hongu, ndichiri kutaura mumunyengetero, iye uya murume Gabhurieri wandaiva ndaona muchiratidzo pakutanga, achibhururuswa nekukurumidza, wakandibata panguva inenge yechipo chemadekwani.
\v 22 Zvino waka\add ndi\add*zivisa ndokutaura neni, ndokuti: Dhaniyeri, ikozvino ndabuda kukupa umhare nekunzwisisa.
\v 23 Pakutanga kwemikumbiro yako, murairo wabuda, zvino ndauya kuzo\add ku\add*zivisa, nokuti unodikanwa kwazvo. Naizvozvo nzwisisa nyaya iyi, urangarire chiratidzo.
\v 24 Mavhiki makumi manomwe dzakatemwa pamusoro pevanhu vako neguta rako dzvene, kupedza chitadzo nekugumisa zvivi, uye kuita yanano pamusoro peuipi, nekupinza kururama kwekusingaperi, nekusimbisa chiratidzo chechiporofita, nekuzodza chitsvene chezvitsvene.
\v 25 Naizvozvo chiziva unzwisise, \add kuti\add* kubva pakubuda kwemurairo wekuvandudza nekuvaka Jerusarema kusvika kuna Mesiasi Muchinda, mavhiki manomwe, nemavhiki makumi matanhatu nemaviri. Migwagwa yemuguta nemigero ichavakwazve, asi nekutambudzika kwenguva zhinji.
\v 26 Zvino shure kwevhiki makumi matanhatu nematanhatu Mesiasi achagurwa, asi zvisingaitirwi iye, uye vanhu vemuchinda vachauya vachaparadza guta nenzvimbo tsvene, uye mugumo waro uchava nemafashame, uye kusvika pakuguma kwehondo kuparara kukuru kwakatemwa.
\v 27 Zvino achasimbisa sungano nevazhinji kwevhiki imwe, uye pakati pevhiki achagumisa chibairo nechipo, uye pamusoro pebapiro rezvinyangadzo pachava nemuparadzi, iko kusvika pakuguma, nezvakatarwa zvichadururirwa pamusoro pedongo.
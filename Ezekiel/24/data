\c 24
\s Mufananidzo wegate rinovira
\p
\v 1 Shoko raJehovha rakasvikazve kwandiri, mugore repfumbamwe, nemwedzi wegumi, neregumi remwedzi, richiti:
\v 2 Mwanakomana wemunhu, zvinyorere zita rezuva, zvezuva rino iri. Mambo weBhabhironi wakazvimisa kurwisa Jerusarema nezuva rino iri.
\v 3 Zvino reva mufananidzo kuimba inopanduka, uye uti kwavari: Anoreva seizvi Ishe Jehovha: Isa gate, \add ri\add*ise, uyewo dira mvura mariri.
\v 4 Unganidzira mariri nhindi dzaro, nhindi imwe neimwe yakanaka, chidya nebandauko; zadza nemafuta akasarudzwa.
\v 5 Tora rakasarudzwa paboka remakwai, uyewo svinga remapfupa pasi paro, rivhaidze kwazvo; kubikwewo mapfupa aro mukati maro.
\p
\v 6 Naizvozvo anoreva seizvi Ishe Jehovha: Nhamo kuguta reropa zhinji, gate furo raro riri mariri, uye risina kubudamo furo raro! Budisa nhindi imwe neimwe; hapana mujenya unokandwa pamusoro paro.
\v 7 Nokuti ropa raro riri mukati maro; wakariisa paruware rwusina chinhu; haana kuridururira pasi, kurifukidza neguruva.
\v 8 Kuti riuise hasha dzangu kuti nditsive tsvivo, ndakaisa ropa rake panzvimbo yakachena yeibwe, kuti risafukidzwa.
\p
\v 9 Naizvozvo anoreva seizvi Ishe Jehovha: Nhamo kuguta reropa! Neni ndichakudza svinga.
\v 10 Tutirai huni, pfutidzai moto, pedzai nyama, uye irungei kwazvo, nemapfupa ngaatsve.
\v 11 Zvino uriise risina chinhu pamusoro pemazimbe aro, kuti ndarira yaro ipise uye itsve, neutsvina hwaro hunyunguduke mariri, kuti furo raro ripere.
\v 12 Rakandinetesa nekushingaira; nefuro raro zhinji harina kubuda mariri; furo raro riri mumoto!
\v 13 Mune uipi mutsvina yako, nokuti ndakakunatsa, asi hauna kunatswa, haunganatswi kubva muutsvina hwakozve, kusvika ndazorodzesa hasha dzangu pamusoro pako.
\v 14 Ini Jehovha ndakataura, zvichaitika, uye ndicha\add zvi\add*ita, handingadzokeri shure, uye handingasii, uye handingazvidembi; zvichienderana nenzira dzako, uye zvichienderana nezviito zvako, vachakutonga, anoreva Ishe Jehovha.
\s Kufa kwemukadzi waEzekieri
\p
\v 15 Zvino shoko raJehovha rakasvika kwandiri richiti:
\v 16 Mwanakomana wemunhu, tarira, ndinobvisa kwauri chishuwo chemeso angu neshamhu, zvakadaro haungachemi kana kuungudza, nemisodzi yako haingayereri.
\v 17 Gomera, unyarare, usaririra vakafa, sunga nguwani yemusoro wako pamusoro pako, uye uise shangu dzako patsoka dzako, usapfumbira miromo yako, uye usadya chingwa chevanhu.
\v 18 Zvino ndakataura kuvanhu mangwanani, madekwani mukadzi wangu ndokufa, zvino ndikaita mangwanani sezvandakarairwa.
\p
\v 19 Zvino vanhu vakati kwandiri: Haungaudzi here kwatiri kuti zvinhu izvi zvii zvaunoita?
\v 20 Zvino ndakavapindura: Shoko raJehovha rakasvika kwandiri richiti:
\v 21 Taura kuimba yaIsraeri: Anoreva seizvi Ishe Jehovha: Tarirai, ndichasvibisa imba yangu tsvene, mbiri yesimba renyu, chishuwo chemeso enyu, uye iyo mweya wenyu waunonzwira tsitsi; uye vanakomana venyu nevanasikana venyu vamakasiya vachawa nemunondo.
\v 22 Zvino muchaita sezvandaita; hamungapfumbiri miromo, kana kudya chingwa chevanhu.
\v 23 Nenguwani dzenyu dzichava pamisoro yenyu, neshangu dzenyu patsoka dzenyu; hamungachemi kana kuungudza, asi muchaonda nekuda kwezvakaipa zvenyu, nekuchemana umwe kune umwe.
\v 24 Saizvozvo Ezekieri achava chiratidzo kwamuri; zvichienderana nezvese zvaaita, muchaita, uye kana zvasvika muchaziva kuti ndiri Ishe Jehovha.
\p
\v 25 Iwewo mwanakomana wemunhu zvicha\add daro\add* zuva randichatora kubva kwavari simba ravo, mufaro wekubwinya kwavo, chishuwo chemeso avo, neicho pavakaisa fungwa dzavo pachiri, vanakomana vavo nevanasikana vavo,
\v 26 nezuva iro kuchasvika kwauri anopukunyuka, kuzokunzwisa nenzeve?
\v 27 Nezuva iro muromo wako uchashamira anopukunyuka, uye uchataura ukasazovazve chimumumu, uye uchava chiratidzo kwavari, zvino vachaziva kuti ndiri Jehovha.
\c 26
\s Shoko pamusoro peTire
\p
\v 1 Zvino zvakaitika mugore regumi nerimwe, nerekutanga remwedzi, shoko raJehovha rakasvika kwandiri richiti:
\v 2 Mwanakomana wemunhu, Tire zvarakati pamusoro peJerusarema \add richiti\add*: Toko! Raputsika, raiva masuwo evanhu; ratendeukira kwandiri, ndichazadzwa, rava dongo.
\v 3 Naizvozvo anoreva seizvi Ishe Jehovha: Tarira, ndinopokana newe, iwe Tire, uye ndichauisa marudzi mazhinji kuzokurwisa, sezvinouisa gungwa mafungu aro.
\v 4 Uye vachaparadza masvingo eTire, nekukoromora shongwe dzaro; ndichapara guruva raro kubva pariri, ndigoriita ruware rwusine chinhu.
\v 5 Richava nzvimbo yekunikwa mimbure pakati pegungwa, nokuti ini ndazvitaura, anoreva Ishe Jehovha; uye richava chakapambiwa kumarudzi.
\v 6 Zvino vakunda varo vari kumunda vachaurawa nemunondo. Zvino vachaziva kuti ndiri Jehovha.
\p
\v 7 Nokuti anoreva seizvi Ishe Jehovha: Tarirai, ndichauyisa pamusoro peTire Nebhukadhirezari mambo weBhabhironi, mambo wemadzimambo, kubva kumaodzanyemba, ane mabhiza uye nengoro uye nevatasvi vemabhiza, nezvaunga nevanhu vazhinji.
\v 8 Achauraya vakunda vako vari kumunda nemunondo, uye achakuitira nhare ndokukudururira murwi, nekukusimudzira nhovo huru.
\v 9 Zvino achakumisira makondobwe ekuputsa kurwisa masvingo ako, uye shongwe dzako achaputsa neminondo yake.
\v 10 Nekuda kweuwandu hwemabhiza ake, guruva rawo richakufukidza, masvingo ako achadengenyeka nekuda kweruzha rwevatasvi vemabhiza, nerwemavhiri, nerwengoro, paachapinda pamasuwo ako, semunhu anopinda muguta rakapaziwa.
\v 11 Nemahwanda emabhiza ake achatsikira pasi nzira dzako dzemumusha dzese, achauraya vanhu vako nemunondo, neshongwe dzako dzesimba dzichawira muvhu.
\v 12 Zvino vachapamba fuma yako, nekutapa zvishambadzirwa zvako, uye vachaputsa masvingo ako, nekuparadza dzimba dzako dzinofadza, uye vachaisa mabwe ako nematanda ako neguruva rako mukati memvura.
\v 13 Zvino ndichagumisa ruzha rwenziyo dzako, neinzwi rembira dzako garingazonzwikwizve.
\v 14 Zvino ndichakuita seruware rwusine chinhu, uchava pekuyanika mimbure; hauchazovakwizve, nokuti ini Jehovha ndazvitaura, anoreva Ishe Jehovha.
\p
\v 15 Anoreva seizvi Ishe Jehovha kuTire: Zviwi hazvingadengenyeki here pamutinhiro wekuwa kwako, vakakuvadzwa pavanogomera, pakuurawa kwevanourawa mukati mako?
\v 16 Ipapo machinda ese egungwa achaburuka kubva pazvigaro zvawo zvekutonga ndokukurura nguvo dzavo refu, ndokubvisa zvipfeko zvavo zvakarukwa; vachapfeka kudedera, vachagara pasi vagodedera nguva nenguva, ndokushamisika zvikuru pamusoro pako.
\v 17 Vachakusimudzira mariro ndokuti kwauri: Wakaparadzwa sei pamakungwa iwe waigarwa, guta rine mbiri iwe wakange wakagarwa navanhu vaiziva kufamba negungwa, iro guta rakange rine mbiri, rakange rine simba pagungwa, iro navanhu varo, vaityisa vese vagereko.
\v 18 Zvino zviwi zvichadengenyeka nezuva rokuwa kwako; zvirokwazvo, zviwi zviri mugungwa zvichavhunduka nokubviswa kwako.
\v 19 Nokuti zvanzi naIshe Jehovha: Nenguva yandichakuita guta dongo, sezvakaita maguta asina vanhu, nenguva yandichauisa gungwa rakadzika pamusoro pako, ukafukidzwa nemvura zhinji;
\v 20 nenguva iyo ndichakuburusa pamwe chete navanoburukira mugomba, kuvanhu vekare; ndichakugarisai panzvimbo dziri pasi dzenyika, pakange panamatongo kare nakare, pamwe chete navanoburukira mugomba, kuti urege kugarwa navanhu; asi ndichaisa mufaro munyika yavapenyu.
\v 21 Asi iwe ndichakuita chinhu chinotyisa, haungazovipo; kunyange ukatsvakwa, haungawanikwizve nokusingaperi, ndizvo zvinotaura Ishe Jehovha.
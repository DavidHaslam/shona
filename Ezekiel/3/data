\c 3
\p
\v 1 zvino wakati kwandiri: Mwanakomana womunhu, idya chaunowana; idya rugwaro rwakapetwa urwu, zvino uende unotaura neimba yaIsraeri.
\v 2 Zvino ndakashamisa muromo wangu, iye ndokundidyisa rugwaro rwakapetwa.
\v 3 Zvino wakati kwandiri: Mwanakomana wemunhu, dyisa dumbu rako, ugozadza ura hwako nerugwaro rwakapetwa urwu rwandinokupa. Zvino ndakadya ndokuva seuchi mumukanwa pakutapira.
\p
\v 4 Zvino wakati kwandiri: Mwanakomana wemunhu, famba uende kuimba yaIsraeri, utaure kwavari nemashoko angu.
\v 5 Nokuti hautumwi kurudzi rune mutauro wakadzama nerurimi rwunorema, \add asi\add* kuimba yaIsraeri.
\v 6 Kwete kuvanhu vazhinji vemutauro wakadzama nerurimi rwunorema, manzwi avo ausingatongonzwisisi, dai ndakakutuma kwavari, ivo vaikunzwa.
\v 7 Asi imba yaIsraeri haingakuteereri, nokuti havadi kunditeerera, nokuti imba yese yaisraeri ine chiso chakasindimara uye ine moyo mukukutu.
\v 8 Tarira, ndakasimbisa chiso chako kurwisa chiso chavo, uye hma yako yakasimba kupfuura huma yavo.
\v 9 Ndakaitisa huma yako sedhaimani rinokunda musarasara; usavatya, uye usavhunduswa nechiso chavo, kunyange vari imba inopanduka.
\p
\v 10 Wakatiwo kwandiri: Mwanakomana wemunhu, mashoko angu ese andichataura kwauri, agamuchire mumoyo mako ugoanzwa nenzeve dzako.
\v 11 Famba uende kune vari muutapwa, kuvana vevanhu vako, ugotaura kwavari ugovaudza \add uchiti\add*: Anoreva seizvi Ishe Jehovha, kunyange vakakunzwa uye kunyange vakarega.
\p
\v 12 Zvino Mweya wakandisimudza, uye ndakanzwa shure kwangu ruzha, kuvhuvhuta kukuru' \add kuchinzi\add*: Kubwinya kwaJehovha ngakurumbidzwe kubva panzvimbo yake.
\v 13 Ndikanzwawo ruzha rwemapapiro ezvisikwa zvipenyu zvaibatana, neruzha rwemavhiri pakanangana nazvo, neruzha rwekuvhuvhuta kukuru.
\v 14 Zvino Mweya wakandisimudza, ndokundibvisa; zvino ndakaenda kukushungurudzika pakupfuta kwemweya wangu; asi ruoko rwaJehovha rwaiva nesimba pamusoro pangu.
\v 15 Zvino ndakasvika kune vaiva muutapwa paTeriabhibhi, vakange vagere parwizi rwaKebhari, ipapo pavakange vagere; ini ndikagarapo pakati pavo mazuva manomwe ndichishayiwa mashoko.
\s Ezekieri anodanwa ave nharirire yaIsraeri
\p
\v 16 Zvino mazuva manomwe akati apera, shoko raJehovha rikasvika kwandiri richiti:
\v 17 Mwanakomana womunhu, ndakakuita nharire yeimba yaIsraeri; naizvozvo chinzwa shoko rinobva mumuromo mangu, uvanyevere panzvimbo yangu.
\v 18 Kana ini ndikati kuno wakaipa: Zvirokwazvo uchafa, iwe ukasamunyevera, kana kutaura zvinonyevera wakaipa panzira yake yakaipa, kuti aponese upenyu hwake, munhu uyu wakaipa achafira muzvakaipa zvake, asi ropa rake ndicharibvunza paruoko rwako.
\v 19 Asi kana iwe ukanyevera akaipa, akasatendeuka pazvakaipa zvake, kana panzira yake yakaipa, iye achafira muzvakaipa zvake, asi iwe waponesa hako mweya wako.
\p
\v 20 Uyezve, kana munhu akarurama akatsauka pakururama kwake, akaita zvakaipa, ini ndikaisa chigumbuso pamberi pake, achafa; zvausina kumunyevera, achafira muzvivi zvake; zvakarurama zvaakaita hazvingarangarirwi, asi ropa rake ndicharibvunza paruoko rwako.
\v 21 Asi kana ukanyevera munhu wakarurama, kuti wakarurama arege kutadza, iye akasatadza, zvirokwazvo achararama, nokuti wakateerera kunyeverwa, newe waponesa mweya wako.
\p
\v 22 Ruoko rwaJehovha rwakange ruri pamusoro pangu ipapo, akati kwandiri: Simuka, uende kubani, ndichataura newe ipapo.
\v 23 Zvino ndakasimuka, ndikaenda kubani, ndikaona kubwinya kwaJehovha kumirepo, kwakafanana nokubwinya kwandakaona parwizi rwaKebhari; ndikawira pasi nechiso changu.
\v 24 Ipapo Mweya wakapinda mandiri, ukandimisa namakumbo angu, ukataura neni, ukati kwandiri: Enda, undozvipfigira mumba mako.
\v 25 Asi iwe, mwanakomana womunhu, tarira, vachauya nezvisungo kwauri, vachakusunga nazvo, kuti urege kubudira pakati pavo;
\v 26 ini ndichanamatirisa rurimi rwako mumukanwa wako, kuti uve mbeveve, urege kuva murayiri wavo; nokuti ivo iimba inondimukira simba.
\v 27 Asi kana ndichitaura newe, ndichashamisa muromo wako, iwe ugoti kwavari: Zvanzi nalshe Jehovha: Anonzwa ngaanzwe, anoramba, ngaarambe; nokuti ivo iimba inondimukira simba.

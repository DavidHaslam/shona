\c 41
\s Nzvimbo tsvene dzetembere
\p
\v 1 Zvino wakandiunza mutembere, ndokuyera mbiru, makubhiti matanhatu kufara kurutivi rwuno nemakubhiti matanhatu kune rwumwe rutivi, kufara kwetabhenakeri.
\v 2 Nekufara kwegonhi makubhiti gumi, nemativi egonhi makubhiti mashanu kurutivi rwuno nemakubhiti mashanu kurutivi irwo. Zvino wakayera kureba kwaro, makubhiti makumi mana, nekufara makubhiti makumi maviri.
\v 3 Zvino wakapinda nechemukati, ndokuyera mbiru dzemukova, makubhiti maviri, negonhi makubhiti matanhatu, nekufara kwegonhi, makubhiti manomwe.
\v 4 Zvino wakayera kureba kwawo, makubhiti makumi maviri, nekufara makubhiti makubhiti makumi maviri pamberi petembere; ndokuti kwandiri: Iyi itsvene yedzitsvene.
\p
\v 5 Zvino wakayera chidziro cheimba, makubhiti matanhatu, nekufara kwekamuri reparutivi, makubhiti mana kupoteredza imba divi rimwe nerimwe.
\v 6 Nemakamuri ekumativi aiva matatu, rimwe pamusoro perimwe, akapetwa rwune makumi matatu; , zvino akapinda muchidziro chaiva cheimba yemakamuri eparutivi kupoteredza, kuti abatire, asi aiva asina kubatira pa pachidziro cheimba.
\v 7 Zvino pakava nekukura nekumonereka kupoteredza zvichingokwira kupoteredza imba, naizvzozvo kufara kweimba kwakava pakukwira, kuchiwedzerawo kubva pasisa kusvika kumusorosa uye nepakati.
\p
\v 8 Ndakaonawo kukwirira kweimba kupoteredza, nheyo dzemakamuri eparutivi rutsanga rwakazara rwemakubhiti makuru matanhatu.
\v 9 Ukobvu hwechidziro chaiva chekamuri reparutivi kunze, makubhiti mashanu; neyakasara nzvimbo yaiva yemakamuri eparutivi eimba.
\v 10 Zvino pakati pemakamuri paiva neupamhi hwemakubhiti makumi maviri kupoteredza imba kumativi ese.
\v 11 Nemagonhi emakamuri eparutivi aiva akatarisa kunzvimbo yakasiiwa, rimwe gonhi rakatarisa kumaodzanyemba, rimwe gonhi rakatarisa kuchamhembe, uye kufara kwenzvimbo yakasiiwa kwaiva makubhiti mashanu kupoteredza.
\v 12 Maererano nechivakwa chaiva pamberi penzvimbo yakaparadzaniswa, kumucheto kwakatarisa kumavirira, makubhiti makumi manomwe kufara, nechidziro chechivakwa, makubhiti mashanu kukora kupoteredza, nekureba kwacho makubhiti makumi mapfumbamwe.
\p
\v 13 Saizvozvo wakayera imba, makubhiti zana kureba, nenzvimbo yakaparadzaniswa, nechivakwa nezvidziro zvacho, makubhiti zana kureba;
\v 14 nekufara kwechiso cheimba, nekwenzvimbo yakaparadzaniswa wakatarisa kumabvazuva, makubhiti zana.
\v 15 Zvino wakayera kureba kwechivakwa mhiri pakatarisana nenzvimbo yakaparadzaniswa yaiva shure kwacho, nemaberere acho kurutivi rwuno nekurutivi irwo, makubhiti zana, netembere yemukati, nemaberere echivanze.
\v 16 Zvikumbaridzo, nemahwindo akavharwa, nemaberere akapoteredza pane imwe mitanho mitatu, mhiri pakatarisana negonhi, zvakafukidzwa nematanda kupoteredza, uye kubva pavhu kusvika kumawindo, nemawindo akavharwa,
\v 17 kusvikira kumusoro kwegonhi kusvikawo kuimba yemukati, nekunze, nepachidziro chese kupoteredza mukati nekunze, \add ne\add*zviyero.
\v 18 Zvakange zvakaitwa zvina makerubhi nemichindwe; kwakange kune muchindwe pakati pekerubhi rimwe nerimwe, uye kerubhi rimwe nerimwe rakange rine zviso zviviri;
\v 19 naizvozvo kwakange kune chiso chomunhu chakatarira kumuchindwe kurutivi rumwe, nechiso cheshumba diki chakatarira kumuchindwe kuno rumwe rutivi; ndizvo zvazvakange zvakaitwa paimba yese kumativi ese;
\v 20 kubva pasi kusvikira kumusoro komukova kwakange kuna makerubhi nemichindwe; saizvozvowo pachidziro chetembere.
\v 21 Kana iri tembere, magwatidziro akange ina mativi mana akaenzana; kana iri nzvimbo tsvene pamberi payo yakange yakafanana netembere.
\v 22 Aritari yakange yakavezwa namatanda, yakasvika mamita matatu pakukwirira kwayo, nokureba kwayo mamita maviri; makona ayo, nokureba kwayo, namadziro ayo, zvakange zvakavezwa namatanda; akati kwandiri: Iri ndiro tafura riri pamberi paJehovha.
\p
\v 23 Tembere nenzvimbo tsvene zvakange zvine mikova miviri.
\v 24 Mukova umwe neumwe wakange una masasa maviri, masasa maviri aitendereka; masasa maviri pamukova mumwe, uye masasa maviri pane mumwe.
\v 25 Paari, ipo pamasasa etembere, pakange pakavezwa makerubhi nemichindwe, zvakafanana nezvakaitwa pamadziro; pakange pane chikumbaridzo chamatanda nechapamberi peberere nechokunze.
\v 26 Kwakange kuna mahwindo akapfigwa nemichindwe kurutivi rumwe nokuno rumwe rutivi, kumativi eberere; ndizvo zvakange zvakaita makamuri okumativi eimba nezvikumbaridzo.

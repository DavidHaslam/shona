\c 19
\s Shungu pamusoro pamachinda aIsraeri
\p
\v 1 Zvino iwe, imba mariro pamusoro pamachinda aIsraeri,
\v 2 uti: Mai vako vaiva aniko? Vaiva shumbakadzi, yairara pakati peshumba, ichirera vana vayo pakati peshumba diki.
\v 3 Zvino yakarera umwe mwana wayo, ikava shumba diki, ikadzidza kubata zvaingauraya, ikapedza vanhu.
\v 4 Marudzi avanhu akainzwawo ikabatwa muhuzha yavo, vakaiisa kunyika yeEgipita.
\v 5 Zvino yakati ichiona kuti yanyengerwa, kuti tariro yanyangarika, ikatorazve umwe mwana wayo, ikaiita shumba diki.
\v 6 Iyo ikafamba-famba pakati peshumba; ikava shumba diki, ikadzidza kubata zvaingauraya, ikapedza vanhu.
\v 7 Ikaziva dzimba dzavo dzohushe, ikaparadza maguta avo; nyika nezvese zvayo ikava dongo, nokuda kokuwomba kwayo.
\v 8 Ipapo marudzi avanhu venyika dzakapoteredza akarwa nayo, vakakandira mumbure wavo pamusoro payo, ikabatwa muhuzha yavo.
\v 9 Vakaiisa muchirugu chine zvikokovonho, vakanoiisa kuna mambo weBhabhironi; vakaiisa munhare, kuti inzwi rayo rirege kuzonzwikwa pamakomo aIsraeri.
\p
\v 10 Mai vako vakange vakaita somuzambiringa, panguva yokuzorora kwako, wakange wakasimwa pamvura; wakabereka zvakanaka, una matavi mazhinji, nokuda kwemvura zhinji.
\v 11 Ukava namatanda makobvu okuita tsvimbo dzavaibata hushe, musoro wawo ukakwirira kumusoro pakati pamatavi makobvu, ukaonekwa kumusoro-soro pamwe chete namashizha awo mazhinji.
\v 12 Asi wakadzurwa nehasha, ukakandirwa pasi, mhepo inobva mabvazuva ikaomesa michero yawo, matanda awo makobvu akavuniwa, ndokuoma, moto ukaapedza.
\v 13 Zvino wasimwa murenje, munyika yakaoma ine nyota.
\v 14 Moto wabuda padanda ramatavi awo, ukapedza michero yawo, hapachine danda rine simba ringaita tsvimbo yokubata ushe. Awa ndiwo mariro, uye achazova mariro.

\c 19
\s Shungu pamusoro pemachinda aIsraeri
\p
\v 1 Zvino iwe, simudzira mariro machinda aIsraeri,
\v 2 zvino uti: Mai vako chii? Shumbakadzi yakarara pakati pedzishumba, yakarera imbwanana dzayo pakati peshumba diki.
\v 3 Zvino yakarera imwe imbwanana yayo ndokuva shumba diki, ndokudzidza kubata chijimbiwa, yakapedza vanhu.
\v 4 Marudzi akanzwawo nezvayo, yakabatwa mugomba rawo, vakaiunza iri mumaketani kunyika yeEgipita.
\v 5 Zvino payakaona kuti yaiva yamirira, tariro yayo yakarasika, zvino yakatora imwe yembwanana dzayo ikaiita shumba diki.
\v 6 Zvino yakakwira nekuburuka pakati peshumba, yakava shumba diki, ndokudzidza kubata chijimbiwa, ikapedza vanhu.
\v 7 Zvino yakaziva matongo avo, ndokuparadza maguta avo, nyika ndokuva dongo nekuzara kwayo, neruzha rwekuomba kwayo.
\v 8 Ipapo marudzi akamira kurwisana nayo kumativi ese ematunhu, ndokutandira mumbure wavo pamusoro payo, yakabatwa mugomba ravo.
\v 9 Zvino vakaiisa muchirugu nemaketani, ndokuiunza kuna mambo weBhabhironi; vakaiunza munhare, kuti inzwi rayo risachinzwikwazve pamusoro pemakomo ekwaIsraeri.
\p
\v 10 Mai vako vakaita semuzambiringa muropa rako, wakasimwa pamvura zhinji, wakava nezvibereko akazara nematavi nekuda kwemvura zhinji.
\v 11 Wakava nematanda akasimba ekuva tsvimbo dzevanotonga, uye urefu hwawo hwaiva hwakakwirira pakati pematavi makobvu, uchionekera neurefu hwaro nekuwanda kwematavi awo.
\v 12 Asi wakadzurwa mukutsamwa, wakatemerwa pasi, nemhepo yekumabvazuva yakaomesa zvibereko zvawo, matanda awo akasimba akavhuniwa akasvava, moto ndokuapedza.
\v 13 Ikozvino wakasimwa murenje, muvhu rakaoma uye rine nyota.
\v 14 Zvino moto wabuda padanda rematavi awo, ukapedza michero yawo, zvekuti wakasava nedanda rakasimba, mudonzvo wekutonga. Awa mariro. uye achava mariro.

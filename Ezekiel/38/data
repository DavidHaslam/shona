\c 38 Kuparadzwa kwaGogi 38 1 Zvino shoko raJehovha rakasvika kwandiri richiti, 2 "Mwanaâ€‘ komana womunhu, rinzira chiso chako kuna Gogi, wenyika yaMagogi, uporofite pamusoro pake, 3 uti, zvanzi naIshe Jehovha, `Tarira ndine mhaka newe, iwe Gogi, muchinda waRoshi naMesheki naTubhari; 4 ndichakutsausa, nokukuisa zvikokoono mushaya dzako; ndichakubudisa, iwe nehondo yako yose, mabhiza navatasvi vamabhiza, vose vakafuka nguo dzose dzokurwa, boka guru vane nhoo huru nenhoo duku, vose vakabata minondo; 5 vaPerisia navaKushi navaPuti parnwechete navo, vose vane nhoo nengowani dzokurwa; 6 naGomeri namapoka ake ose, neimba yaTogarima kumativi okumusorosoro, namapoka ake ose, marudzi mazhinji avanhu anewe. 7 Gara wakazvigadzira, zvirokwazvo uzvigadzire, iwe namapoka ako ose akaungana kwauri, iwe uve mutungamiriri wavo. 8 Kana mazuva mazhinji apfuura, uchashanyirwa; pamakore okupedzisira uchapinda munyika yakarwirwa nomundo, yakaunganidzwa ichibva kumarudzi mazhinji, pamakomo aIsiraeri, aigara akaparadzwa; asi yadzoswa ichibva kumarudzi avanhu, vose vachagara zvakanaka. 9 Ipapo iwe uchakwira, uchauya sedutu remhepo, uchava segore rinofukidza nyika iwe, namapoka ako ose, navanhu vazhinji vanewe.' " 10 Zvanzi naIshe Jehovha, "Nezuva iro mwoyo wako uchapindwa nemirangariro, uchafunga zano rakaipa; 1 1 uchiti, `Ndichaenda kunyika ine misha isina kuvakirwa; ndichaenda kuna vane rugare, vagere zvakanaka, vose vagere vasina masvingo, vasina zvipfigiso kana masuo; 12 nditoreko zvandingapamba nezvandingatapa; kuti utambanudzire ruoko rwako kuzorwa nenzvimbo dzakanga dzaparadzwa dzinogarwa zvino, nokurudzi rwakaunganidzwa kumarudzi avanhu, vakawana zvipfuwo nepfuma, vagere pakati penyika: 13 Stkebha ixeDhedhant navashambadziri veTarishishi, pamwechete neshumba duku dzose dzapo, vachati kwauri, `Wauya kuzotora zvakapambwa here? Waunganidza boka rako kuzotora zvakatapwa kuti utore zvipfuwo nepfuma,

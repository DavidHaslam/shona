\c 38
\s Shoko pamusoro paGogi
\p
\v 1 Zvino shoko raJehovha rakasvika kwandiri richiti:
\v 2 Mwanakomana wemunhu, ringira chiso chako kuna Gogi, nyika yaMagogi, muchinda \add ari\add* musoro weMesheki neTubhari ugoporofita uchipokana naye.
\v 3 uti: Anoreva seizvi Ishe Jehovha: Tarira ndinopokana newe, iwe Ogi, muchinda \add ari\add* musoro weMesheki naTubhari.
\v 4 Zvino ndichakudzosera, ndigoisa haka mushaya dzako; uye ndichakubudisa, nehondo yako yese, mabhiza nevatasvi vemabhiza, vese vakapfeka nguvo dzese dzekurwa, boka guru, \add vane\add* nhovo huru nenhovo diki, vese vakabata minondo.
\v 5 Perisiya Itiyopiya nePuti pamwe navo, vese vane nhovo nenguwani.
\v 6 Gomeri nemapoka ake ese, imba yaTogarima wekumativi ekumaodzanyemba, nemapoka ake ese, vanhu vazhinji pamwe newe.
\v 7 Gadzirira, uzvigadzirire, iwe, neboka rese rakaungana kwauri, zvino uve muchengetedzi kwavari.
\p
\v 8 Shure kwemazuva mazhinji uchashanyirwa, mumakore ekupedzisira uchauya munyika kudzoswa kubva kumunondo, kuunganidzwa kubva kuvanhu vazhinji, kupokana nemakomo aIsraeri, aigara ari matongo, asi adzoswa kubva kumarudzi, zvino vese vachagara vakachengetedzeka.
\v 9 Uchakwira ugouya sedutu remhepo, uchava segore kufukidza nyika, iwe nemapoka ako ese, nevanhu vazhinji pamwe newe.
\p
\v 10 Anoreva seizvi Ishe Jehovha: Zvichaitikawo panguva iyoyo, zvinhu zvichauya mumurangariro wako, uye iwe uchafunga fungwa yakashata;
\v 11 ugoti: Ndichaenda kunyika ine misha isina kushoshewa, ndichaenda kune vari pazororo, vagere vakachengetedzeka, vese vagere pasina masvingo, uye vasina zvipfigiso kana masuwo;
\v 12 kupamba kubvako, nekutendeusira ruoko rwako pamusoro penzvimbo dziri matongo, dzave kugarwa nepamusoro pevanhu vakaungana kubva kumarudzi, vakawana zvipfuwo nefuma, vagere pakati penyika:
\v 13 Shebha neDhedhani nevatengeserani veTarishishi, pamwe neshumba diki dzese dzepo, vachati kwauri: Wauya ku\add zo\add*pamba zvipambwa here? Chaunga chako wachiunganidzira kubata chakabatwa here, kuenda nesirivha negoridhe, kutora zvipfuwo nefuma, kupamba zvipambwa zvikuru here?
\p
\v 14 Naizvozvo mwanakomana wemunhu, porofita uti kuna Gogi: Anoreva seizvi Ishe Jehovha: Nezuva iro vanhu vangu Israeri vagara vakachengetedzeka, haungazivi here?
\v 15 Zvino uchauya kubva kunzvimbo yako kubuda mumativi ekumaodzanyemba, iwe nevanhu vazhinji pamwe newe, vese vakatasva mabhiza, chaunga chikuru, uye hondo yakasimba.
\v 16 Zvino uchakwira wakanangana nevanhu vangu Israeri, segore kunofukidza nyika; zvichaitika pamazuva ekupedzisira, zvino ndichakuunzai kumirisana nenyika yangu, kuti vechirudzi vandizive, pandichaitwa mutsvene mauri, iwe Gogi, pamberi pemeso avo.
\p
\v 17 Anoreva seizvi Ishe Jehovha: Ndiwe here wandakataura panguva dzekare neruoko rwevaranda vangu vaporofita VaIsraeri, vaiporofita mumazuva ayo zvemakore andichakuuisa kumirisana navo?
\v 18 Zvino zvichaitika panguva imweyo Gogi paachauya kurwisa nyika yaIsraeri, anoreva Ishe Jehovha, kupfuta kwangu kuchakwira pachiso changu.
\v 19 Nokuti mushanje dzangu, mumoto wehasha dzangu. Zvirokwazvo nezuva iro kuchava nekudengenyeka kukuru panyika yaIsraeri.
\v 20 Zvekuti hove dzegungwa, neshiri dzekumatenga, nemhuka dzesango, nezvinokambaira zvese zvinokambaira panyika, nevanhu vese vari pamusoro pechiso chenyika, zvichazununguka pakuvapo kwangu, nemakomo achawisirwa pasi, nemawere achawira pasi, nerusvingo rwumwe nerwumwe rwuchawira pasi.
\v 21 Zvino ndichadana munondo kurwisana naye mumakomo angu ese, anoreva Ishe Jehovha; munondo wemunhu umwe neumwe ucharwa nehama yake.
\v 22 Zvino ndichamutonga nehosha uye neropa; uye ndichanaisa pamusoro pake, nepamusoro pezvaunga zvake, nepamusoro pemarudzi mazhinji anaye, mvura inokukudza, nechimvuramabwe chikuru, moto nesarufa.
\v 23 Saizvozvo ndichazvikurisa, nekuzviita mutsvene, uye ndichazikanwa pamberi pemeso emarudzi mazhinji, zvino vachaziva kuti ndiri Jehovha.

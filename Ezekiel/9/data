\c 9
\s Kurohwa kweJerusarema
\p
\v 1 Zvino wakadanidzira munzeve dzangu \add ne\add*inzwi guru achiti: Swededzai vatariri veguta, uye umwe neumwe \add ane\add* chombo chake chekuparadza muruoko rwake.
\v 2 Zvino tarira, varume vatanhatu vakauya kubva kunzira yesuwo rekumusoro rakananga kumaodzanyemba, uye umwe neumwe \add ane\add* chombo chake chekuputsa muruoko rwake, uye murume umwe pakati pavo akapfeka mucheka wakapfava, ane runyanga rweingi rwemunyori pachiuno chake. Zvino vakapinda ndokumira parutivi rwearitari yendarira.
\v 3 Zvino kubwinya kwaMwari waIsraeri kwakakwira kubva pakerubhi pakwaiva kuenda kuchikumbaridzo cheimba; zvino akadana kumurume waiva akapfeka mucheka wakapfava, aiva nerunyanga rweingi rwemunyori pachiuno chake.
\v 4 Zvino Jehovha wakati kwaari: Pfuura nepakati peguta, nepakati peJerusarema, uye udhinde chiratidzo pahuma dzevanhu vanogomera nekuchema pamusoro pezvinyangadzo zvese zvinoitwa mukati maro.
\v 5 Asi kune \add vamwe\add* ava anoti munzveve dzangu: Pfuurai muguta shure kwake uye rovai; ziso renyu ngarirege kurega, uye musava netsitsi.
\v 6 Urayai nekuparadza mukuru, mudiki, nemhandara, nemwanana, nevakadzi; asi regai kuswedera kune umwe neumwe ane chiratidzo; zvino tangai panzvimbo yangu tsvene. Zvino vakatanga pavarume vatana vaiva pamberi peimba.
\v 7 Zvino wakati kwavari: Svibisai imba, uye zadzai zvivanze nevakaurawa; budai. Zvino vakabuda ndokuuraya muguta.
\p
\v 8 Zvino zvakaitika pavaivauraya, ini ndakasara, ndakawa nechiso changu ndokuchema ndokuti: Haiwa, Ishe Jehovha! Munoparadza vese vakasara vaIsraeri pakudurura kupfuta kwenyu pamusoro peJerusarema here?
\v 9 Zvino wakati kwandiri: Uipi hweimba yaIsraeri naJudha hwakura kwazvo-kwazvo, uye nyika izere neropa zhinji, neguta rizere nekutsauka; nokuti vanoti: Jehovha wakasiya nyika, uye Jehovha haaoni.
\v 10 Neniwo, ziso rangu harinzwiri tsitsi, uye handiregi; ndichauisa nzira yavo pamusoro wavo.
\v 11 Zvino tarira, murume waiva akapfeka mucheka wakapfava, ane runyanga rweingi pachiuno chake, wakadzosa shoko achiti: Ndaita sezvamakandiraira.

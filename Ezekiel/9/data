\c 9
\s Kurohwa kweJerusarema
\p
\v 1 Zvino wakadanidzira munzeve dzangu neinzwi guru achiti: Swededzai vatariri pamusoro peguta, iye munhu umwe neumwe ane chombo chake chekuparadza muruoko rwake.
\v 2 Zvino tarira, varume vatanhatu vakauya kubva kunzira yesuwo rekumusoro rakananga kumaodzanyemba, uye murume umwe neumwe \add ane\add* chombo chekuuraya muruoko rwake, uye murume umwe pakati pavo akapfeka mucheka wakapfava, ano runyanga rweingi rwemunyori pachiuno chake. Vakapinda ndokumira parutivi rwearitari yendarira.
\v 3 Zvino kubwinya kwaMwari waIsraeri kwakakwira kubva pakerubhi pakwaiva kuenda kuchikumbaridzo cheimba; zvino akadana murume waiva akapfeka mucheka wakapfava, aiva nerunyanga rweingi rwemunyori pachiuno chake.
\v 4 Zvino Jehovha wakati kwaari: Pfuura nepakati peguta, nepakati peJerusarema, uye uise chiratidzo pahuma dzevanhu vanogomera nekuchema pamusoro pezvinyangadzo zvese zvinoitwa mukati maro.guta shure kwake, uye rovai, ziso renyu garirege kurega kana kuva netsitsi;
\v 6 urayai nekuparadza vakuru nevadiki, zvese mhandara nevanana, nevakadzi; asi regai kuswedera kune umwe ane chiratidzo; zvino tangai panzvimbo yangu tsvene. Zvino vakatanga pavarume vatana vaiva pamberi peimba.
\v 7 Zvino wakati kwavari: Svibisa imba: Uye zadzai zvivanze nevakaurawa. Budai. Zvino vakabuda ndokuuraya muguta.
\p
\v 8 Zvino zvakaitika pavaivauraya, ini ndakasara ndakawa nechiso ndokuchema ndichiti: Haiwa, Ishe Jehovha! Munoparadza vese vakasara VaIsraeri pakudurura kupfuta kwenyu pamusoro peJerusarema here?
\v 9 Zvino wakati kwandiri: Uipi hweimba yaIsraeri naJudha hwakuria kwazvo, uye nyika izere neropa, neguta rizere nekutsauka; nokuti vanoti: Jehovha wakasiya nyika, uye Jehovha haaoni.
\v 10 Neniwo, ziso rangu harinzwiri tsitsi, uye handiregi, nzira yavo ndichaburusira pamusoro wavo.
\v 11 Zvino tarira, murume waiva akapfeka mucheka wakapfava, ane runyanga rweingi pachiuno chake, wakadzosa shoko achiti: Ndaita sezvamakandiraira.
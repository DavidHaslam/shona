\c 18
\s Anotadza achafa nekuda kwezvivi zvake
\p
\v 1 Zvino shoko raJehovha rakasvikazve kwandiri richiti:
\v 2 Munorevei, kuti mushandise tsumo iyi pamusoro penyika yaIsraeri, muchiti: Madzibaba akadya mazambiringa anovava, mazino evana ndokuhwadzira?
\v 3 Neupenyu hwangu, anoreva Ishe Jehovha, zvirokwazvo hazvichavizve kwamuri kushandisa tsumo iyi kwaIsraeri.
\v 4 Tarirai, mweya yese ndeyangu; semweya wababa, wakadarowo mweya wemwanakomana; mweya unotadza, ndiwo uchafa.
\p
\v 5 Asi kana munhu akarurama, uye achiita zviri pamurairo nezvakarurama,
\v 6 asina kudyira pamakomo, kana kusimudzira meso kuzvifananidzo zveimba yaIsraeri, kana kusvibisa mukadzi wewekwake, kana kuswedera kumukadzi ari kumwedzi kwake,
\v 7 uye asina kumanikidza umwe, wakadzorera mukwereti rubatso, asina kupamba umwe nechisimba, wakapa chingwa chake kune ane nzara, uye wakafukidza wakashama nenguvo;
\v 8 asina kupa \add achida\add* mubereko, kana kutora mubereko, wakabvisa ruoko rwake pane zvakaipa, akaita mutongo wechokwadi pakati pemunhu nemunhu,
\v 9 wakafamba muzvimiso zvangu, uye wakachengeta nekuchengeta mitongo yangu, kuita pachokwadi, wakarurama, achararama zvirokwazvo, anoreva Ishe Jehovha.
\p
\v 10 Kana iye akabereka mwanakomana ari gororo, kana muteuri weropa, kana anoita chakafanana neizvi,
\v 11 uye asingaiti chinhu chimwe chaizvi, asi kunyange akadyira pamusoro pemakomo, akasvibisa mukadzi wewekwake,
\v 12 wakamanikidza murombo neanoshaiwa, wakapamba nechisimba, haana kudzosera rubatso, wakasimudzira meso ake kuzvifananidzo, akaita zvinyangadzo,
\v 13 wakapa \add achida\add* mubereko, uye wakatora mubereko, zvino achararama here? Haangararami, wakaita zvinyangadzo zvese izvi, achafa zvirokwazvo, ropa rake richava pamusoro pake.
\p
\v 14 Zvino, tarira, wakabereka mwanakomana, anoona zvivi zvese zvababa vake zvavakaita, akaona, akasaita zvakadaro;
\v 15 asina kudyira pamusoro pemakomo, kana kutarira nameso ake zvifananidzo zveimba yaVaIsraeri, kana kuchinyira mukadzi wowokwake,
\v 16 asina kuitira vamwe zvakaipa, asina kutora chinhu achireva rubatso, asingapambi noupambi, asi akapa vane nzara zvokudya zvake, nokufukidza akashama nechokupfeka;
\v 17 akadzora ruoko rwake pakuitira varombo zvakaipa, asina kutora mhindu kana mhindu yemichero, akaita zvandakarayira, nokufamba nemitemo yangu; iye haangafi nokuda kwezvakaipa zvababa vake, zvirokwazvo achararama.
\v 18 Kana vari baba vake, zvavakamanikidza zvikuru, nokupamba zvinhu zvomunin'ina wake, akaita zvisina kunaka pakati pavanhu vake, tarirai, iye achafa nokuda kwezvakaipa zvake.
\p
\v 19 Asi imwi munoti: Mwanakomana anoregereiko kuva nemhosva yezvakaipa zvababa vake? Kana mwanakomana achinge aita zvinorehwa nomurairo nezvakarurama, akachengeta mitemo yangu yese, akaiita, zvirokwazvo achararama.
\v 20 Munhu anotadza, ndiye achafa; mwanakomana haangavi nemhosva yezvakaipa zvababa vake, nababa havangavi nemhosva yezvakaipa zvomwanakomana wavo; kururama kowakarurama kuchava pamusoro pake, nokuipa kowakaipa kuchava pamusoro pake.
\p
\v 21 Asi kana akaipa akatendeuka pazvivi zvake zvese zvaakaita, akachengeta mitemo yangu yese, akaita zvinorehwa nomurairo nezvakarurama, zvirokwazvo achararama, haangafi.
\v 22 Kudarika kwake kwese kwaakaita hakungarangarirwi pamusoro pake; achararama nokuda kwezvakarurama zvaakaita.
\v 23 Ko ini ndingatongofarira rufu rwowakaipa here? Ndizvo zvinotaura Ishe Jehovha; handizinofarira kudzoka kwake panzira yake, ararame here?
\p
\v 24 Asi kana akarurama akatsauka pakururama kwake, akaita zvakaipa, akaita zvinonyangadza zvese zvinoitwa nomunhu akaipa, ko angararama here? Mabasa ake akarurama aakaita haangatongorangarirwi; nokuda kokudarika kwake, kwaakadarika nako, nezvivi zvake zvaakaita, achafa nokuda kwazvo.
\p
\v 25 Asi imwi munoti: Nzira yaIshe haina kuti tsurumete. Zvino chinzwai, imwi mhuri yaVaIsraeri, nzira yangu haina kuti tsurumete here? Ko nzira dzenyu hadzizi idzo dzisina kuti tsurumete here?
\v 26 Kana munhu akarurama akatsauka pakururama kwake, akaita zvakaipa, akafa nokuda kwazvo; achafa nokuda kwezvakaipa zvaakaita.
\v 27 Uyezve, kana munhu akaipa akatsauka pazvakaipa zvake zvaakaita, akazoita zvinorehwa nomurairo nezvakarurama, achaponesa upenyu hwake.
\v 28 Zvaakarangarira, akatsauka pakudarika kwake kwese kwaakaita, zvirokwazvo achararama, haangafi.
\v 29 Kunyange zvakadaro, VaIsraeri vanoti: Nzira yaIshe haina kururama. Nhai, mhuri yaVaIsraeri, nzira dzangu hadzina kururama here? Hadzizi nzira dzenyu dzisakarurama here?
\p
\v 30 Naizvozvo ndichakutongai, imwi mhuri yaVaIsraeri, umwe neumwe zvakafanira nzira dzake, ndizvo zvinotaura Ishe Jehovha. Dzokai, mutendeuke pakudarika kwenyu kwese; kuti chirege kuva chigumbuso chezvakaipa kwamuri.
\v 31 Rasai kure nemwi kudarika kwenyu kwese, kwamakadarika nako, muzviitire moyo mitsva nemweya mitsva; nokuti muchafireiko, imwi mhuri yaVaIsraeri?
\v 32 Nokuti handifariri rufu rwounofa, ndizvo zvinotaura Ishe Jehovha; naizvozvo tendeukai, murarame.
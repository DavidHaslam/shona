\c 18
\s Anotadza achafa nekuda kwezvivi zvake
\p
\v 1 Zvino shoko raJehovha rakasvikazve kwandiri richiti:
\v 2 Munorevei, kuti mushandise tsumo iyi pamusoro penyika yaIsraeri, muchiti: Madzibaba akadya mazambiringa anovava, mazino evana ndokuhwadzira?
\v 3 Neupenyu hwangu, anoreva Ishe Jehovha, zvirokwazvo hazvichavizve kwamuri kushandisa tsumo iyi kwaIsraeri.
\v 4 Tarirai, mweya yese ndeyangu; semweya wababa, wakadarowo mweya wemwanakomana ndewangu; mweya unotadza, ndiwo uchafa.
\p
\v 5 Asi kana munhu akarurama, uye achiita zviri pamurairo nezvakarurama,
\v 6 asina kudyira pamakomo, kana kusimudzira meso kuzvifananidzo zveimba yaIsraeri, kana kusvibisa mukadzi wewekwake, kana kuswedera kumukadzi ari kumwedzi kwake,
\v 7 uye asina kumanikidza umwe, wakadzorera mukwereti rubatso, asina kupamba umwe nechisimba, wakapa chingwa chake kune ane nzara, uye wakafukidza wakashama nenguvo;
\v 8 asina kupa \add achida\add* mubereko, kana kutora zvakawedzerwa, wakabvisa ruoko rwake pane zvakaipa, akaita mutongo wechokwadi pakati pemunhu nemunhu,
\v 9 wakafamba mumitemo yangu, uye wakachengeta nekuchengeta mitongo yangu, kuita pachokwadi, wakarurama, achararama zvirokwazvo, anoreva Ishe Jehovha.
\p
\v 10 Kana iye akabereka mwanakomana ari gororo, kana muteuri weropa, kana anoita chakafanana neizvi,
\v 11 uye asingaiti chinhu chimwe chaizvi, asi kunyange akadyira pamusoro pemakomo, akasvibisa mukadzi wewekwake,
\v 12 wakamanikidza murombo neanoshaiwa, wakapamba nechisimba, haana kudzosera rubatso, wakasimudzira meso ake kuzvifananidzo, akaita zvinyangadzo,
\v 13 wakapa \add achida\add* mubereko, uye wakatora zvakawedzerwa, zvino achararama here? Haangararami, wakaita zvinyangadzo zvese izvi, achafa zvirokwazvo, ropa rake richava pamusoro pake.
\p
\v 14 Zvino, tarira, wakabereka mwanakomana, anoona zvivi zvese zvababa vake zvavakaita, akaona, akasaita zvakadaro;
\v 15 asina kudyira pamusoro pemakomo, kana kusimudzira meso ake kuzvifananidzo zveimba ya, asina kusvibisa mukadzi wewekwake,
\v 16 asina kumanikidza umwe, asina kuramba nerubatso, uye asina kupamba nechisimba, wakapa chingwa chake kune ane nzara, uye wakafukidza wakashama nenguvo;
\v 17 wakabvisa ruoko rwake pamurombo, asina kugamuchira mubereko kana zvakawedzerwa, wakaita mitongo yangu, wakafamba mumitemo yangu, haangafi nekuda kwezvakaipa zvababa vake, achararama zvirokwazvo.
\v 18 Baba vake, zvavakamanikidza zvikuru, vakamanikidza nekupamba \add zve\add*mwana wamai vavo, vakaita zvisina kunaka pakati pevanhu vavo, tarirai, ivo vachafa nekuda kwezvakaipa zvavo.
\p
\v 19 Asi imwi munoti: Mwanakomana anoregerei kutakura zvitadzo zvababa? Kana mwanakomana aita zviri pamurairo uye zvakarurama, wakachengeta mitemo yangu yese, nekuiita, achararama zvirokwazvo.
\v 20 Mweya unotadza, uchafa. Mwanakomana haangatakuri zvitadzo zvababa, uye baba havangatakuri zvitadzo zvemwanakomana; kururama kwewakarurama kuchava pamusoro pake, uye kuipa kwewakaipa kuchava pamusoro pake.
\p
\v 21 Asi kana wakaipa akatendeuka kubva pazvivi zvake zvese zvaakaita, nekuchengeta mitemo yangu yese, akaita zviri pamurairo uye zvakarurama, achararama zvirokwazvo, haangafi.
\v 22 Zvitadzo zvake zvese zvaakaita, hazvingarehwi kwaari, mukururama kwake kwaakaita achararama.
\v 23 Ndingafarira zvekufarira here kuti wakaipa afe? Anoreva Ishe Jehovha; kwete kuti atendeuke panzira dzake agorarama here?
\p
\v 24 Asi kana wakarurama akatendeuka kubva pakururama kwake, ndokuita chitadzo, akaita zvinoenderana nezvinyangadzo zvese wakaipa zvaanoita, angararama here? Kururama kwake kwese kwaakaita hakungarehwi, muchitadzo chake chaakatadza, uye muchivi chake chaakaita, uchafira mazviri.
\p
\v 25 Zvakadaro munoti: Nzira yaIshe haina kuti tsurumete. Inzwai ikozvino, imwi imba yaVaIsraeri, nzira yangu haina kuti tsurumete here? Nzira dzenyu hadzisi idzo dzisina kuti tsurumete here?
\v 26 Wakarurama paanotendeuka kubva pakururama ndokuita zvitadzo ndokufira mazviri, nekuda kwezvitadzo zvaakaita, achafa.
\v 27 Uyez kana wakaipa akatendeuka kubva pakuipa kwake kwaakaita, akaita zviri pamurairo nezvakarurama, achaponesa mweya wake uri mupenyu.
\v 28 Zvaakaona, ndokutendeuka kubva pazvitadzo zvake zvese zvaakaita, achararama zvirokwazvo, haangafi.
\v 29 Zvakadaro imba yaIsraeri inoti: Nzira yaIshe haina kuti tsurumete. Haiwa imba yaIsraei, nzira dzangu hadzina kuti tsurumete here? Hadzisi nzira dzenyu dzisina kuti tsurumete here?
\p
\v 30 Naizvozvo ndichakutongai, imwi imba yaIsraeri, umwe neumwe zvichienderana nenzira dzake, anoreva Ishe Jehovha. Dzokai, mutendeuke kubva pazvitadzo zvenyu, kuti zvakaipa zvisava chigumbuso kwamuri.
\v 31 Rasai kure nemwi zvitadzo zvenyu zvese zvamakatadza, muzviitire moyo mutsva nemweya mutsva, nokuti muchafira, imwi imba yaIsraeri?
\v 32 Nokuti handifariri rufu rweunofa, anoreva Ishe Jehovha; naizvozvo tendeukai, murarame.

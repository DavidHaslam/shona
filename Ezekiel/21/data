\c 21
\s Munondo waJehovha
\p
\v 1 Zvino shoko raJehovha rakasvika kwandiri richiti:
\v 2 Mwanakomana wemunhu, ringira chiso chako kuJerusarema, udonhedze \add shoko\add* nechekunzvimbo tsvene, uporofite uchirwisa nyika yaIsraeri,
\v 3 zvino uti kunyika yaIsraeri: Anoreva seizvi Jehovha: Tarira, ndinorwisana newe, uye ndichakuvhomorera munondo wangu kubva mumuhara mawo, uye ndichagura kubva kwauri wakarurama newakaipa.
\v 4 Zvandichagura kubva kwauri wakarurama newakaipa, naizvozvo munondo wangu uchabuda kubva mumuhara mawo kurwisana nenyama yese kubva kuchamhembe kusvika kumaodzanyemba;
\v 5 kuti nyama yese izive kuti ini Jehovha ndavhomora munondo wangu kubva mumuhara mawo, haungadzokerizve.
\v 6 Naizvozvo, gomera, iwe mwanakomana wemunhu, gomera nekupwanyika kwechiuno uye nekurwadza kwekugomera pamberi pemeso avo.
\v 7 Zvino zvichaitika pavachati kwauri: Unogomererei? kuti uchapindura: Nekuda kweshoko, nokuti rinouya; zvino moyo umwe neumwe uchanyauka, nemaoko ese achashaiwa simba, nemweya wese uchaziya, neibvi rimwe nerimwe richava risina simba \add se\add*mvura; tarirai, rinouya, uye richaitika, anoreva Ishe Jehovha.
\p
\v 8 Shoko raJehovha rakasvikazve kwandiri richiti:
\v 9 Mwanakomana wemunhu, porofita, uye uti: Anoreva seizvi Jehovha: Uti: Munondo, munondo warodzwa, uye wabwinyiswa.
\v 10 Warodzwa kuti uuraye zvekuuraya, wabwinyisirwa kuti uve nekupenya; tichafara here? Tsvimbo yemwanakomana wangu, inozvidza muti umwe neumwe.
\v 11 Zvino wakapiwa kuti ubwinyiswe, kuti ubatwe neruoko; munondo uyu warodzwa, uye wabwinyiswa, kuupa muruoko rwemuurayi.
\v 12 Chema, uungudze, mwanakomana wemunhu, uchava pamusoro pevanhu vangu, uchava pamusoro pemachinda ese aIsraeri; vachakandwa pamusoro pemunondo vanhu vangu, naizvozvo rova pachidya chako.
\v 13 Nokuti kuidzwa; zvino, zvichava sei kana munondo uchizvidza? Hazvingavipo, anoreva Ishe Jehovha.
\p
\v 14 Zvino iwe mwanakomana wemunhu, porofita, urove ruoko paruoko; zvino munondo ngaupamhidzirwe kechitatu, munondo wevakaurawa, munondo wevakuru vakaurawa, unopindira mudzimba dzemukati.
\v 15 Ndakamisa kwakapinza kwemunondo pamisuwo yavo yese, nezvigumbuso zviwande. Haiwa! Wakapenyeswa, wakarodzwa kuti uuraye.
\v 16 Enda neimwe nzira kana neimwe, kurudyi, umise kuruboshwe, kwakamiswa chiso chako.
\v 17 Neni ndicharova ruoko rwangu paruoko, uye ndichazorodza hasha dzangu. Ini Jehovha ndataura.
\p
\v 18 Shoko raJehovha rakasvikazve kwandiri richiti:
\v 19 Zvino iwe mwanakomana wemunhu, zvimisire nzira mbiri, kuti munondo wamambo weBhabhironi usvike, dzese mbiri dzichabuda munyika imwe, uye zvisarudzire nzvimbo, sarudza panhongonya yenzira inoenda kuguta.
\v 20 Misa nzira, kuti munondo uuye kuRabha reVaAmoni, nekuna Judha muJerusarema rakashoshewa.
\v 21 Nokuti mambo weBhabhironi akange amire pamharadzano dzenzira, pakuvamba kwenzira mbiri, kuti abvunze nokuuka, akachukucha miseve, akabvunza terafimi, ndokucherekedza chiropa.
\v 22 Muruoko rwake rworudyi makange mune zvakaukwa pamusoro peJerusarema, kuti vaise zvokugumura, vashamise muromo unodanira kuuraya, vadanidzire kwazvo namanzwi, vaise zvokugumura pamasuwo, vatutire mirwi yokurwa, vavakire nhare dzokurwa.
\v 23 Asi zvichava kwavari sokuuka kwenhema pamberi pavo, ivo vakavapikira mhiko; asi iye acharangarira kusarurama kwavo, kuti vabatwe.
\v 24 Naizvozvo zvanzi naIshe Jehovha: Zvamakandiyeudzira zvakaipa zvenyu, kudarika kwenyu zvakwakafukurwa, zvivi zvenyu zvichionekwa pane zvese zvamunoita, zvamakarangarirwa, muchabatwa noruoko.
\p
\v 25 Zvino iwe, iwe wakaipa, wakakuvadzwa zvikuru, muchinda waIsraeri, wakasvikirwa nezuva rako panguva yezvakaipa zvokupedzisira,
\v 26 zvanzi naIshe Jehovha: Nguwani yohupristi inofanira kubva, korona inofanira kubva, hazvingarambi zviripo; kwiridzai zviri pasi, muderedze zviri kumusoro.
\v 27 Matongo, matongo, ndichazviita matongo, nezvizvi hazvingarambi zviripo, kusvikira iye mwene wazvo achisvika; ndichamupa iye izvo.
\p
\v 28 Zvino iwe mwanakomana womunhu, chiporofita, uti: Zvanzi naIshe Jehovha pamusoro pavana vaAmoni, pamusoro pokushorwa kwavo; iwe uti: Munondo, munondo wavhomorwa, wabwinyisirwa kuuraya, kuti upedze, uve semheni,
\v 29 vachikuonera zvakaratidzwa zvenhema, vachikuvukira nhema, kuti uiswe pamitsipa yavakaipa vakakuvadzwa zvikuru, vasvikirwa nezuva ravo panguva yezvakaipa zvokupedzisira.
\v 30 Ngaudzoserwe mumuhara wawo. Apo pawakasikwa iwe, panyika yawakaberekerwa, ndipo pandichakutonga.
\v 31 Ndichadurura kutsamwa kwangu pamusoro pako, ndichafuridzira pamusoro pako nomoto wehasha dzangu, ndichakuisa mumaoko avanhu vanopenga, vanoziva kwazvo kuparadza.
\v 32 Iwe uchava huni dzomoto; ropa rako richava pakati penyika; hauchazorangarirwi, nokuti ini Jehovha ndakazvitaura.
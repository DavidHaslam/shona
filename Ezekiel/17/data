\c 17
\s Mufananidzo wemakondo nemuzambiringa
\p
\v 1 Zvino shoko raJehovha rakasvika kwandiri richiti:
\v 2 Mwanakomana wemunhu, ita chirabwe, utaure nemufananidzo kuimba yese yaIsraeri;
\v 3 zvini uti: Anoreva seizvi Ishe Jehovha: Gondo guru rine mapapiro makuru reminhenga mirefu, rizere mambava mazhinji ane mavara-mavara, rakauya kuRebhanoni ndokutora musoro wemuSidhari,
\v 4 ndokuguririra musoro wematavi awo matsva ndokuutakurira kunyika yekutengeserana, wakariisa muguta revatengesi.
\v 5 Rakatorawo pambeu yenyika, ndokuiisa mumunda wembeu, wakariisa pamvura zhinji, kuriisa \add se\add*mikonachando.
\v 6 Zvino rakatunga ndokuva muzambiringa unotanda wakapfupika, matavi awo atarire kwariri, nemidzi yawo ive pasi pawo; saizvozvo rakava muzambiringa, wakabudisa matavi ndokutunga utavi udiki.
\p
\v 7 Kwaivawo nerimwe gondo guru rine mapapiro makuru nemambava mazhinji; zvino tarira, muzambiringa uyu wakarerekera midzi yawo kwariri ndokutungirawo matavi awo kwariri, kuti uridiridze nemihoronga yenzvimbo yakadzvarwa.
\v 8 Wakasimwa pavhu rakanaka pamvura zhinji, kuti ubudise matavi, nekubereka chibereko, kuti uve muzambiringa wakanaka.
\p
\v 9 Zvino uti: Anoreva seizvi Ishe Jehovha: Uchabudirira here? Haungadzuri midzi yawo here, nekugura chibereko chawo, usvave? Uchasvava pamashizha awo ese emabukira, kunyange pasina simba guru kana vanhu vazhinji, kuudzura nemidzi yawo.
\v 10 Hongu, tarira, zvawasimwa ucharamba uchifara here? Haungaomi chose kana ukarohwa nemhepo inobva mabvazuva here? Uchaomera pandima pawakange wamera.
\p
\v 11 Zvino shoko raJehovha rakasvikazve kwandiri richiti:
\v 12 Zvino uti kuimba inondimukira simba: Hamuzivi here kuti zvinhu izvi zvinoreveiko? Chivaudza, uti: Tarira mambo weBhabhironi wakasvika Jerusarema, akabata mambo waro, namachinda aro, akanovaisa Bhabhironi kwaari.
\v 13 Akatora umwe worudzi rwamambo, akaita sungano naye; akamupikisawo, akabvisa vane simba venyika;
\v 14 kuti ushe huderere, kuti hurege kukura, asi hurambe huripo huchichengeta sungano yake.
\v 15 Asi wakazomumukira achituma nhume dzake Egipita, kuti apiwe mabhiza navanhu vazhinji. Ko acharamba achingofara here? Anoita zvinhu zvakadai achapukunyuka here? Angaputsa sungano akapukunyuka here?
\v 16 Noupenyu hwangu, ndizvo zvinotaura Jehovha. Panzvimbo panogara mambo, akamuita mambo, waakashora kupika kwake, nokuputsa sungano yake, ipapo paari, pakati peBhabhironi, ndipo paachafira.
\v 17 Kunyange naFarao nehondo yake ine simba neboka rake guru haangamubatsiri pakurwa, kana vachitutira mirwi yokurwa nokuvaka nhare, kuti vaparadze vanhu vazhinji.
\v 18 Nokuti wakashora kupika nokuputsa kwake sungano; tarira, akapika noruoko rwake, kunyange zvakadaro akaita izvozvi zvese haangapukunyuki.
\p
\v 19 Naizvozvo zvanzi naIshe Jehovha: Noupenyu hwangu, kupika kwangu kwaakashora nesungano yangu yaakaputsa, zvirokwazvo ndichauisa mhosva yazvo pamusoro pomusoro wake.
\v 20 Ndichakanda mumbure wangu pamusoro pake, achabatwa nomusungo wangu, ndichamuisa Bhabhironi ndimutongeko pamusoro pokudarika kwake kwaakandidarikira nako.
\v 21 Vese vanotiza vamapoka ake ese vachaurawa nomunondo, navakasara vachaparadzirwa kumativi mana enyika; zvino muchaziva kuti ini Jehovha ndini ndakataura izvozvo.
\p
\v 22 Zvanzi naIshe Jehovha: Ndichatora ini rutavi padavi rokumusoro-soro romusidhari, ndirusime; pamatavi aro manyoro okumusoro ndichavhuna rumwe rutsva, ndirusime pamusoro pegomo refu rakakwirira;
\v 23 pagomo refu raIsraeri ndipo pandicharusima; ruchabudisa matavi, nokubereka michero, nokuva musidhari wakanaka kwazvo, pasi pawo pachagara shiri dzinamapapiro amarudzi ese; dzichagara mumumvuri wamatavi awo.
\v 24 Zvino miti yese yokusango ichaziva kuti ini Jehovha ndakaderedza muti murefu, ndikakwiridza muti wakazvidzwa, nokuomesa muti munyoro, ndikameresa muti wakaoma. Ini Jehovha ndakazvitaura, ndikazviita.

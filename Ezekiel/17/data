\c 17
\s Mufananidzo wemakondo nemuzambiringa
\p
\v 1 Zvino shoko raJehovha rakasvika kwandiri richiti:
\v 2 Mwanakomana wemunhu, ita chirabwe, utaure nemufananidzo kuimba yese yaIsraeri;
\v 3 zvini uti: Anoreva seizvi Ishe Jehovha: Gondo guru rine mapapiro makuru reminhenga mirefu, rizere mambava mazhinji ane mavara-mavara, rakauya kuRebhanoni ndokutora musoro wemuSidhari,
\v 4 ndokuguririra musoro wematavi awo matsva ndokuutakurira kunyika yekutengeserana, wakariisa muguta revatengesi.
\v 5 Rakatorawo pambeu yenyika, ndokuiisa mumunda wembeu, wakariisa pamvura zhinji, kuriisa \add se\add*mikonachando.
\v 6 Zvino rakatunga ndokuva muzambiringa unotanda wakapfupika, matavi awo atarire kwariri, nemidzi yawo ive pasi pawo; saizvozvo rakava muzambiringa, wakabudisa matavi ndokutunga utavi udiki.
\p
\v 7 Kwaivawo nerimwe gondo guru rine mapapiro makuru nemambava mazhinji; zvino tarira, muzambiringa uyu wakarerekera midzi yawo kwariri ndokutungirawo matavi awo kwariri, kuti uridiridze nemihoronga yenzvimbo yakadzvarwa.
\v 8 Wakasimwa pavhu rakanaka pamvura zhinji, kuti ubudise matavi, nekubereka chibereko, kuti uve muzambiringa wakanaka.
\p
\v 9 Uti: Anoreva seizvi Ishe Jehovha: Uchabudirira here? Haungadzuri midzi yawo here, nekugura chibereko chawo, usvave? Uchasvava pamashizha awo ese emabukira, kunyange pasina simba guru kana vanhu vazhinji, kuudzura nemidzi yawo.
\v 10 Hongu, tarira, wasimwa uchabudirira here? Hauchasvavi chose here pauchabatwa nemhepo yemabvazuva? Uchasvava mumigero mawakamera.
\p
\v 11 Zvino shoko raJehovha rakasvika kwandiri richiti:
\v 12 Iti ikozvino kuimba inopanduka: Munoziva here kuti zvinhu izvi chii? Reva: Tarirai, mambo weBhabhironi wakasvika kuJerusarema, uye watora mambo waro nemachinda aro ndokuvauisa kwaari kuBhabhironi.
\v 13 Zvino wakatora pambeu yamambo ndokuita sungano naye, ndokumupinza pamhiko, uye wakatora vane simba venyika;
\v 14 kuti ushe huderere, kuti hurege kuzvikudza, kuti nekuchengetedza sungano yake humire.
\v 15 Asi wakamupandukira pakutumira nhume kuEgipita, kuti vamupe mabhiza nevanhu vazhinji. Achabudirira here? Achapukunyuka here anoita zvakadaro, kana achavhuna sungano akanunurwa here?
\v 16 Neupenyu hwangu, anoreva Ishe Jehovha. Zvirokwazvo panzvimbo yamambo wakamuita mambo, mhiko yake yaakazvidza, uye sungano yake yaakavhuna, achafa pamwe naye muBhabhironi.
\v 17 Uye Farao nehondo ine simba neboka guru haangamubatsiri pahondo, nekututira mirwi nekuvaka nhare, kugura vanhu vazhinji.
\v 18 Nokuti wakashoora mhiko, nekuputsa sungano; tarira, apa ruoko rwake, uye aita zvese izvi, haangapukunyuki.
\p
\v 19 Naizvozvo anoreva seizvi Ishe Jehovha: Neupenyu hwangu, zvirokwazvo mhikoyangu yaakashoora, nesungano yangu yaakavhuna, iyo, iyo ndichaitsiva pamusoro pake.
\v 20 Zvino ndichawaridza mumbure wangu pamusoro pake uye achatorwa mumusungo wangu, zvinondichamuuisa kuBhabhironi, uye ndichamutonga ipapo nokuda kwechitadzo chake chaakanditadzira.
\v 21 Nevanotiza vake vese nemapoka ake ese vachawa nemunondo, uye vanosara vachapararira kumhepo dzese; zvino muchaziva kuti ini Jehovha ndataura.
\p
\v 22 Anoreva seizvi Ishe Jehovha: Ndichatora pamusoro wemusidhari murefusa, ndigoumisaini rutavi padavi rokumusoro-soro romusidhari, ndirusime; pamatavi aro manyoro okumusoro ndichavhuna rumwe rutsva, ndirusime pamusoro pegomo refu rakakwirira;
\v 23 pagomo refu raIsraeri ndipo pandicharusima; ruchabudisa matavi, nokubereka michero, nokuva musidhari wakanaka kwazvo, pasi pawo pachagara shiri dzinamapapiro amarudzi ese; dzichagara mumumvuri wamatavi awo.
\v 24 Zvino miti yese yokusango ichaziva kuti ini Jehovha ndakaderedza muti murefu, ndikakwiridza muti wakazvidzwa, nokuomesa muti munyoro, ndikameresa muti wakaoma. Ini Jehovha ndakazvitaura, ndikazviita.
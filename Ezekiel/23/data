\c 23
\s Ohora naOhoribha
\p
\v 1 Shoko raJehovha rakasvikazve kwandiri richiti:
\v 2 Mwanakomana wemunhu, kwiva nevakadzi vaviri, vanasikana vamai vamwe.
\v 3 Zvino vakaita ufeve muEgipita, vakaita ufeve paudiki hwavo, ipapo mazamu avo akanyangatwa, uye ipapo minyatso yeumhandara hwavo ikasviniwa.
\v 4 Zvino mazita avo aiva; Ohora mukuru, naOhoribha munin'ina wake. Zvino vaiva vangu ndokubereka vanakomana nevanasikana. Saizvozvo mazita avo: Samariya ndiOhora, Jerusarema ndiOhoribha.
\p
\v 5 Avino Ohora wakaita ufeve ari pasi pangu, akadanana nevadikanwi vake, vaAsiriya vaiva pedo,
\v 6 vaipfeka zveruvara rwehute, machinda nevatungamiriri, ese ari majaya anodikanwa, vatasvi vaitasva mabhiza.
\v 7 Iye wakapa ufeve hwake kwavari, vese vakasarudzwa vevanakomana vaAsiriya, nekune vese vaaichiva, akazvisvibisa nezvifananidzo zvavo zvese.
\v 8 Uye haana kurega ufeve hwake kubva kuEgipita; nokuti paudiki hwake vakarara naye, vakanyangata mazamu eumhandara hwake, ndokudurura ufeve hwavo pamusoro pake.
\v 9 Naizvozvo ndakamuisa mumaoko evadikanwi vake, muruoko rweVaAsiriya vaakachiva.
\v 10 Ivo vakafukura kushama kwake, vakatora vanakomana nevanasikana vake, ndokumuuraya nemunondo, zvino akava zita pakati pevakadzi pevakadzi; nokuti vakaita mutongo pamusoro pake.
\p
\v 11 Zvino munin'ina wake Ohoribha paaka\add zvi\add*ona, wakanyanya kuipa pakuchiva kwake kumupfuura, nepaufeve hwake kupfuura ufeve kupfuura mukoma wake.
\v 12 Wakachiva vana vaAsiriya, vabati nevatongi vaiva pedo, vaipfeka zvakaisvonaka, vatasvi vaitasva mabhiza, vese vari majaya anodikanwa.
\v 13 Zvino ndakaona kuti waiva asvibiswa; vari vaviri vaiva nenzira imwe.
\v 14 Zvino wakawedzera ufeve, nokuti paaiona varume vakavezwa pamadziro, zviri zvifananidzo zveVaKaradhiya, zvakavezwa nezvitsvuku,
\v 15 vakasunga bhanhira pazvoiuno zvavo, vane nguwani dzakaremberera pamisoro yavo, vese vachionekwa vari machinda, mufananidzo wevana veBhabhironi, veKaradhiya, nyika yechizvarigo chavo.
\v 16 Zvino pakuvaona kwemesoake, wakavachiva ndokutuma nhume kwavari kuKaradhiya.
\v 17 VaBhabhironi ndokusvika kwaari pamubhedha werudo, ndokumusvibisa neufeve hwavo, iye ndokusvibiswa navo, ipapo mweya wake wakarambana navo.
\v 18 Zvino wakafukura ufeve, ndokufukura kushama kwake, ipapo mweya wangu wakarambana naye mweya wangu sezvawakaramana nemukoma wake.
\v 19 Zvakadaro wakapamhidzira ufeve hwake, pakurangarira mazuva eudiki hwake paakaita ufeve panyika yeEgipita.
\v 20 Zvino wakachiva vadikanwi vavo, venyama yavo iri nyama yembongoro, uye vemvura dzavo dzakaita semvura dzemabhiza.
\v 21 Saizvozvo iwe wakarangarira uipi hweudiki hwako, pakusvinyangwa kweminyatso yako neVaEgipita, nekuda kwemazamu eumhandara hwako.
\p
\v 22 Naizvozvo iwe Ohoribha, anoreva seizvi Ishe Jehovha: Tarira, ndichakumutsira vadikanwi vako, mweya wako wawakarambana navo, uye ndichavaunza kukurwisa pamativi ese;
\v 23 vana veBhabhironi, neVaKaradhiya vese, Pekodhi naShoa naKoa, vana vaAsiriya vese vanavo, majaya anodikanwa, vese vari vabati nevatongi, machinda nevane mbiri, vese vakatasva mabhiza.
\v 24 Zvino vachauya kukurwisa nezvombo, nengoro nezvine mavhiri uye neungano yevanhu, vachakumisira nhovo huru nenhovo diki nenguwani kumativi ese; zvino ndichaisa mutongo pamberi pavo, uye vachakutonga zvichienderana nemitongo yavo.
\v 25 Zvino ndichakuisira godo rangu, uye vachakubata nehasha, vachatora mhino yako nenzeve dzako, uye vakasara vako vachawa nemunondo, vachatora vanakomana vako nevanasikana vako, uye vakasara vako vachapedzwa nemoto.
\v 26 Vachakukururawo zvipfeko zvako, ndokutora ukomba hwako hwakanaka.
\v 27 Saizvozvo ndichapedza uipi hwako kubva kwauri, neufeve hwako kubva panyika yeEgipita, kuti usasimudzira meso ako kwavari, kana kuzorangarirazve Egipita.
\p
\v 28 Nokuti anoreva seizvi Ishe Jehovha: Tarira, ndichakukumikidza muruoko rwewaunovenga, muruoko rwewakarambana nemweya wako.
\v 29 Zvino vachakubata neruvengo, uye vachatoraivo vachakuitira ruvengo, vachakutorera zvese zvawakabatira, vakakurega usina chawakapfeka wakashama; kunyadza kokupata kwako kuchafukurwa, zvakaipa zvako pamwe chete nokupata kwako.
\v 30 Uchaitirwa zvinhu izvi nemhaka yokuti wakapata namarudzi avanhu, uye nemhaka yokuti wakasvibiswa nezvifananidzo zvavo.
\v 31 Iwe wakafamba nenzira yomukuru wako; saka ndichaisa mukombe wake muruoko rwako.
\p
\v 32 Zvanzi naIshe Jehovha: Uchamwira pamukombe womukuru wako, wakadzika mukuru; uchasekwa nokudadirwa, nokuti iwe une zvizhinji zvirimo.
\v 33 Uchazara nokubatwa nokuchema; mukombe womukuru wako Samariya mukombe wokushamiswa nokuparadzwa.
\v 34 Uchaunwa nokuupedza chose, uchatsenga zvaenga zvawo, nokudzura mazamu ako; nokuti ndini ndakataura izvozvo, ndizvo zvinotaura Ishe Jehovha.
\p
\v 35 Naizvozvo zvanzi naIshe Jehovha: Zvawakandikanganwa, ukandirasira shure kwako, naizvozvo chiva nemhosva yezvakashata zvako, neyokupata kwako.
\p
\v 36 Jehovha akatiwo kwandiri: Mwanakomana womunhu, chitonga Ohora naOhoribha, uvazivise zvinonyangadza zvavo.
\v 37 Nokuti wakafeva, ropa riri pamaoko avo; wakafeva nezvifananidzo zvavo; vakapinzawo vanakomana vavo vavakandiberekera mumoto, kuti zvidyiwe nazvo.
\v 38 Vakandiitirawo chinhu ichi, vakasvibisawo nzvimbo yangu tsvene nezuva iro, vakamhura masabata angu.
\v 39 Nokuti vakati vabaira zvifananidzo zvavo vana vavo, vakapinda nezuva iro munzvimbo yangu tsvene kuti vaimhure; tarirai, ndizvo zvavakaita mukati meimba yangu.
\p
\v 40 Makatumawo nhume kundodana varume vanobva kure nhume yakatumwako kwavari ivo vakauya, iwe ukazvishamba nokuda kwavo, ukazodza meso ako nomuti, nokuzvishongedza nezvishongo,
\v 41 ukagara panhovo dzakaisvonaka, dzakange dzakagadzirirwa tafura pamberi padzo, pawakagadzika zvinonhuhwira zvangu namafuta angu.
\v 42 Inzwi ravazhinji vakange vachifara rakange rinaye; zvino pamwe chete navarume vakabva kuvazhinji, vakauya nevakariri vedoro, vaibva kurenje, vakaisa zvishongo pamaoko avo, nekorona dzakanaka pamisoro yavo.
\p
\v 43 Zvino ndakati kuna iye akange apera nokufeva kwake: Zvino vachaita hupombwe naye, naiye navo.
\v 44 Ipapo vakapinda kwaari, sezvavanopinda kuchifeve; saizvozvo vakapinda kuna Ohora naOhoribha, ivo vakadzi vakashata.
\p
\v 45 Naizvozvo varume vakarurama vachavatonga sezvinotongwa zvifeve, sezvinotongwa vakadzi vakateura ropa, nokuti zvifeve, ropa riri pamaoko avo.
\v 46 Nokuti zvanzi naIshe Jehovha: Ndichauisa boka ravarwi kuzorwa navo, ndichavaregera kuti vadzungaidzwe kwese-kwese vapambwe.
\v 47 Boka iro richavataka namabwe, nokuvabaya neminondo yavo; vachauraya vanakomana vavo navanasikana vavo, nokupisa dzimba dzavo nomoto.
\v 48 Saizvozvo ndichagumisa zvakashata panyika, kuti vakadzi vese vadzidziswe kuti varege kutevera zvakashata zvenyu.
\v 49 Vachakutsivirai zvakashata zvenyu, imwi muchava nezvivi zvezvifananidzo zvenyu, zvino muchaziva kuti ndini Ishe Jehovha.
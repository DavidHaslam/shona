\c 35
\s Shoko pamusoro pegomo reSeiri
\p
\v 1 Shoko raJehovha rakasvikazve kwandiri richiti:
\v 2 Mwanakomana wemunhu, ringira chiso chako wakamirisana negomo reSeiri, uye uporofite uchipokana naro,
\v 3 uti kwariri: Anoreva seizvi Ishe Jehovha: Tarira, ndinopokana newe, iwe gomo reSeiri, zvino ndichatandavadzira ruoko rwangu kumirisana newe, uye ndichakuita dongo nekuparara.
\v 4 Ndichaita maguta ako ave matongo, uye iwe uchava dongo, zvino uchaziva kuti ndiri Jehovha.
\v 5 Nokuti wakava neruvengo rwusingaperi uye wakateura vana vaIsraeri nesimba remunondo panguva yenjodzi yavo, nemguva yechitadzo chekupedzisira;
\v 6 naizvozvo neupenyu hwangu; anoreva seizvi Ishe Jehovha, ndichakugadzirira ropa, ropa richakuteverera; zvausina kuvenga ropa, ropa richakuteverera.
\v 7 Saizvozvo ndichaita gomo reSeiri kuparara nedongo; uye ndichagura kubva mariri anopfuura neanodzoka.
\v 8 Zvino ndichazadza makomo aro nevakaurawa varo, mumakomo ako nemumipata yako, nemunzizi dzako dzese, vachawa avo vanourawa nemunondo.
\v 9 Ndichakuita matongo asingaperi, uye maguta ako haangadzoki, zvino muchaziva kuti ndiri Jehovha.
\p
\v 10 Zvawakati: Marudzi awa maviri nenyika idzi mbiri zvichava zvangu, uye tichazvigara nhaka kunyange Jehovha aivapo ipapo;
\v 11 naizvozvo neupenyu hwangu, anoreva Ishe Jehovha, ndichaitawo zvinoenderana nekutsamwa kwenyu, uye zvinoenderana negodo rako rawakaita kubva paruvengo rwako rwaipokana navo, zvino ndichazvizivisa pakati pavo, pandinenge ndakutonga.
\v 12 Zvino iwe uchaziva kuti ini Jehovha ndakanzwa kunyomba kwako kwese kwawakataura wakamirisana nemakomo aIsraeri, uchiti: Aparara, uye apiwa kwatiri ave zvekudya.
\v 13 Makazvikudza kwandiri nemiromo yenyu, makawanza mashoko enyu kwandiri; ndazvinzwa.
\v 14 Zvanzi naIshe Jehovha: Kana nyika yese ichifara, ndichakuita iwe dongo.
\v 15 Sezvawakafara pamusoro penhaka yeimba yaIsraeri, nemhaka yokuti yakaitwa dongo, saizvozvo ndichakuitirawo; uchava dongo, iwe gomo reSeiri, neEdhomu rese, izvo zvese zvaro; zvino vachaziva kuti ndini Jehovha.

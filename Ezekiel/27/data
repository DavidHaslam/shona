\c 27 27 Zvino shoko raJehovha rakasvi- kazve kwandiri, richiti, 2 "Zvino iwe, Mwanakomana womunhu, ita mariro pamusoro peTire; 3 uti kuTire, `Nhai iwe ugere pavanopinda pagungwa, iwe unoshambadzirana namarudzi avanhu pazvivi zvizhinji, zvanzi naIshe Jehovha,' iwe Tire, wakati, `Ndakakwana pakunaka.' 4 Nyika yako iri mumwoyo wamakungwa; vavaki vako vakakwanisa kunaka kwako. 5 Vakaita rnapuranga ako ose nemisipiresi inobva Seniri; vakatora musidhari weRebhanoni kukuitira danda rechikepe. 6 Matanda ako okukwasva nawo vakaaita nemiouki yeBhashani; vakaita zvigaro zvako pazvikepe nenyanga dzenzou dzakavezerwa mumapuranga emipaini yakabva kuz\hvi zvel(it√Ørrii. 7 Maseiri ako aiva omucheka wakaisvonaka, wakasonerwa hukomba, aibva Ijipiti, kuti uve mureza wako; denga rako raiva romucheka mutema nomutsvuku waibva kuzvivi zveErisha. 8 "Vakanga vagere Sidhoni neArivhadhi ndivo vaiva vakwasvi vako; vanhu vako vakachenjera, iwe Tire, vakanga vari mukati mako, ndivo vaiva vafambisi vezvikepe zvako. 9 Vakuru veGebhari navakachenjera varo vaiva mukati mako vachikugadzirira paisvinirira mvura; zvikepe zvose zvegungwa zvaiva mukati mako pamwechete navafambisi vazvo kuti vashambadzirane newe. 10 "Vanhu vePerisia neRudhi nePuti vaiva muhondo yako, vaiva varwi vako; vaiturikira mukati mako nhoo dzavo nengowani dzavo; vaikuitira mbiri. "Varume veArivhadhi vaiva pamusoro pamasvingo ako kumativi ose pamwechete nehondo yako, nemhare dzaiva pamusoro peshongwe dzako; vaiturika nhoo dzavo pamasvingo ako kumativi ose, vaikwanisa kunaka kwako. 12 "Tarishishi raishambadzirana newe nokuda kwepfuma zhinji yamarudzi ose, vakatenga nhumbi dzako nesirivha nedare netini nomutobvu. 13 Nyika dzeJavhani, Tubhari, neMesheki ndivo vaitengerana newe, vaitenga nhumbi dzako nemiviri yavanhu nemidziyo yendarira. 14 Veimba yaTogarima vakatenga nhumbi dzako namabhiza namabhiza ehondo namahesera. 15 Varume veDhedhani ndivo vaitengerana newe; zvivi zvizhinji zvaiva nzvimbo pawaitengesa noruoko rwako; vaiuya nenyanga dzenzou namatanda omushuma kuzotsinhanha newe. 16 Nyika yeSiria yaishambadzirana newe nokuda kwezvizhinji zvako zvakaitwa namaoko; vakatenga nhumbi dzako namabwe esimaragidhino, nomucheka mutema, nezvakarukwa, nomucheka wakaisvonaka, nekorari, namabwe anovaima. 17 Judha nenyika yaIsiraeri ndivo vaitengerana newe; vaitenga nhumbi dzako nezviyo zveMiniti, nezvinotapira, nohuchi, namafuta, nebharisami. 18 Dhamasiko raishambadzirana newe richitenga zvizhinji zvako zvakaitwa namaoko, nokuda kwepfuma zhinji yamarudzi ose, newaini yeHeribhoni nemvere chena. 19 Nyika dzeVedhani neJavhani dzakatenga nhumbi dzako nechinda; dare rinobwinya, nekasia, nekaramo ndizvo zvakanga zviri pakati penhumbi dzako. 20 "Dhedhani raikutengesera micheka inokosha yokutasvisa mabhiza nayo. 21 Nyika yeArabhia namachinda ose enyika yeKedhari ndivo vaitenga pamaoko enyu; makwayana namakondohwe nembudzi ndizvo zvavaitenga kwauri. 22 Vatengesi veShebha neRaama ndivo vaitengerana newe; vaishambadzira nhumbi dzako nezvinonhuwira zvakaisvonaka, namabwe ose anokosha, nendarama. 23 Harani neChane neEdheni ivo vatengesi veShebha neAshuri neKirimadhi ndizvo vaitengerana newe. 24 Ndivo vaitengerana newe nenhumbi dzakatsaurwa, nenguo dzemicheka mitema nezvakarukwa, namabhokisi ezvokufuka zvinokosha, akasungwa namabote, akavezwa nemisidhari, pakati penhumbi dzako. 25 Zvikepe zveTarishisht ndizvo zvaitakura nhumbi dzako, iwe ukazadzwa, ukaitirwa mbiri mumwoyo yamakungwa. 26 Vakwasvi vako vakakuisa kumvura zhinji; mhepo yokumabvazuva yakakuputsa mumwoyo wamakungwa. 27 Pfuma yako, nenhumbi dzako, nezvokutengesa zvako, vafambisi vezvikepe zvako, navarairi vazvo, navagadziri vako panosinirira mvura, navashambadziri venhumbi dzako, navarwi vako vose, vari mukati mako, navanhu vako vazhinji vari mukati mako, zvose zvichawira mumwoyo wamakungwa nezuva rokuparadzwa kwako. 28 Mafungu achadengenyeka nomubvumo wokudanidzira kwavarairi vezvikepe zvako. 29 Vose vanobata namatanda okukwasva, ivo vafambisi navarairi vose vapagungwa, vachaburuka pazvikepe zvavo; vachamira pamhenderekedzo, 30 vachadana namanzwi avo pamusoro pako, vachachema kwazvo ; vachikushira guruva pamisoro yavo; vachaumburukira, mumadota; 31 vachazviveurira misoro nokuda kwako, vachazvisunga zviuno namasaga, vachikuchema nemweya ine shungu kwazvo nokuchema kukuru. 32 Pakuchema kwavo vachakuitira mariro, vachachema pamisoro pako, vachiti, `Ndiantko wakatongofanana neTire, wakaita saiye wakaparadzwa mukati megungwa? 33 Panguva yakaenda nhumbi dzako kumakungwa, wakagutisa vanhu vazhinji; wakafumisa madzimambo enyika nepfuma yako zhinji nezvawaitengesa. 34 Panguva yawakaputswa namakungwa mukati memvura zhinji yakadzika, nhumbi dzako navanhu vako vose zvakawira pasi mukati mako. 35 Vose vagere pazvivi vanoshamiswa pamusoro pako, madzimambo avo anotya kwazvo;

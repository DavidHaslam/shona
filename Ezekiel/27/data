\c 27
\p
\v 1 Zvino shoko raJehovha rakasvika kwandiri richiti:
\v 2 Zvino iwe mwanakomana wemunhu, simudzire Tire mariro;
\v 3 uti kuTire ugere pakupinda pagungwa, achitengeserana nevanhu pazviwi zvakawanda: Anoreva seizvi Ishe Jehovha: Tire, iwe wakati: Ndakaperera pakunaka.
\v 4 Miganhu yako iri mumoyo yemakungwa; vavaki vako vakaperedzera runako rwako.
\v 5 Vakaita mapuranga ako ese nemisipiresi yekuSeniri; vakatora musidhari kubva kuRebhanoni kuti vakuitire mbiru yechikepe.
\v 6 \add Ne\add*miouki yeBhashani vakaita matanda ako ekukwasva nawo; mukunda weVaAsiriya wakaita zvigaro zvako zvepazvikepe nenyanga dzenzou dzinobva kuzviwi zveKitimi.
\v 7 Mucheka wakapfava kwazvo wakarukirwa unobva Egipita ndiwo waiva wakava chifukidzo chako kuva chiratidzo chako, zveruvara rwedenga nezveruvara rwehute kubva kuzviwi zvaErisha zvakava chifukidzo chako.
\p
\v 8 Vagari veSidhoni neArivhadhi vaiva vakwasvi vako; vakachenjera vako, iwe Tire, vaiva mukati mako, vaiva vafambisi vezvikepe zvako.
\v 9 Vatana veGebhari nevakachenjera varo vaiva mukati mako vari vagadziri vemaburi ako; zvikepe zvese zvegungwa nevafambisi vazvo vaiva mauri kuti vatengesarane newe nhumbi dzako dzekutengeserana.
\v 10 VaPerisiya neVaRudhi neVaPuti vaiva muhondo yako, vanakomana vehondo; vaiturikira mukati mako nhovo nenguwani; ivo vakabudisa pachena runako rwako.
\v 11 Varume veArivhadhi pamwe nehondo yako vaiva pamusoro pemasvingo ako kupoteredza, uye mhare dzaiva pashongwe dzako, vakaremberedza nhovo dzavo pamasvingo ako kupoteredza, vakaperedzera runako rwako.
\p
\v 12 Tarishishi raishambadzirana newe nekuda kweuwandu hwefuma yese, vakatsinhanisa nhumbi dzako nesirivha, nedare, netini, nemutobvu.
\v 13 Javhani, Tubhari, neMesheki, ndivo vatengeserani vako, vakatsinhanisa nhumbi dzako nevanhu nemidziyo yendarira.
\v 14 Veimba yaTogarima vakatsinhanisa nhumbi dzako nemabhiza nevatasvi vemabhiza nemahesera.
\v 15 Varume veDhedhani vaiva vatengeserani vako, zviwi zvizhinji zvaiva zvekutengeserana zvemaoko ako, zvakakuvigira nyanga dzenzou nematanda emushuma kuva chipo.
\v 16 Nyika yeSiriya yaiva vatengeserani vako nekuda kweuzhinji hwemabasa ako; vakatsinhanisa nhumbi dzako nemaemaradhi, nezveruvara rwehute, nezvakarukwa, nemucheka wakapfava, nekorari* neagate*.
\v 17 Judha nenyika yaIsraeri, ndivo vaitengeserani vako; vakatsinhanisa nhumbi dzako negorosi reMiniti*, nepenagi* neuchi, nemafuta, nebharisami.
\v 18 Dhamasiko raiva mutengeserani wako, neuwandu hwemabasa ako uye nekuda kweuwandu hwefuma dzese, newaini yeHeribhoni nemvere chena.
\v 19 Zvino Dhani neJavhani dzichienda nekudzoka dzakabatikana pamabasa ako; dare rinobwinya, kasia*, nekaramo* ndizvo zvaiva pakati penhumbi dzako.
\v 20 Dhedhani raiva mutengeserani wako nemicheka inokosha yepangoro.
\v 21 Arabhiya nemachinda ese eKedhari vaiva vatengeserani vebasa reruoko rwako; nemakwayana nemakondohwe nembudzi, neizvi vaitengeserana newe.
\v 22 Vatengeserani veShebha neRaama vaiva vatengeserani vako; vaitsinhanisa nhumbi dzako nezvikuru zvese zvezvinonhuhwira, uye nemabwe ese anokosha, negoridhe.
\v 23 Harani neKane neEdheni vaiva vatengeserani veShebha, Ashuri neKirimadhi vaiva vatengeserani vako.
\v 24 Ava vatengeserani vako pazvinhu zvakaperera, pamabutiro eruvara rwedenga, nezvakarukwa, nezvipfuva zvenguvo dzeufumi dzakasungwa nemabote, uye dzakaitwa nemisidhari, pakati pezvitengeswa zvako.
\v 25 Zvino zvikepe zveTarishishi zvaiimba nezvako nekuda kwenhumbi dzako dzekutengeserana; uye wakazadzwa, wakarumbidzwa kwazvo panyika yemakungwa.
\p
\v 26 Vakwasvi vako vakakuuisa kumvura zhinji; mhepo yekumabvazuva yakakuputsa mumoyo wemakungwa.
\v 27 Fuma yako nenhumbi dzako, zvitengeswa zvako, vafambisi vezvikepe vako, nevachairi vako, nevagadziri vemaburi vako, nevatengesi venhumbi dzako, nevarume vako vehondo vari mukati mako, nemuboka rako rese riri mukati mako, vachawira mukati memakungwa nezuva rekuparara kwako.
\v 28 Neinzwi rekuchema kwevachairi vezvikepe vako mafuro achadengenyeka.
\v 29 Nevese vanobata matanda ekukwasva, vezvikepe, vachairi vese vegungwa, vachaburuka kubva muzvikepe zvavo, vachamira pavhu.
\v 30 Zvino vachanzwisa inzwi ravo kurwisana newe, uye vachachema zvinorwadza, uye vachakushira guruva mumisoro yavo, vachazviumburudza mumadota,
\v 31 vachazviita maparavara nemaparavara nekuda kwako, vachazvisunga zvivuno nemasaga, uye vachikuchema mukurwadza kwemweya, mariro anorwadza.
\v 32 Zvino pakurira kwavo vachakusimudzira mariro ndokukuririra \add vachiti\add*: Ndiani wakafanana neTire, sewakaparara mukati megungwa?
\v 33 Pakubuda kwenhumbi dzako dzekutengeserana kubva mumakungwa nhumbi dzako kumakungwa, wakagutsa vanhu vazhinji; neuwandu hwefuma yako, nenhumbi dzako wakafumisa madzimambo epanyika.
\v 34 Panguva yawakaputswa nemakungwa muudziku hwemvura zhinji, nhumbi dzako dzekutengeserana neboka rako rese pakati pako zvakawa.
\v 35 Vagari vese vepazviwi vachashamiswa pamusoro pako, nemadzimambo avo achatya zvinorwadza, chiso chavo chichabvondodzwa.
\v 36 Vatengesi pakati pevanhu vachakuridzira muridzo, uchava chityiso, haungazovipo kusvika rinhi narinhi.
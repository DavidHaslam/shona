\c 29
\s Shoko pamusoro peEgipita
\p
\v 1 Mugore regumi, ne\add mwedzi\add* wegumi, neregumi nemaviri remwedzi, shoko raJehovha rakasvika kwandiri richiti:
\v 2 Mwanakomana wemunhu, ringira chiso chako kuna Farao mambo weEgipita, uporofite uchipokana naye uye uchipokana neEgipita rese.
\v 3 Taura, uye uti: Anoreva seizvi Ishe Jehovha: Tarira, ndinopokana newe, Farao mambo weEgipita, bukanana guru, urere pakati penzizi dzake, unoti: Rwizi rwangu nderwangu, ndakazviitira irwo.
\v 4 Asi ndichaisa mahaka pashaya dzako, uye ndichanamatidza hove dzenzizi dzako pamakwande ako, ndichakubvisa mukati menzizi dzako, pamwe nehove dzese dzenzizi dzako dzichanamatira pamakwande ako.
\v 5 Zvino ndichakusiya murenje, iwe nehove yese yenzizi dzako, uye uchawira pachiso chesango, haungasanganiswi kana kuunganidzwa; ndakakupa kuva zvekudya zvezvikara zvesango neshiri dzekudenga.
\v 6 Zvino vagari vese veEgipita vachaziva kuti ndiri Jehovha, nokuti vaiva tsvimbo yerutsanga kuimba yaIsraeri.
\v 7 Pavachakubata neruoko, wakavhunika ndokudambura fudzi ravo rese; uye pavakasendama pamusoro pako, wakavhunika, ndokumisisa zviuno zvako zvese.
\p
\v 8 Naizvozvo anoreva seizvi Ishe Jehovha: Tarira, ndichauisa munondo pamusoro pako, nekugura munhu nemhuka kubva mauri.
\v 9 Zvino nyika yeEgipita ichava dongo nerenje, zvino vachaziva kuti ndiri Jehovha. Zvayakati: Rwizi nderwangu, ndini ndakarwuita.
\v 10 Naizvozvo tarira, ndinopokana newe, uye ndinopokana nenzizi dzako, uye ndichaita nyika yeEgipita yakaparara kwazvo uye dongo, kubva pashongwe yeSevhene kusvika pamuganhu weItiyopiya.
\v 11 Hakuna rutsoka rwemunhu rwuchapfuura nemariri, kana rutsoka rwemhuka rwuchapfuura nemariri, uye haringagarwi makore makumi mana.
\v 12 Zvino ndakaita nyika yeEgipita dongo pakati penyika dziri matongo, nemaguta aro pakati pemaguta akaparara achava matongo makore makumi mana; uye ndichaparadzira vaEgipita pakati pemarudzi, nekuvakushanya panyika zhinji.
\p
\v 13 Nokuti anoreva seizvi Ishe Jehovha: Pakupera kwemakore makumi mana, ndichaunganidza VaEgipita kubva kumarudzi kwandakavaparadzira.
\v 14 Zvino ndichadzosazve utapwa hweEgipita, uye ndichavadzosa nyika yePatirosi, kunyika yechizvarigo chavo, uye ikoko vachava umambo hwepasi.
\v 15 Huchava ushe hwepasisa, uye hahungazvikudzizve kupfuura marudzi, nokuti ndichavadukupisa, uye havangazotongizve pamusoro pemarudzi.
\v 16 Zvino harichazovi chivimbo cheimba yaIsraeri, inouya nechirangaridzo cheuipi, pavachavatendeukira kuvatevera. Asivachaziva kuti ndiri Ishe Jehovha.
\p
\v 17 Zvino zvakaitika mugore rechinomwe nerechimakumi maviri, mune wekutanga, newekutanga wemwedzi; shoko raJehovha rakasvika kwandiri richiti:
\v 18 Mwanakomana wemunhu, Nebhukadhirezari mambo weBhabhironi wakabatisa hondo yake basa guru kurwisa Tire; musoro umwe neumwe wakaitwa muparavara, uye fudzi rimwe nerimwe rakasvuuka, zvakadaro waiva asina mubairo, kana hondo yake, nekuda kweTire uye nekuda kweshmuro yaaiva ashumira kuirwisa.
\v 19 Naizvozvo anoreva seizvi Ishe Jehovha: Tarirai, ndichapa nyika yeEgipita muruoko rwaNebhukadhirezari mambo weBhabhironi. Zvino iye achatora achatora chaunga chake ndokutora zvakapambiwa zvake, ndokutora zvakajimbiwa zvake, uye zvichava mibairo yehondo yake.
\v 20 Ndakamupa nyika yeEgipita, \add uve\add* mubairo wake wezvaakashandira, nokuti vakandishandira, anoreva Ishe Jehovha.
\p
\v 21 Nezuva ndichameresa runyanga rweimba yaIsraeri, uye ndichakupa kushama kwemuromo pakati pavo. Zvino vachaziva kuti ndiri Jehovha.

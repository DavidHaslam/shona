\c 29
\s Shoko pamusoro peEgipita
\p
\v 1 Mugore regumi, ne\add mwedzi\add* wegumi, neregumi nemaviri remwedzi, shoko raJehovha rakasvika kwandiri richiti:
\v 2 Mwanakomana wemunhu, ringira chiso chako kuna Farao mambo weEgipita, uporofite uchipokana naye uye uchipokana neEgipita rese.
\v 3 Taura, uye uti: Anoreva seizvi Ishe Jehovha: Tarira, ndinopokana newe, Farao mambo weEgipita, bukanana guru, urere pakati penzizi dzake, unoti: Rwizi rwangu nderwangu, ndakazviitira irwo.
\v 4 Asi ndichaisa mahaka pashaya dzako, uye ndichanamatidza hove dzenzizi dzako pamakwande ako, ndichakubvisa mukati menzizi dzako, pamwe nehove dzese dzenzizi dzako dzichanamatira pamakwande ako.
\v 5 Zvino ndichakusiya murenje, iwe nehove dzese dzenzizi dzako, uye uchawira pachiso chesango, haungaungasanganiswi kana kuunganidzwa; ndakakupa kuva zvekudya zvezvikara zvesango neshiri neshiri dzekudenga.
\v 6 Zvino vagari vese veEgipita vachaziva kuti ndiri Jehovha, nokuti vaiva tsvimbo yerutsanga kuimba yaIsraeri.
\v 7 Pavachakubata neruoko, wakavhunika ndokudanbura fudzi ravo rese; uye pavakasendama pamusoro pako, wakavhunika, ndokumisisa zviuno zvako zvese.
\p
\v 8 Naizvozvo anoreva seizvi Ishe Jehovha: Tarira, ndichauisa munondo pamusoro pako, nekugura munhu nemhuka kubva mauri.
\v 9 Zvino nyika yeEgipita ichava dongo nerenje, zvino vachaziva kuti ndiri Jehovha. Zvayakati: Rwizi nderwangu, ndini ndakarwuita.
\v 10 Naizvozvo tarira, ndinopokana newe, uye ndonopokana nenzizi dzako, uye ndichaita nyika yeEgipita yakaparara kwazvo uye dongo, kubva pashongwe yeSevhene kusvika pamuganhu weItiyopiya.
\v 11 Hakuna munhu achapfuura napo norutsoka rwake, norutsoka rwechipfuo harungapfuuri napo, haingagarwi navanhu makore makumi mana.
\v 12 Nyika yeEgipita ndichaiita dongo pakati penyika dzakaitwa matongo, namaguta ayo achaitwa matongo makore makumi mana pakati pamaguta akaitwa matongo; ndichaparadzira VaEgipita pakati pamarudzi avanhu, nokuvadzingira kunyika dzese.
\p
\v 13 Nokuti zvanzi naIshe Jehovha: Kana makore makumi mana apera, ndichaunganidza VaEgipita kumarudzi avanhu kwandakange ndavaparadzira;
\v 14 ndichadzosazve kutapwa kweEgipita, ndichavadzoserazve kunyika yePatirosi, kunyika kwavakaberekerwa; vachavapo hushe hwakazvidzwa.
\v 15 Huchava ushe hunozvidzwa kupfuura ushe hwese, hahungazozvimisizve kukunda mamwe marudzi, ndichavatapudza, varege kuzotongazve mamwe marudzi paushe hwavo.
\v 16 Imba yaIsraeri haingazovimbi nahwo, huchindiyeudzira zvakaipa zvavo, kana vachicheuka kuvatevera; zvino vachaziva kuti ndini Ishe Jehovha.
\p
\v 17 Zvino negore ramakumi maviri namanomwe, nomwedzi wokutanga, nezuva rokutanga romwedzi, shoko raJehovha rakasvika kwandiri, richiti,
\v 18 Mwanakomana womunhu, Nebhukadhirezari mambo weBhabhironi, wakabatisa hondo yake basa guru rokurwa neTire; misoro yese yakasvotorwa namafudzi ese akasvuuka; kunyange zvakadaro iye nehondo yake havana kupiwa mubairo neTire pamusoro pebasa raakabata achirwa navo.
\v 19 Naizvozvo zvanzi naIshe Jehovha: Tarirai, nyika yeEgipita ndichaipa Nebhukadhirezari mambo weBhabhironi; iye uchatapa vanhu vayo vazhinji, nokutora zvaachapamba, nokutora zvaachatapa; ndizvo zvichava mubairo wehondo yake.
\v 20 Ndakamupa iye nyika yeEgipita, uve muripo wake wezvaakabatira, nokuti vakandibatira ini, ndizvo zvinotaura Ishe Jehovha.
\p
\v 21 Nezuva iro ndichamedzera imba yaIsraeri runyanga, newe ndichakupa muromo wakashamiswa pakati pavo; zvino vachaziva kuti ndini Jehovha.

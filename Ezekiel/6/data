\c 6
\s Kutukwa kwemakomo aIsraeri
\p
\v 1 Zvino shoko raJehovha rakasvika kwandiri richiti:
\v 2 Mwanakomana wemunhu, rinzira chiso chako kumakomo aIsraeri, ugoporofita pamusoro pawo,
\v 3 uye uti: Imwi makomo aIsraeri, inzwai shoko raIshe Jehovha. Anoreva seizvi Ishe Jehovha kumakomo nekuzvikomo, kunzizi nekumipata: Tarira ini, iyeni ndichauisa munondo pamusoro penyu, uye ndichaparadza nzvimbo dzenyu dzakakwirira.
\v 4 Zvino dziaritari dzenyu dzichava matongo, nezvifananidzo zvenyu zvezuva zvichakoromorwa; uye vakaurawa venyu ndichavawisira pasi pamberi pezvifananidzo zvenyu.
\v 5 Zvino ndichaisa zvitunha zvevana vaIsraeri pamberi pezvifananidzo zvavo; uye ndichaparadzira mapfupa enyu kupoteredza dziaritari dzenyu.
\v 6 Panzvimbo dzenyu dzese dzekugara maguta achaitwa matongo, kuti nzvimbo dzenyu dzakakwirira dziitwe matongo, kuti dziaritari dzenyu dziparadzwe dziitwe matongo, nezvifananidzo zvenyu zvikoromorwe zvigume, nezvifananidzo zvenyu zvezuva zvitemwe, nemabasa enyu anyangarike.
\v 7 Zvino vakaurawa venyu vachawa pakati penyu, zvino muchaziva kuti ndiri Jehovha.
\p
\v 8 Zvakadaro ndichasiya vakasara kuti muve nevamwe vachapukunyuka munondo pakati pemarudzi pamuchaparadzirwa nemudzinyika.
\v 9 Zvino vakapukunyuka venyu vachandirangarira pakati pemarudzi kwavachatapirwa, nokuti ndaputsva nekuda kwemoyo yavo inofeva yakabva kwandiri, uye nemeso avo anofeva achitevera zvifananidzo zvavo; uye vachazvisema ivo vamene nekuda kwezvakaipa zvavakaita pazvinyangadzo zvavo zvese.
\v 10 Zvino vachaziva kuti ndiri Jehovha; handina kureva pasina kuti ndichavaitira zvakaipa izvi.
\p
\v 11 Anoreva seizvi Ishe Jehovha: Rova neruoko rwako, tsikisa pasi nerutsoka rwako, uye uti: Maiwe! Nekuda kwezvinyangadzo zvakaipa zvese zveimba yaIsraeri; nokuti vachawa nemunondo nenzara uye nehosha yakaipa.
\v 12 Ari kure achafa nehosha yakaipa, uye ari pedo achawa nemunondo, newakasara akachengetwa achafa nenzara; saizvozvo ndichapedza hasha dzangu pamusoro pavo.
\v 13 Ipapo muchaziva kuti ndiri Jehovha, vakaurawa vavo pavachava pakati pezvifananidzo kupoteredza dziaritari dzavo, pamusoro pechikomo chipi nechipi chakakwirira, nepamusoro pemakomo ese, nepasi pemuti umwe neumwe munyoro, nepasi pemuouki umwe neumwe mukobvu, nzvimbo pavakapa zvinonhuhwira zvinotapira kuzvifananidzo zvavo zvese.
\v 14 Saizvozvo ndichatandavadzira ruoko rwangu pamusoro pavo, nekuita nyika dongo, hongu kuva dongo kupfuura renje wakananga kuDhibhira, panzvimbo dzavo dzese dzekugara, zvino vachaziva kuti ndiri Jehovha.

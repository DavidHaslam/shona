\c 4
\s Mufananidzo wekuparadzwa kweJerusarema
\p
\v 1 Zvino iwe mwanakomana wemunhu, zvitorere chitinha, uchigadzike pamberi pako, unyore nekuvezapo guta Jerusarema.
\v 2 Zvino urikombe kurirwisa, urivakire nhare kurirwisa, uritutire murwi wekurwa nawo; uriitire musasa kurirwisa, nekuriisira makondobwe ekuputsa kumativi ese kurirwisa.
\v 3 Zvino iwe utore gango redare, urigadze rive rusvingo rwedare pakati pako neguta; zvino urinzire chiso chako wakatarisana naro, zvino richava pakukombwa, uye ucharikomba. Ichi chichava chiratidzo kuimba yaIsraeri.
\v 4 Urarewo nerutivi rwako rweruboshwe, uye uise pamusoro parwo chitadzo cheimba yaIsraeri; zvichienderana neuhwandu hwemazuva aunorara pamuoro parwo uchatakura chitadzo chavo.
\v 5 Nokuti ndakakutarira makore echitadzo chavo zvichienderana neuwandu hwemazuva, mazuva mazana matatu nemakumi mapfumbamwe; saizvozvo uchatakura chitadzo cheimba yaIsraeri.
\v 6 Zvino kana waapedza iwo, rara zvekare nerutivi rwako rwerudyi, kuti utakure chitadzo cheimba yaJudha, mazuva makumi mana, ndakakutarira zuva rive gore, zuva rive gore.
\v 7 Naizvozvo ucharinzira chiso chako pakukombwa kweJerusarema, uye ruoko rwako rwakafukurwa; zvino uchaporofita pamusoro paro.
\v 8 Tarira, ndichaisa zvisungo pamusoro pako kuti usashanduka kubva kurumwe rutivi kuenda kurumwe, kusvika wapedza mazuva ekukomba kwako.
\p
\v 9 Zvino uzvitorerewo gorosi nebhari nenyemba nemarendiri* nemapfunde nesipereti uzviise mumudziyo umwe, ugozviitira zvive chingwa nazvo; zvichienderana neuwandu hwemazuva aucharara nerutivi rwako, mazuva mazana matatu nemakumi mapfumbamwe, uchadya icho.
\v 10 Zvino zvekudya zvako zvauchadya zvichava nechiyero, mashekeri makumi maviri pazuva; uchazvidya nguva nenguva.
\v 11 Uchanwawo mvura nechiyero, chetanhatu chehini; uchainwa nguva nenguva.
\v 12 Zvino uchadya keke rebhari, uye ucharibheka* pameso pavo nendove inobuda pamunhu.
\v 13 Jehovha ndokuti: Saizvozvo vana vaIsraeri vachadya chingwa chavo chakasvibiswa pakati pemarudzi kwandichavadzingira.
\p
\v 14 Zvino ndakati: Haiwa, Ishe Jehovha! Tarirai, mweya wangu hauna kumbosvibiswa; kunyange kubva paudiki hwangu kusvika ikozvino handina kumbodya chakafa chega, kana chakabvamburwa, hakuna nyama yakan'ora yakambopinda mumuromo mangu.
\v 15 Zvino akati kwandiri: Tarira, ndakupa ndove yemombe pachinzvimbo chendove yevanhu, zvino uchagadzira chingwa chako nayo.
\p
\v 16 Akatiwo kwandiri: Mwanakomana wemunhu, tarira ndichavhuna mudonzvo wechingwa paJerusarema; zvino vachandya chingwa neuremu uye nekungwarira, uye vachanwa mvura nechiyero nekuvhunduka;
\v 17 kuti vashayiwe chingwa nemvura, vavhunduke umwe neumwe, vapere muuipi hwavo.
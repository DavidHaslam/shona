\c 47
\s Mvura yakabva mutembere
\p
\v 1 Pashure wakandiunza zvekare kumukova weimba, zvino tarira, mvura dzaibuda kubva pasi pechikumbaridzo cheimba nechekumabvazuva, nokuti mberi kweimba nechekumabvazuva, uye mvura dzaiburuka kubva pasi kubva kurutivi rwekurudyi rweimba, kuchamhembe kwearitari.
\v 2 Zvino wakandibudisa nenzira yesuwo nechekumaodzanyemba,, akapota neni nenzira yekunze kusvika kusuwo rekunze, \add ne\add*nzira yakatarira nechekumabvazuva. Zvino tarira kwaiyerera mvura kurutivi rwerudyi.
\v 3 Zvino pakubuda kwemurume waiva nerwonzi muruoko rwake, wakayera makubhiti churu, ndokundiunza nemumvura zhinji, mvura zhinji yaiva pazviziso zvemakumbo.
\v 4 Zvino wakayera churu, ndokundipfuudza nemumvura zhinji, mvura zhinji kusvika pamabvi. Zvino wakayera churu, ndokundipfuudza; mvura zhinji kusvika muchiuno.
\v 5 Zvino wakayera churu; rwizi rwandaiva ndisingagoni kuyambuka, nokuti mvura zhinji yaiva yasimuka, mvura yaungashambiramo, rwizi rwusingagoni kuyambukika.
\p
\v 6 Zvino wakati kwandiri: Mwanakomana wemunhu, waona; ipapo wakandiunza ndokundidzosa kumahombekombe erwizi.
\v 7 Zvino pakudzoka kwangu, tarira, pamamahombekombe erwizi miti mizhinji kwazvo kuno neuko.
\v 8 Zvino akati kwandiri: Mvura zhinji iyi inobuda kunanga kunyika yekumabvazuva, uye inoburukira kurenje, ndokuenda kugungwa, paichadirwa mugungwa, mvura icharapiwa.
\v 9 Zvino zvichaitika, chisikwa chipi nechipi chipenyu, chinofamba, pese rwizi parwuchasvika, chichararama, uye kuchava nechaunga chukuru chehove, nokuti mvura zhinji ichasvikapo, nokuti icharapiwa, nokuti kuchararama zvese panosvika rwizi.
\v 10 Zvino zvichaitika, varedzi vachamira pamusoro parwo kubva paEni-Gedhi kusvika paEne-Giraimi, pachava pekuteya mimbure hove dzavo dzichaenderana nemarudzi adzo, sehove dzegungwa guru, dzakawanda kwazvo.
\v 11 Asi nzvimbo dzarwo dzematope nemachakwi arwo hazvingarapiwi, zvichapiwa kuva munyu.
\v 12 Zvino parwizi pamusoro pemahombekombe arwo, parutivi rwuno neparutivi urwo, pachakura miti yese yekudya, yemazhizha ayo asingabvuruvari, nechibereko chayo hachingapedzwi, ichabereka chibereko chitsva zvichienderana nemwedzi mizhinji, nokuti mvura dzayo dzaakabuda kubva munzvimbo tsvene, zvino muchero wayo uchava wekudya, neshizha rayo rekurapa.
\s Miganhu yenyika
\p
\v 13 Anoreva seizvi Ishe Jehovha: Uyu uchava muganhu, wamuchagara nhaka nyika zvichienderana nemarudzi gumi nemaviri aIsraeri, Josefa achapiwa migove miviri.
\v 14 Zvino muchaigara nhaka, umwe seumwe, yandakasimudzira ruoko rwangu kuipa madzibaba enyu.
\v 15 Zvino uyu uchava muganhu wenyika nechekurutivi rwekumaodzanyemba, kubva pagugwa guru, nzira yeHetironi, pakupinda paZedhadhi.
\v 16 Hamati, Bherota, Shibhiraimi, riri pakati pemuganhu weDhamasiko nemuganhu weHamati; neHazari-Hatikoni, riri pamuganhu weHaurani.
\v 17 Nemuganhu kubva kugungwa uchava Hazari-Enoni, muganhu weDhamasiko; nekumaodzanyemba wakatarira kumaodzanyemba, nemuganhu weHamati. Ndirwo rutivi rwekumusoro.
\v 18 Zvino uchayera rutivi rwekumabvazuva kubva paHaurani nekubva paDhamasiko, nekubva paGiriyadhi, nekubva panyika yaIsraer, Jorodhani kubva pamuganhu kusvika pagungwa rekumabvazuva. Zvino \add urwu \add*rutivi rwekumabvazuva.
\v 19 Nerutivi rwekuchamhembe nechekuchamhembe, kubva paTemari kusvika kumvura zhinji yeMeribhi-Kadheshi, parwizi kusvika pagungwa guru, nerutivi rechamhembe nechekuchamhembe.
\v 20 Nerutivi rwekumavirira, \add muganhu i\add*gungwa guru, kubva pmuganhu kusvika mhiri pakatarisana nepakupinda paHamati. urwu rutivi rwemavirazuva.
\v 21 Saizvozvo muchazviganhurira nyika iyi zvichienzana nemarudzi aIsraeri.
\p
\v 22 Zvino zvichaitika, muchaiganhura nemujenya kuva nhaka kwamuri, nekuvatorwa vachagara pakati penyu, vachabereka vana pakati penyu. Zvino vachava kwamuri sevakaberekerwa munyika pakati pevana vaIsraeri, vachava nenhaka pamwe nemwi pakati pemarudzi aIsraeri.
\v 23 Zvino zvichaitika parudzi mutorwa paachagara, vachamupa nhaka yake, anoreva Ishe Jehovha.

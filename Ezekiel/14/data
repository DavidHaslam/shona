\c 14 Vanonamata zvifananidzo vanotukwa 14 1 Zvino vamwe vakuru vaIsiraeri vakauya kwandiri, vakagara pasi pamberi pangu. 2 Shoko raJehovha rakasvika kwandiri, richiti, 3 "Mwanakomana womunhu, vanhu ava vakapinza zvifananidzo zvavo mumwoyo yavo, nokuisa chigumbuso chezvakaipa zvavo pamberi pavo; zvino ndingatongotenda kubvunzwa navo here? 4 "Naizvozvo taura navo, uti kwavari, `Zvanzi naIshe Jehovha, munhu mumwe nomumwe weimba yaIsiraeri anopinza zvifananidzo zvake mumwoyo make, nokuisa chigumbuso chezvakaipa zvake pamberi pake, akauya kumuporofita, ini Iehovha ndichamupindura zvakafanira izvozvo, zvakafanira kuwanda kwezvifananidzo zvake; s kuti ndibate imba yaIsiraeri mumwoyo yavo, nokuti vava vatorwa kwandiri nemhaka yezvifananidzo zvavo.'

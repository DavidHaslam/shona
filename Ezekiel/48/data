\c 48
\s Kugovewa kwenyika
\p
\v 1 Zvino awa ndiwo mazita emarudzi: Kubva kumagumo ekumaodzanyemba kuenda kumucheto wenzira yeHetironi kusvika pakupinda paHamati, Hazari-Enani pamuganhu weDhamasiko, nechekumaodzanyemba kusvika pamucheto weHamati, nokuti awa mativi kumabvazuva nekumavirazuva, mugove umwe \add waDhani\add*.
\v 2 Zvino pamuganhu waDhani, kubva kurutivi rwekumabvazuva kusvika kurutivi rwekumavirazuva, \add mugove\add* umwe \add wa\add*Asheri.
\v 3 Zvino pamuganhu waAsheri, kubva kurutivi rwekumavirazuva kusvika kurutivi rwekumavirazuva, \add mugove\add* umwe \add wa\add*Nafutari.
\v 4 Nepamuganhu waNafutari, kubva kurutivi rwekumabvazuva kusvika kurutivi rwekumaviravazuva, \add mugove\add* umwe \add wa\add*Manase.
\v 5 Nepamuganhu waManase, kubva kurutivi rwekumabvazuva kusvika kurutivi rwekumavirazuva, \add mugove\add* umwe \add wa\add*Efuremu.
\v 6 Nepamuganhu waEfuremu, kubva kurutivi rwekumabvazuva kusvika kurutivi rwekumavirazuva, \add mugove\add* umwe \add wa\add*Rubheni.
\v 7 Nepamuganhu waRubheni, kubva kurutivi rwekumabvazuva kusvika kurutivi rwekumavirazuva, \add mugove\add* umwe \add wa\add*Judha.
\p
\v 8 Nepamuganhu waJudha, kubva kurutivi rwekumabvazuva kusvika kurutivi rwekumavirazuva, chichava chipo chamuchapa che\add tsanga\add* zvuru makumi maviri neshanu pakufara, uye pakureba seumwe mugove, kubva kurutivi rwekumabvazuva kusvika kurutivi rwekumavirazuva, uye nzvimbo tsvene ichava pakati payo.
\v 9 Chipo chamuchapa kuna Jehovha chichava \add tsanga\add* zvuru makumi maviri nezvishanu pakureba, uye zvuru gumi pakufara.
\v 10 Zvino chichava chipo chitsvene kwavari, kuvapristi, nechekumaodzanyemba zvuru makumi maviri nezvishanu \add kureba\add*, uye nechekumavirazuva zvuru gumi pakufara, uye nechekumabvazuva zvuru gumi pakufara, uye nechekuchamhembe zvuru makumi maviri nezvishanu pakureba, nenzvimbo tsvene yaJehovha ichava pakati payo.
\v 11 Chichava chevapristi vakaitwa vatsvene pavanakomana vaZadhoki, ivo vakachengeta chimiso changu, vasina kutsauka vana vaIsraeri pavakarasika, VaRevhi sezvavakarasika.
\v 12 Uye chipo chenyika chinopiwa kuva kwavari chinhu chitsvene-tsvene pamuganhu weVaRevhi.
\v 13 Nemhiri pakatarisana nemuganhu wevapristi VaRevhi vachava neurefu hwezvuru makumi maviri nezvishanu, uye zvuru gumi kufara, kureba kwese zvuru makumi maviri nezvishanu, nekufara zvuru gumi.
\v 14 Zvino havangatengesi kubva pairi, kana kutsinhanisa, uye havangapfuudzi zvibereko zvekutanga zvenyika, nokuti zvitsvene kuna Jehovha.
\p
\v 15 Zvino zvuru zvishanu zvinosara pakufara mhiri pakatarisana nezvuru makumi maviri nezvishanu, zvichava zvisiri zvitsvene zveguta, kuva pekugara nepemafuro, uye guta richava pakati pazvo.
\v 16 Kukura kwayo kunofanira kuva kudai: Rutivi rwokumaodzanyemba, tsanga dzine zvuru zvina namazana mashanu, norutivi rwechamhembe zvuru zvina namazana mashanu, nokurutivi rwamabvazuva zvuru zvina namazana mashanu, norutivi rwamavirazuva zvuru zvina namazana mashanu.
\v 17 Guta rinofanira kuva nemafuro kurutivi rwekumaodzanyemba tsanga dzina mazana maviri namakumi mashanu, nokurutivi rwechamhembe mazana maviri namakumi mashanu, nokurutivi rwamabvazuva mazana maviri namakumi mashanu, nokurutivi rwamavirazuva mazana maviri namakumi mashanu.
\v 18 Zvakasara pakureba kwayo, izvo zvakaenzana nechipo chitsvene, zvinofanira kuita tsanga dzine zvuru zvine gumi kurutivi rwamabvazuva, nezvuru zvine gumi kurutivi rwamavirazuva; zvichaenzana nechipo chitsvene; michero yayo inofanira kuva zvokudya zvavanobata muguta.
\v 19 Vanobata muguta, ivo vanobva kumarudzi ese aIsraeri, vanofanira kuirima.
\v 20 Chipo chese chinofanira kuita tsanga dzine zvuru zvina makumi maviri nezvishanu pakureba, nezvuru zvina makumi maviri nezvishanu paupamhi; munofanira kuvigira Jehovha chipo icho chitsvene, chinamativi mana akaenzana, pamwe chete nenzvimbo yeguta.
\p
\v 21 Zvakasara zvinofanira kuva zvomuchinda, nechemberi necheseri kwechipo chitsvene nenzvimbo yeguta; pamberi petsanga dzine zvuru zvina makumi maviri nezvishanu zvechipo, kumuganhu wokurutivi rwamabvazuva, nokurutivi rwamavirazuva pamberi pezvuru zvina makumi maviri nezvishanu kumuganhu wokurutivi rwamavirazuva, zvakaenzana nemigove, ndizvo zvinofanira kuva zvomuchinda; chipo chitsvene nenzvimbo tsvene yeimba zvinofanira kuva pakati pazvo.
\v 22 Uyewo, kubva panyika yaVaRevhi, nokubva panzvimbo yeguta, izvo zviri pakati penyika yomuchinda, pakati pomuganhu waJudha nomuganhu waBhenjamini, zvinofanira kuva zvomuchinda.
\v 23 Kana ari marudzi mamwe akasara: Kubva kurutivi rwamabvazuva kusvikira kurutivi rwamavirazuva, ndiwo mugove umwe waBhenjamini.
\v 24 Pamuganhu waBhenjamini, kubva kurutivi rwamabvazuva kusvikira kurutivi rwamavirazuva, ndiwo mugove umwe waSimioni.
\v 25 Pamuganhu waSimioni, kubva kurutivi rwamabvazuva kusvikira kurutivi rwamavirazuva, ndiwo mugove umwe waIsasikari.
\v 26 Pamuganhu waIsasikari, kubva kurutivi rwamabvazuva kusvikira kurutivi rwamavirazuva, ndiwo mugove umwe waZebhuruni.
\v 27 Pamuganhu waZebhuruni, kubva kurutivi rwamabvazuva kusvikira kurutivi rwamavirazuva, ndiwo mugove umwe waGadhi.
\v 28 Pamuganhu waGadhi, kurutivi rwechamhembe, zvichienda chamhembe, muganhu unofanira kubva paTamari kusvikira kumvura zhinji yeMeribhatikadheshi, kurukova rweEgipita, kusvikira kugungwa guru.
\v 29 Ndiyo nyika yamunofanira kuganhura nemijenya pakati pamarudzi aIsraeri ive nhaka yavo, uye iyi ndiyo migove yavo vese, ndizvo zvinotaura Ishe Jehovha.
\p
\v 30 Iyi ndiyo migumo yeguta: Kurutivi rwekumaodzanyemba tsanga dzine zvuru zvina namazana mashanu pakuyerwa kwazvo;
\v 31 masuwo eguta anofanira kutumidzwa mazita amarudzi aIsraeri; masuwo matatu kurutivi rwekumaodzanyemba, anoti: suwo raRubheni, rimwe, suwo raJudha, rimwe, uye suwo raRevhi, rimwe.
\v 32 Kurutivi rwamabvazuva, tsanga dzine zvuru zvina namazana mashanu, namasuwo matatu, anoti: suwo raJosefa, rimwe, suwo raBhenjamini, rimwe, uye suwo raDhani, rimwe.
\v 33 Kurutivi rwechamhembe, tsanga dzine zvuru zvina namazana mashanu pakuyerwa kwazvo, namasuwo matatu, anoti: suwo raSimioni, rimwe, suwo raIsasikari, rimwe, uye suwo raZebhuruni, rimwe.
\v 34 Kurutivi rwamavirazuva, tsanga dzine zvuru zvina namazana mashanu, namasuwo apo matatu, anoti: suwo raGadhi, rimwe, suwo raAsheri, rimwe, uye suwo raNafutari, rimwe.
\v 35 Zvese zvinofanira kuita tsanga dzine zvuru zvine gumi nezvisere pamativi ese mana; zita reguta kubva pazuva iro rinofanira kunzi, Jehovha aripano.

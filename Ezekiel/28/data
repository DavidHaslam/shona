\c 28
\s Shoko pamusoro pamambo weTire
\p
\v 1 Zvino shoko raJehovha rakasvika kwandiri richiti:
\v 2 Mwanakomana wemunhu, iti kumuchinda weTire: Anoreva seizvi Ishe Jehovha: Moyo wako zvawakazvikudza, iwe ndokuti: Ndiri mwari, ndigere pachigaro chaMwari pakati pemakungwa, asi iwe uri munhu uye hausi Mwari, kunyange wakamisa moyo wako semoyo waMwari.
\v 3 Tarira, wakachenjera kupfuura Dhaniyeri, hakuna chakavanzika chavangaviga kwauri.
\v 4 Neuchenjeri hwako uye nekunzwisisa kwako wakazviwanira upfumi, uye wakawana goridhe nesirivha muzvivigiriro zvefuma zvako.
\v 5 Neuchenjeri hwako ukuru, nekutengeserana kwako wakawanza ufumi hwako, uye moyo wako wakazvikudza nekuda kwefuma yako.
\v 6 Naizvozvo anoreva seizvi Ishe Jehovha: Zvawakamisa moyo wako semoyo waMwari,
\v 7 naizvozvo tarira, ndichauisa vatorwa pamusoro pako, vatyisi vemarudzi, uye vachavhomorera runako rweuchenjeri hwako munondo, zvino vachasvibisa kubwinya kwako.
\v 8 Vachakuburusira kugomba; uye uchafa mundufu dzevanourawa pakati pemakungwa.
\v 9 Uchati here pamberi peanokuuraya: Ndiri Mwari? Asi uri munhu, uye hausi Mwari, paruoko rweanokukuvadza.
\v 10 Uchafa rufu rweasina kudzingiswa neruoko rwevatorwa, nokuti ini ndataura, anoreva Ishe Jehovha.
\p
\v 11 Shoko raJehovha rakasvikazve kwandiri richiti:
\v 12 Mwanakomana wemunhu, simudzira mambo weTire mariro, uye uti kwaari: Anoreva seizvi Ishe Jehovha: Iwe unoisa chidhindo pakaperedzerwa, uzere neuchenjeri, uye wakaperera parunako.
\v 13 Waiva muEdheni munda waMwari; ibwe ripi neripi rinokosha raiva chifukidzo chako, saridhiosi* topasi* nedhaimani nebheriri*, onikisi* nejasipiri* nesafiri, emaradhi, karibhunikuri*, negoridhe, basa rengoma dzako nenyere dzako raiva kwauri, pazuva rekusikwa kwako zvakagadzirwa.
\v 14 Iwe uri kerubhi rakazodzwa rinofukidza, uye ndakakumisa, waiva pamusoro pegomo dzvene raMwari; wakafamba kuenda uko neuko pakati pemabwe emoto.
\v 15 Waiva wakaperera panzira dzako kubva pazuva rawakasikwa kusvika uipi wawanikwa mauri.
\v 16 Neuwandu hwevatengeserani vako vakazadza mukati mako nechisimba, zvino iwe wakatadza. Naizvozvo ndichakurasa sewakasvibiswa ube pagomo raMwari, uye ndichakuparadza, iwe Kerubhi rekufukidza, kubva pakati pemabwe emoto.
\v 17 Moyo wako wakazvikudza nekuda kwerunako rwako; wakaodza uchenjeri hwako nekuda kwekubwinya kwako; ndakakupotsera pasi, ndakakuisa pamberi pemadzimambo kuti vakuone.
\v 18 Neuwandu hwezvitadzo zvako uye neuipi hwekutengeserana kwako, wakasvibisa nzvimbo tsvene dzako, naizvozvo ndichabudisa moto mukati mako uchakuparadza, uye ndichakuita dota panyika pachiso chevese vanokuona.
\v 19 Vese vanokuziva pakati pemarudzi vachashamiswa kwazvo pamusoro pako; uchava chityiso ukasavapo kusvika rinhi narinhi.
\s Shoko pamusoro peSidhoni
\p
\v 20 Zvino shoko raJehovha rakasvika kwandiri richiti:
\v 21 Mwanakomana wemunhu, ringira chiso chako kumirisana neSidhoni, ugoporofita pamusoro paro.
\v 22 Zvino uti: Anoreva seizvi she Jehovha: Tarira, ndinopokana newe, iwe Sidhoni; zvino ndichakudzwa mukati mako; zvino vachaziva kuti ndiri Jehovha kana ndaita mitongo mariri, uye ndichaitwa mutsvene mariri.
\v 23 Nokuti ndichatuma hosha mariri, neropa munzira dzaro dzemumusha; uye vakakuvadzwa vachatongwa mukati maro nemunondo pamusoro pake kudivi rimwe nerimwe; zvino vachaziva kuti ndiri Jehovha.
\p
\v 24 Hapachazovi norukato runorwadza imba yaIsraeri, kana munzwa unokuvadza pakati pavaivakomberedza, vaivashoora; zvino vachaziva kuti ndini Ishe Jehovha.
\v 25 Zvanzi naIshe Jehovha: Nenguva yandinenge ndaunganidza imba yaIsraeri kumarudzi avanhu kwavakange vakaparadzirwa, ndikaitwa mutsvene pakati pamberi pamarudzi, nenguva iyo vachagara munyika yavo yandakapa muranda wangu Jakove.
\v 26 Vachagaramo vakachengetwa; zvirokwazvo, vachavaka dzimba, nokusima minda yemizambiringa, vachagara vakachengetwa, kana ndaita zvandakatonga pamusoro pavese vakavapoteredza vanovashora; zvino vachaziva kuti ndini Jehovha Mwari wavo.
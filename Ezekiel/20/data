\c 20
\s VaIsraeri vanopandukira Jehovha
\p
\v 1 Zvino zvakaitika mugore rechinomwe, mune wechinomwe, neregumi remwedzi, kwakauya vamwe vevakuru vaIsraeri kuzobvunza kuna Jehovha, ndokugara pamberi pangu.
\p
\v 2 Ipapo shoko raJehovha rikasvika kwandiri richiti:
\v 3 Mwanakomana wemunhu, taura kuvakuru VaIsraeri, ugoti kwavari: Anoreva seizvi Ishe Jehovha: Mauya kuzobvunza kwandiri here? Neupenyu hwangu, anoreva Jehovha, zvirokwazvo handidi kubvunzwa nemwi.
\p
\v 4 Uchavatonga here, mwanakomana womunhu, uchatonga here? Vazivise chinyangadzo chemadzibaba avo;
\v 5 uti kwavari: Anoreva seizvi Ishe Jehovha: Pazuva randakasarudza Israeri, nekusimudzira ruoko rwangu kumbeu yeimba yaJakove, nekuzvizivisa kwavari munyika yeEgipita, pandakavasimudzira ruoko kwavari ndichiti: Ndiri Jehovha Mwari wenyu.
\v 6 Nezuva iro ndakasimudzira ruoko rwangu kwavari, kuvabudisa kubva munyika yeEgipita, ndivaise kunyika yandakavashorera, inoyerera uchi nemukaka, kubwinya kwenyika dzese.
\v 7 Zvino ndakati kwavari: Rasai kubva kwamuri umwe neumwe zvinyangadzo zvemeso ake, uye musazvisvibisa nezvifananidzo zveEgipita. Ndiri Jehovha Mwari wenyu.
\p
\v 8 Asi vakandipandukira ndokusada kuteerera kwandiri, havana umwe neumwe kurasa zvinyangadzo zvemeso avo, uye havana kusiya zvifananidzo zveEgipita. Ipapo ndakati: Ndichadurura kupfuta kwangu pamusoro pavo kupedzisa kuvatsamwira kwangu pakati penyika yeEgipita.
\v 9 Asi ndakaita nekuda kwezita rangu, kuti rirege kusvibiswa pameso pemarudzi avaiva pakati pawo, vandakazvizivisa kwavari pachiso chavo, pakuvabudisa kubva munyika yeEgipita.
\p
\v 10 Naizvozvo ndakavabudisisa munyika yeEgipita, ndokuvaunza murenje.
\v 11 Zvino ndakavapa mitemo yangu nekuvazivisa mitongo yangu, izvo munhu akaita achararama mazviri.
\v 12 Ndakavapawo masabata angu, kuva chiratidzo pakati pangu navo, kuti vazive kuti ndiri Jehovha anovaita vatsvene.
\v 13 Asi imba yaIsraeri yakandipandukira murenje, havana kufamba mumitemo yangu, uye vakazvida mitongo yangu, iyo munhu akaita, achararama mairi, nemasabata angu vakasvibisa zvikuru, ipapo ndakati:, Ndichadururira kutsamwa kwangu pamusoro pavo murenje, kuti ndivapedze.
\v 14 Asi ndakaita nekuda kwezita rangu, kuti risasvibiswa pameso pemarudzi andakavabudisa pameso pawo.
\p
\v 15 Uyewo neni ndakasidzira ruoko rwako kwavari murenje, kuti handingavauisi kunyika yandaiva ndapa, inoyerera mukaka neuchi, inova kubwinya kwenyika dzese;
\v 16 nokuti vakazvidza mitongo yangu, uye havana kufamba mumitemo yangu, asi vakasvibisa masabata angu, nokuti moyo wavo wakatevera zvifananidzo zvavo.
\v 17 Zvakadaro meso angu akavarega kubva pakuvaparadza uye handina kuvapedza murenje.
\v 18 Asi ndakati kuvana vavo murenje: Musafamba mumitemo yemadzibaba enyu, kana kuchengeta mitongo yavo, kana kuzvisvibisa nezvifananidzo zvavo.
\v 19 Ndiri Jehovha Mwari wenyu; fambai mumitemo yangu, uye chengetai mitongo yangu, muzviite.
\v 20 Zvino muite masabata angu matsvene; zvino achava chiratidzo pakati pangu nemwi, kuti muzive kuti ndiri Jehovha Mwari wenyu.
\v 21 Asi vana vakandipandukira, havana kufamba mumitemo yangu, kana kuchengeta mitongo yangu, kuti vazviite, zvinoti munhu akazviita achararama mazviri, vakasvibisa masabata angu; ipapo ndakati: Ndichadurura hasha dzangu pamusoro pavo, kupedzisa kutsamwa kwangu pamusoro pavo murenje.
\p
\v 22 Zvakadaro ndakadzosa ruoko rwangu, ndikaita nokuda kwezita rangu, kuti rirege kusvibiswa pamberi pemarudzi, pandakavabudisa pamberi pemeso avo.
\v 23 Ndakavasimudzirawo ruoko rwangu murenje, kuti ndivakushire pakati pemarudzi, nekuvaparadzira mudzinyika;
\v 24 nokuti havana kuita mitongo yangu, asi vakazvidza mitemo yangu, uye vakasvibisa masabata angu, nemeso avo aitevera zvifananidzo zvemadzibaba avo.
\v 25 Ndakavapawo mitemo yaiva isina kunaka, nemitongo yavaiva vasingagoni kurarama nayo.
\v 26 Zvino ndakavasvibisa muzvipo zvavo, pakuti vakapfuudza \add nemumoto\add* chese chakazarura chizvaro, kuti ndivaite dongo, kuitira kuti vazive kuti ndiri Jehovha.
\p
\v 27 Naizvozvo, mwanakomana wemunhu, taura kuimba yaIsraeri, uye uti kwavari: Anoreva seizvi Ishe Jehovha: Madzibaba enyu akandinyombawo pachinhu ichi, kuti vakanditadzira chitadzo.
\v 28 Nokuti pandakavaunza munyika,, yandakasimudzira ruoko rwangu kuipa kwavari, ipapo vakaona chikomo chimwe nechimwe chakakwirira, nemiti yese mikobvu, ndokupa ipapo zvibairo, uye ipapo vakapa ipapo kutsamwisa kwechipo chavo, vakaitapowo hwema hunonhuhwira, ndokudururapo chipo chavo chechinwiwa.
\v 29 Zvino ndakati kwavari: Nzvimbo yakakwirira chii yamunoenda kwairi?, uye zita rayo rinonzi Bhama kusvika zuva rino.
\v 30 Naizvozvo iti kuimba yaIsraeri: Anoreva seizvi Ishe Jehovha: Muchazvisvibisa kutevera tsika yemadzibaba enyu here? uye muchaita ufeve kutevera zvinyangadzo zvavo here?
\v 31 Nokuti pamunopa zvipo zvenyu, pamunopfuudza vanakomana venyu nemumoto, munozvisvibisa nezvifananidzo zvenyu, kusvika pazuva rino, zvino ndichabvunzwa nemwi here imwi imba yaIsraeri? Neupenyu hwangu, anoreva Ishe Jehovha, handingabvunzwi nemwi.
\v 32 Neizvo zvinopinda mufungwa yenyu hazvingatongovipoizvo zvinopinda mumirangariro yenyu hazvingatongoitiki chose, zvamunoti: Tinoda kufanana namamwe marudzi, navanhu vedzimwe nyika, vanoshumira matanda namabwe.
\p
\v 33 Noupenyu hwangu, ndizvo zvinotaura Ishe Jehovha. Zvirokwazvo ndichava mambo wenyu nechanza chine simba noruoko rwakatandavadzwa, uye nehasha dzakadururwa.
\v 34 Ndichakubudisai pakati pamarudzi, nokukuwunganidzai kunyika kwamakange makaparadzirwa, nechanza chine simba noruoko rwakatandavadzwa, uye nehasha dzakadururwa;
\v 35 ndichakuisai kurenje ramarudzi avanhu, ndigokutongaipo, tichionana nameso.
\v 36 Sezvandakatonga madzibaba enyu murenje renyika yeEgipita, saizvozvo ndichakutongai imi, ndizvo zvinotaura Ishe Jehovha.
\v 37 Ndichakuverengai netsvimbo yomufudzi, nokukuisai muchisungo chesungano;
\v 38 ndichabvisa pakati penyu vakandimukira simba navakandidarikira, ndichavabudisa panyika pavagere vari vatorwa, asi havangapindi munyika yaIsraeri; zvino muchaziva kuti ndini Jehovha.
\p
\v 39 Kana murimi, imba yaIsraeri, ndizvo zvinotaura Ishe Jehovha endai imwi mundoshumira umwe neumwe zvifananidzo zvake, asi pashure muchanditeerera; hamuchazomhuri zita rangu dzvene nezvipo zvenyu uye nezvifananidzo zvenyu.
\v 40 Nokuti pagomo rangu dzvene, pagomo rakakwirira raIsraeri, ndipo pandichashumirwa munyika neimba yese yaIsraeri, ivo vese; ndipo pandichavagamuchira, ndipo pandichareva zvibairo zvenyu, nezvitsva zvezvipo zvenyu, pamwe chete nezvinhu zvenyu zvese zvitsvene.
\v 41 Ndichakugamuchirai sobwema hunonhuhwira, panguva yandinokubudisai pakati pamarudzi avanhu, ndichikuunganidzai panyika kwamakange makaparadzirwa; ndichazviratidza kwamuri ndiri Mutsvene pamberi pamarudzi avanhu.
\v 42 Ipapo muchaziva kuti ndini Jehovha, kana ndichikuisai munyika yaIsraeri, kunyika yandakasimudzira madzibaba enyu ruoko rwangu ndichiti ndichavapa iyo.
\v 43 Zvino mucharangarirapo nzira dzenyu, nezvese zvamakaita, zvamakazvisvibisa nazvo; muchazvisema pamusoro pezvakaipa zvenyu zvese zvamakaita.
\v 44 Zvino muchaziva kuti ndini Jehovha, kana ndichikuitirai izvozvo nokuda kwezita rangu, ndisingaiti zvakafanira nzira dzenyu dzakaipa kana zvakafanira zvakaora zvamakaita, imwi imba yaIsraeri, ndizvo zvinotaura Ishe Jehovha.
\s Mufananidzo wedondo rinotsva
\p
\v 45 Zvino shoko raJehovha rakasvika kwandiri, richiti,
\v 46 Mwanakomana womunhu, rinzira chiso chako kurutivi rwechamhembe, udonhedze shoko rako kurutivi rwechamhembe, uporofite pamusoro pedondo romusango kurutivi rwezasi;
\v 47 uti kudondo kurutivi rwechamhembe: Inzwa shoko raJehovha: Zvanzi naIshe Jehovha: Tarira, ndichabatidza moto mukati mako, uchapedza muti umwe neumwe mutema mukati mako, nomuti umwe neumwe wakaoma; murazvo unopfuta haungadzimwi, asi zviso zvese kubva kurutivi rwechamhembe kusvikira kurutivi rwekumaodzanyemba zvichapiswa nawo.
\v 48 Vanhu vese vachaziva kuti ini Jehovha ndini ndakaubatidza; haungadzimwi.
\p
\v 49 Ipapo ndikati: Aiwa, Ishe Jehovha! Vanoti pamusoro pangu: Ko haasi mutauri wemifananidzo here?

\c 40
\s Tembere itsva
\p
\v 1 Mugore remakumi maviri nemashanu reutapwa hwedu, pakutanga kwegore, neregumi remwedzi, mugore regumi nemana shure kwekurohwa kweguta, pazuva iroro ruoko rwaJehovha parwaiva pamusoro pangu, ndokundiunza ipapo.
\v 2 Muzviratidzo zvaMwari, wakandiunza munyika yaIsraeri, ndokundiisa pagomo refu-refu, uye parutivi rwaro paiva nechakaita sechivakwa cheguta kuchamhembe.
\v 3 Zvino wakandiunzako, uye tarira, munhu wekuonekwa kwake kwakaita sekuonekwa kwendarira, ane rwonzi rwefirakisi* muruoko rwake, nerutsanga rwekuyeresa; ndokumira pasuwo.
\v 4 Zvino murume wakati kwandiri: Mwanakomana wemunhu, ona nemeso ako, uye inzwa nenzeve dzako, uye isa moyo wako pamusoro pezvese zvandakuratidza, nokuti wakasvitswa pano kuti ndikuratidze izvozvo; paridza zvese zvaunoona kuimba yaIsraeri.
\v 5 Zvino tarira, kwaiva nerusvingo kunze rwakapoteredza imba; nemuruoko rwemunhu maiva nerutsanga rwekuyeresa rwemakubhiti matanhatu, nekubhiti reupamhi hwechanza, saizvozvo wakayera kufara kwechivakwa, rutsanga rwumwe, nekukwirira, kwakava rutsanga rwumwe.
\p
\v 6 Zvino wakauya pasuwo rakatarisa kumabvazuva, ndokukwira nezvikwiriso zvaro, ndokuyera chikumbaridzo \add che\add*suwo, rutsanga rwumwe pakufara, nechimwe chikumbaridzo, kufara kwakava rutsanga rwumwe.
\v 7 Nekamuri diki, rutsanga rwumwe pakureba nerutsanga rwumwe pakufara, nepakati pemakamuri madiki, makubhiti mashanu, nechikumbaridzo chesuwo paberere resuwo mukati rwakava rutsanga rwumwe.
\v 8 Wakayerawo berere resuwo mukati, rutsanga rwumwe.
\v 9 Zvino wakayera berere resuwo, makubhiti masere, nembiru dzaro, makubhiti maviri, uye berere resuwo raiva mukati.
\v 10 Nemakamuri esuwo kunzira yekumabvazuva aiva matatu kuno nematatu uko, uye ari matatu aiva nechiyero chimwe chete, nembiru dzaiva nechiyero chimwe kurutivi rwuno nekurutivi irwo.
\v 11 Zvino wakayera kufara kwepamukova wesuwo, makubhiti gumi, kureba kwesuwo makubhiti gumi nematatu.
\v 12 Nemuganhu pamberi pemakamuri, kubhiti rimwe, nekubhiti rimwe muganhu kune rwumwe rutivi, nekamuri, makubhiti matanhatu kurutivi rwuno, nemakubhiti matanhatu kurutivi irwo.
\v 13 Zvino wakayera suwo kubva padenga rekamuri kusvika padenga rerimwe, kufara makubhiti makumi maviri nemashanu, mukova mhiri kwakatarisana nemukova.
\v 14 Wakaitawo mbiru dzikava makubhiti makumi matanhatu; kusvika kumbiri dzechivanze kupoteredza suwo.
\v 15 Zvino kubva pachiso chesuwo remukova kusvika kuchiso cheberere resuwo remukati, makubhiti makumi mashanu.
\v 16 Zvino kwaiva nemawindo akavharwa pamakamuri, nepambiru dzawo mukati memasuwo kupoteredza, uye saizvozvo pamavheranda, nemahwindo kupoteredza nechemukati, nepambiru paiva nemichindwe.
\p
\v 17 Zvino wakandipinza pachivanze chekunze, uye tarira, makamuri, nepakarongwa nemabwe kuitira chivanze kupoteredza, makamuri makumi matatu pamusoro pepakarongwa nemabwe.
\v 18 Zvino pakarongwa nemabwe parutivi rwemasuwo mhiri pakatarisana neurefu hwemasuwo paiva nepakarongwa nemabwe pakaderera.
\v 19 Zvino wakayera kufara kwekumberi kwesuwo repazasi kusvika mberi kwechivanze chemukati kunze, makubhiti zana uchienda kumabvazuva uye uchienda kumaodzanyemba.
\p
\v 20 Nesuwo rechivanze chekunze rakatarisa nechekumaodzanyemba, wakayera urefu hwaro, nekufara kwaro.
\v 21 Zvino makamuri aro aiva matatu nechekuno matatu necheuko, nembiru dzawo nemaberere awo zvichitevera chiyero chesuwo rekutanga, urefu hwaro makubhiti makumi mashanu nekufara makubhiti makumi maviri nemashanu.
\v 22 Nemawindo aro, nemaberere aro, nemiti yaro yemichindwe zvichitevera chiyero chesuwo rakatarisa kumabvazuva. Zvino vaikwira mariri nezvitsiko zvinomwe, nemaberere aro aiva pamberi pavo.
\v 23 Zvino suwo rechivanze chemukati, mhiri pakatarisana nesuwo kumaodzanyemba nekumabvazuva, ndokuyera kubva pasuwo kusvika pasuwo, makubhiti zana.
\p
\v 24 Shure kweizvozvo wakandiendesa kuchamhembe, zvino tarira, suwo nechekuchamhembe, uye wakayera mbiru dzaro nemaberere aro zvichienderana nezviero izvi.
\v 25 Paiva nemahwindo pariri nepamaberere aro kupoteredza kwese, semawindo awa, urefu makubhiti makumi mashanu, nekufara makubhiti makumi maviri nemashanu.
\v 26 Kwaiva nezvitsiko zvinomwe zvekukwira kwariri, nemaberere aro pamberi paro, uye raiva nemiti yemichindwe, umwe kurutivi rwuno neumwe kurutivi urwo, pamusoro pembiru dzaro.
\v 27 Kwaiva nesuwo muchivanze chemukati nechekuchamhembe; ndokuyera kubva kusuwo kusvika kusuwo nechekuchamhembe, makubhiti zana.
\p
\v 28 Zvino wakandiunza kuchivanze chemukati nesuwo rekuchamhembe; ndokuyera suwo rekuchamhembe zvichienderana nezviyero izvi.
\v 29 Nemakamuri aro nembiru dzaro namaberere aro zvichienderana nezviyero izvi, nemawindo aiva pariri nepamaberere aro kupoteredza kwese, makubhiti makumi mashanu kureba nekufara makubhiti makumi maviri nemashanu.
\v 30 Nemaberere kumativi ese, makubhiti makumi maviri nemashanu nekufara makubhiti mashanu.
\v 31 Nemaberere aro akatarisa kuchivanze chekunze; nemiti yemichindwe pamusoro pembiru dzaro uye kukwira kwariri kwaiva nezvitsiko zvisere.
\p
\v 32 Zvino wakandiunza muchivanze chemukati nechekumabvazuva ndokuyera suwo zvichienderana nezviyero izvi.
\v 33 Nemakamuri aro, nembiru dzaro, nemaberere aro, zvichienderana nezviyero izvi; paiva nemawindo pariri nepamaberere aro kupoteredza, makubhiti makumi mashanu kureba, nemakubhiti makumi maviri nemashanu kufara.
\v 34 Nemaberere aro, nechekuchivanze chekunze, nemiti yemichindwe pamusoro pembiru dzaro, kurutivi rwuno nekurutivi irwo, uye kukwira kwariri kwaiva nezvitsiko zvisere.
\p
\v 35 Zvino wakandiunza kusuwo rekumaodzanyemba, ndokuyera zvichienderana nezviyero izvi.
\v 36 Makamuri aro, mbiru dzaro, nemaberere aro; nemawindo aiva pariri kupoteredza, kureba makubhiti makumi mashanu, nekufara makubhuti makumi maviri nemashanu.
\v 37 Nembiru dzaro dzakatarisa kuchivanze chekunze; nemiti yemichindwe pamusoro pembiru dzaro kurutivi rwuno nekurutivi urwo, uye kukwira kwariri kwaiva zvitsiko zvisere.
\v 38 Zvino makamuri nemikova yawo zvaiva pambiru dzemasuwo pavaisuka zvipo zvinopiswa.
\p
\v 39 Zvino muberere resuwo maiva nematafura maviri kurutivi rwuno nematafura maviri kurutivi irwo, kuurairapo chipo chinopiswa nechipo chechivi nechipo chechitadzo.
\v 40 Nekurutivi kunze, pakukwira kuenda kumukova wesuwo rekumaodzanyemba paiva nematafura maviri nekune rwumwe rutivi rwaiva paberere resuwo.
\v 41 Matafura mana aiva kurutivi rwuno nematafura mana kurutivi irwo, kurutivi rwesuwo kwaiva nematafura masere pavaiurairapo.
\v 42 Zvino matafura mana aiva eibwe rakavezwa echipo chinopiswa, eurefu hwekubhiti nehafu nekufara kwekubhiti nehafu, nekubhiti rimwe kukwirira pavaiisawo zvombo pamusoro pawo zvavaiuraisa chipo chinopiswa nechibairo.
\v 43 Kwaiva nehaka, yaiva neufari hwechanza chimwe, dzakaiswa mukati kupoteredza kwese, uye patafura paiva nenyama yechipo.
\p
\v 44 Zvino kunze kwesuwo remukati kwaiva nemakamuri evaimbi, muchivanze chemukati, chaiva kurutivi rwesuwo rekumaodzanyemba, kwarakatarisa kuri nechekuchamhembe, rimwe riri kurutivi rwesuwo rekumabvazuva richitarira nechekumaodzanyemba.
\v 45 Zvino wakati kwandiri: Kamuri iri, kutarisa kwaro kuri kuchamhembe, ndere vapristi, vachengeti vebasa reimba.
\v 46 Uye kamuri kutarisa kwaro kuri kukumaodzanyemba, ndere vapristi, vachengeti vebasa rearitari; vanakomana vaZadhoki pakati pevanakomana vaRevi vachaswedera kuna Jehovha kuzomushumira.
\v 47 Zvino wakayera chivanze, makubhiti zana kureba, nemakubhiti zana kufara, mativi mana akaenzana, nearitari iri pamberi peimba.
\p
\v 48 Zvino wakandiunza muberere reimba, ndokuyera mbiru imwe neimwe yeberere, makubhiti mashanu kurutivi rwuno nemakubhiti mashanu kurutivi irwo, nekufara kwesuwo kwaiva makubhiti matatu kurutivi rwunozvikaita makubhiti mashanu kune rumwe rutivi, namamita mashanu kurutivi rweseri; upamhi hwesuwo hwakaita mamita matatu kune rumwe rutivi mamita matatu kurutivi rweseri.
\v 49 Kureba kweberere kwakange kuchiita mamita makumi maviri, noupamhi mamita ane gumi nerimwe, ipapo pazvikwiriso zvavaikwira nazvo; pambiru dzesuwo pakange pane dzimwe mbiru, imwe kuno rumwe rutivi, neimwe kurutivi rweseri.

\c 2
\s Kudanwa kwaEzekieri
\p
\v 1 Zvino wakati kwandiri: Mwanakomana wemunhu, mira nemakumbo ako, zvino ndichataura newe.
\v 2 Zvino kwakapinda kwandiri Mweya paaitaura kwandiri ndokundimisa netsoka dzangu, ndokumunzwa achitaura kwandiri.
\v 3 Zvino wakati kwandiri: Mwanakomana wemunhu, ndinokutuma kuvana vaIsraeri, kumarudzi anopanduka rwakandipandukira; ivo nemadzibaba avo vakanditadzira, kusvika zuva irori ranhasi.
\v 4 Nokuti vana vakasindimara pachiso uye vane moyo mikukutu; zvino ndinokutuma kwavari uye uchati kwavari: Anoreva seizvi lshe Jehovha.
\v 5 Zvino ivo, kunyange vachida kunzwa, kana kunyange vakarega (nokuti iimba inopanduka), zvakadaro vachaziva kuti paiva nemuporofita pakati pavo.
\p
\v 6 Zvino iwe, mwanakomana wemunhu, usavatya, usatya mashoko avo, kunyange rukato neminzwa zvinewe, uye ugere pakati pezvinyavada; usatya mashoko avo, uye usavhunduswa nezviso zvavo, nokuti iimba inopanduka.
\v 7 Asi iwe uchataura mashoko angu kwavari, kunyange vakanzwa, kunyange vakarega, vanopanduka kwazvo.
\v 8 Asi iwe, mwanakomana wemunhu, inzwa zvandinoreva kwauri, usapanduka seimba inopanduka, zarura muromo wako ugodya zvandichakupa.
\p
\v 9 Zvino ndakaona, uye tarira, ruoko rwakatumwa kwandiri, uye tarira rugwaro rwakapetwa rwuri marwuri.
\v 10 Zvino wakarwupetenura pamberi pangu, uye rwaiva rwakanyorwa mukati nekunze, uye maiva makanyorwa mukati marwo mariro nekuchema nenhamo.
\c 37
\s Mupata wemapfupa akaoma
\p
\v 1 Ruoko rwaJehovha rwaiva pamusoro pangu, ndokundibudisa neMweya waJehovha, ndokundiisa pakati pemupata waiva uzere nemafupa.
\v 2 Zvino wakandipfuudzisa nepaari kupoteredza; zvino tarira, aiva mazhinji kwazvo pachiso chemupata, uye tarira, akaoma kwazvo.
\v 3 Zvino wakati kwandiri: Mwanakomana wemunhu, mapfupa awa angararama here? Zvino ndikati: Ishe Jehovha, ndimwi munoziva.
\p
\v 4 Wakatizve kwandiri: Porofita pamusoro pemapfupa awa, ugoti kwaari: Imwi mapfupa akaoma, inzwai shoko raJehovha.
\v 5 Anoreva seizvi Ishe Jehovha kumapfupa awa: Tarirai, ndichapinzisa mweya mukati menyu, zvino muchararama.
\v 6 Zvino ndichaisa marunda pamusoro penyu, nekuuisa nyama pamusoro penyu, nekukufukidzai neganda, nekuisa mweya mukati menyu, murarame; zvino muchaziva kuti ndiri Jehovha.
\p
\v 7 Naizvozvo ndakaporofita sezvandakarayirwa; zvino ndakati ndichiporofita, mutinhiro ndokuvapo, zvino tarira; kudengenyeka, mapfupa ndokuswedera\add na\add*, pfupa kupfupa raro.
\v 8 Zvino ndichiona, tarira, marunda nenyama zvakakwira pamusoro pawo, ganda ndokuzvifukidza pamusoro; asi maiva musina mweya maari.
\v 9 Ipapo iye wakati kwandiri: Porofitira kumhepo, porofita, mwanakomana wemunhu, uti kumhepo: Anoreva seizvi Ishe Jehovha: Uya uchibva kumhepo ina, iwe mweya, ufemere kune ava vakaurawa, kuti vararame.
\v 10 Saizvozvo ndakaporofita sezvaakandiraira, mweya ndokupinda maari, iwo ndokurarama, ndokumira netsoka dzawo, hondo huru kwazvo.
\p
\v 11 Zvino wakati kwandiri: Mwanakomana wemunhu, mapfupa awa ndiyo imba yese yaIsraeri. Tarira, ivo vanoti: Mapfupa edu aoma, uye tariro yedu yaparara, tagurwa pachedu.
\v 12 Naizvozvo porofita, uye uti kwavari: Anoreva seizvi Ishe Jehovha: Tarirai, ndichazarura makuva enyu, nekukukwidzisai kubva mumakuva enyu, nekukuunzai munyika yaIsraeri.
\v 13 Zvino muchaziva kuti ndiri Jehovha, kana ndazarura makuva enyu, ndikakukwidzai kubva mumakuva enyu, imwi vanhu vangu.
\v 14 Zvino ndichaisa mweya wangu mamuri, uye muchararama, uye ndichakuisai munyika yenyu, ipapo muchaziva kuti ini Jehovha ndakataura, uye ndakaita, anoreva Jehovha.
\p
\v 15 Shoko raJehovha rakasvikazve kwandiri richiti:
\v 16 Zvino iwe mwanakomana wemunhu, tora rutanda rwumwe, ugonyora pamusoro parwo \add kuti\add*: RwaJudha, uye rwevana vaIsraeri shamwari dzake; ipapo utore rwumwe rutanda, ugonyora pamusoro parwo \add kuti\add*: RwaJosefa, rutanda rwaEfuremu, neimba yese yaIsraeri shamwari dzake.
\v 17 Zvino uhuswededzanise, rwumwe kune rwumwe, ive tsvimbo imwe; zvino ichava imwe muruoko rwako.
\p
\v 18 Zvino kana vana vevanhu vako vakataura kwauri vachiti: Haungatizivisi here kuti izvi zvii kwauri?
\v 19 Uti kwavari: Anoreva seizvi Ishe Jehovha: Tarirai, ndichatora rutanda rwaJosefa, rwuri muruoko rwaEfuremu, nemarudzi aIsraeri vafambidzani vake, uye ndichavaisa pamwe naye, nerutanda rwaJudha, ndigovaita rutanda rwumwe, zvino vachava umwe muruoko rwangu.
\p
\v 20 Zvino matanda aunonyora pamusoro pawo achava muruoko rwako pamberi pemeso avo.
\v 21 Zvino uti kwavari: Anoreva seizvi Ishe Jehovha: Tarirai, ndichatora vana vaIsraeri kubva pane vechirudzi kwavakaenda, uye ndichavaunganidza kudivi rimwe nerimwe, ndigovauisa munyika yavo pachavo.
\v 22 Zvino ndichavaita rudzi rwumwe munyika pamusoro pemakomo aIsraeri; zvino mambo umwe achava mambo wevese, uye havachazovizve marudzi maviri, uye havangatongoparadzaniswi kuita marudzi mavirizve.
\v 23 Havangazozvisvibisi nezvifananidzo zvavo, kana nezvinosemesa zvavo, kana nechipi chezvitadzo zvavo. Asi ndichavaponesa kubva panzvimbo dzavo dzekugara, pavakatadza, uye ndichavanatsa, saizvozvo vachava vanhu vangu, uye ini ndichava Mwari wavo.
\v 24 Zvino Dhavhidhi muranda wangu achava mambo wavo; uye vese vachava nemufudzi mumwe. Vachafambawo mumitongo yangu, nekuchengetedza mitemo yangu, nekuiita.
\v 25 Zvino vachagara munyika yandakapa Jakove muranda wangu maigara madzibaba enyu; zvino vachagaramo, ivo nevana vavo, nevana vevana vavo, nekusingaperi; zvino muranda wangu Dhavhidhi wangu achava muchinda wavo nekusingaperi.
\v 26 Ndichaitawo sungano yerugare navo, ichava sungano yekusingaperi navo; uye ndichavaisa\add po\add*, nekuvawanza, nekuisa nzvimbo yangu tsvene pakati pavo nekusingaperi.
\v 27 Tabhenakeri yanguwo ichava pamwe navo, hongu, ndichava Mwari wavo, uye vachava vanhu vangu.
\v 28 Zvino vechirudzi vachaziva kuti ini Jehovha ndinoita VaIsraeri vatsvene, nzvimbo yangu tsvene painenge iri pakati pavo nekusingaperi.
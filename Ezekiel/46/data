\c 46
\p
\v 1 Anoreva seizvi Ishe Jehovha: Suwo rechivanze chemukati rakatarira kumabvazuva richavharika mazuva matanhatu ekushanda; asi nezuva resabata richazarurwa, nezuva rekugara kwemwedzi richazarurwa.
\v 2 Zvino muchinda achapinda nepanzira yeberere resuwo kunze, uye achamira pagwatidziro resuwo. Zvino vapristi vachagadzira chipo chake chinopiswa nezvipo zvake zvekuyananisa, uye achashumira pachikumbaridzo chesuwo; , ipapo achabuda, asi suwo haringavharwi kusvika madekwani.
\v 3 Saizvozvo vanhu venyika vachashumira pamukova wesuwo iri pamberi paJehovha pamasabata nepakugara kwemwedzi.
\v 4 Zvino chipo chinopiswa muchinda chaachapa kuna Jehovha pazuva resabata chichava makwayana matanhatu asina chaangapomerwa, negondohwe risina charingapomerwa.
\v 5 Zvino chipo chechidyiwa chichava efa pagondohwe, nechipo chechidyiwa pamakwayana sezvaachagona kupa, nehini yemafuta paefa.
\v 6 Zvino pazuva rekugara kwemwedzi, kuchava nenzombe diki isina chaingapomerwa, nemakwayana matanhatu negondohwe, zvichava zvisina chazvingapomerwa.
\v 7 Zvino achagadzira chipo chechidyiwa, efa panzombe diki, neefa pagondohwe, nepamakwayana zvichienderana neruoko rwake zvarwuchasvikira, nehini yemafuta paefa.
\v 8 Zvino muchinda paachapinda, achaenda mukati nenzira yeberere resuwo, uye achabuda nenzira yaro.
\p
\v 9 Asi vanhu venyika pavachauya pamberi paJehovha pamabiko akatarwa, uyo anopinda nenzira yesuwo rekumaodzanyemba kunoshumira achabuda nenzira yesuwo rekuchamhembe, haangadzokeri nenzira yesuwo raakapinda naro, asi achabuda nemhiri kwakatarisana naro.
\v 10 Zvino muchinda achapinda pakati pavo pavanopinda, nepavanobuda achabuda.
\v 11 Nepamabiko nepamitambo yakatarwa, chipo chechidyiwa chichava efa panzombe diki, neefa pagondohwe nepamakwayana sezvaanogona kupa, uye hini yemafuta paefa.
\v 12 Zvino muchinda paachagadzira chipo chinopiswa chekuzvidira, kana zvipo zvekuyananisa zvekuzvidira kuna Jehovha, \add umwe\add* zvino achamuzarurira suwo rakatarira nechekumabvazuva; zvino achagadzira chipo chake chinopiswa nezvipo zvake zvekuyananisa, sezvaakaita pazuva resabata, ipapo achabuda, uye shure kwekubuda kwake achavhara suwo.
\v 13 Zvino uchagadzira gwayana rine gore rimwe risina charingapomerwa kuva chipo chinopiswa kuna Jehovha zuva rimwe nerimwe. Ucharigadzira mangwanani ega ega.
\v 14 Zvino uchachigadzirira chipo chechidyiwa mangwanani ega ega, chetanhatu cheefa, nechetatu chehini yemafuta, kunyorovesa upfu hwakatsetseka, chipo chechidyiwa chinoenderera nechimiso chekusingaperi kuna Jehovha.
\v 15 Saizvozvo vachagadzira gwayana, nechipo chechidyiwa nemafuta, mangwanani ega ega, chipo chinopiswa chinoenderera.
\p
\v 16 Anoreva seizvi Ishe Jehovha: Kana muchinda akapa chipo kune upi wevanakomana vake, nhaka yacho ichava yevanakomana vake. ifuma yavo panhaka.
\v 17 Asi kana akapa chipo chenhaka yake kune umwe wevaranda vake, zvino chichava chake kusvika pagore resununguro, pashure chichadzokera kumuchinda, asi nhaka yake ichava yevanakomana vake vachava nayo.
\v 18 Uye muchinda haangatori panhaka yevanhu nekumanikidza, kuvabvisa pafuma yavo, achapa vanakomana vake nhaka kubva pafuma yake pachake, kuti vanhu vangu varege kuparadzirwa umwe neumwe kubva pafuma yake.
\p
\v 19 Zvino wakandipinza nepamukova waiva parutivi rwesuwo, kupinda mumakamuri matsvene evapristi, aiva akatarira nechekumaodzanyemba; zvino tarira, kwaiva nenzvimbo kumativi maviri nechekumavirira.
\v 20 Zvino wakati kwandiri: Iyi inzvimbo vapristi pavachabikira chipo chechitadzo nechipo chechivi, pavachabhekera chipo chechidyiwa, kuti varege kutakura kubuda kuchivanze chekunze, kuita vanhu vatsvene.
\p
\v 21 Zvino wakandibudisira kuchivanze chekunze, ndokundipfuudza nepamakona mana echivanze, zvino tarira, pakona imwe neimwe yechivanze paiva nechivanze.
\v 22 Pamakona mana echivanze paiva nezvivanze zvakabatanidzwa zve\add makubhiti\add* makumi mana kureba nemakumi matatu kufara; awa makona mana ane chiyero chimwe.
\v 23 Zvino kwaiva nemitsara wechivakwa kupoteredza paari, kupoteredza ari mana, uye kwakaitwa zvoto zvekubikira muzasi memitsara kupoteredza.
\v 24 Zvino wakati kwandiri: Idzi dzimba dzekubikira, vashumiri veimba pavachabikira chibairo chevanhu.
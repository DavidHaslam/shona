\c 16
\s Kusatendeka kweJerusarema
\p
\v 1 Shoko raJehovha rakasvikazve kwandiri richiti:
\v 2 Mwanakomana wemunhu, zivisa Jerusarema zvinyangadzo zvaro.
\v 3 Zvino uti: Anoreva seizvi Ishe Jehovha kuJerusarema: Chizvarigo chako, nekwawakaberekwa kunyika yeVaKenani; baba vako vaiva muAmori, namai vako muHiti.
\v 4 Chizvarigo chako pazuva rawakaberekwa rukuvhute rwako haruna kugurwa, uye hauna kushambidzwa mumvura kuti \add u\add*nake; hauna kutongokwizwa nemunyu, kana kutongoputirwa nemachira.
\v 5 Hakuna ziso rakakunzwira tsitsi, kukuitira chimwe chezvinhu izvi, kukunzwira tsitsi; asi wakarasirwa pachiso chesango, pakusemwa kweunhu hwako pazuva rawakaberekwa.
\p
\v 6 Zvino pandakapfuura nepauri, ndokuona uchipfakanyika muropa rako, zvino ndikati kwauri uri muropa rako: Rarama! Hongu, ndakati kwauri uri muropa rako: Rarama!
\v 7 Ndakakupamhidzirisa kwazvo sebukira rekusango, uye wakawedzera ndokukura, uye wakasvika paukomba hwakaisvonaka; mazamu akaumbika, nevhudzi rako rakakura, asi waiva usina kupfeka, wakashama.
\v 8 Zvino pandakapfuura nepauri, ndokukuona, zvino tarira, nguva yako yaiva nguva yerudo, zvino ndakawarira mupendero wenguvo yangu pamusoro pako ndokufukidza kushama kwako, hongu, ndakakupikira, ndokupinda musungano newe, anoreva Ishe Jehovha, iwe ndokuva wangu.
\v 9 Zvino ini ndakakushambidza nemvura; zvirokwazvo, ndakashambidza ropa rako kwauri, uye ndakakuzodza nemafuta.
\v 10 Ndakakufukidzawo nezvakarukwa, ndikakupfekedza shangu dzematehwe ezvikumba, ndakasunga chiuno nerineni yakapfava, ndakakufukidza nesiriki.
\v 11 Ndakakushongedza neukomba, uye ndakaisa zvishongo zvemaoko pazvanza zvako, neruketani pamutsipa wako.
\v 12 Zvino ndakaisa chindori pamhino yako, nezvishongo zvenzeve panzeve dzako, nekorona yakanaka pamusoro wako.
\v 13 Saizvozvo wakashongedzwa negoridhe nesirivha, uye zvipfeko zvako irineni yakapfava nesiriki nezvakarukwa; wakadya upfu hwakatsetseka neuchi nemafuta; uye waiva wakanaka chose, uye wakabudirira kuita ushe.
\v 14 Zvino mbiri yako yakabudira pakati pevahedheni nekuda kwekunaka kwako, nokuti kwaiva kwakaperera kubudikidza nekweumambo hwangu hwandaiva ndaisa pamusoro pako, anoreva Ishe Jehovha.
\p
\v 15 Asi wakavimba nerunako rwako, ndokufeva nekuda kwezita rako, ndokudurura ufeve hwako kuna ani nani anopfuura, hukava hwake.
\v 16 Zvino wakatora pazvipfeko zvako, ndokushongedza nzvimbo dzako dzakakwirira nemavara akasiyana siyana, ndokutamba ufeve hwako pamusoro pazvo; \add zvakadaro\add* hazvingauyi uye hazvingaitiki.
\v 17 Wakatorawo zvishongo zvako zvakanaka pagoridhe rangu nesirivha yangu, zvandaiva ndakupa, ukazviitira zvifananidzo zvevarume, ukaita ufeve nazvo.
\v 18 Wakatorawo zvipfeko zvako zvakarukwa, ndokuzvifukidza, ndokuisa mafuta angu nezvipfungaidzo zvinonhuhwira zvangu pamberi pazvo.
\v 19 Zvekudya zvanguwo zvandakakupa, upfu hwakatsetseka nemafuta neuchi zvandakakufunda \add nazvo\add*, wakazviisawo pamberi pazvo, zvive hwema hunonhuhwira; zvikava saizvozvo, anoreva Ishe Jehovha.
\p
\v 20 Uyezve, wakatora vanakomana vako nevanasikana vako, vawakandiberekera, wakabaira ivo kuti vadyiwe. Ufeve hwako hahusi udiki here,
\v 21 zvawakazouraya vana vangu, ukavapa kuti uvapfuudzise ne\add mumoto \add*nekuda kwavo?
\v 22 Nepamanyara ako ese neufeve hwako hauna kurangarira mazuva eudiki hwako, pawaiva usina kupfeka wakashama, uchipfakanyika muropa rako.
\p
\v 23 Zvino zvakaitika shure kwekuipa kwako kwese (Nhamo, nhamo kwauri, anoreva Ishe Jehovha.
\v 24 Wakazvivakirawo mudunduru, wakazviitira nzvimbo yakakwirira panzira imwe neimwe yemumusha.
\v 25 Kumusoro umwe neumwe wenzira wakavaka nzvimbo yako yakakwirira, wakaita kunaka kwako kusemese, ukafukurira tsoka dzako kuna ani nani anopfuura, wakawanza ufeve hwako.
\v 26 Wakafevawo neVaEgipita vavakidzani vako, vakuru panyama, ukawanza ufeve hwako, kuti unditsamwise.
\v 27 Naizvozvo tarira, ndakatandavadzira ruoko rwangu pamusoro pako, uye ndakatapudza mugove wako wakatarwa, ndikakuisa muchido chevanokuvenga, vakunda veVaFirisitia vakanyadziswa nenzira yako yakaipa.
\v 28 Wakafevawo neVaAsiriya, nokuti waiva usingagutsikani; zvirokwazvo, wakafeva navo, zvakadaro hauna kugutsikana.
\v 29 Wakawanzawo kufeva kwako panyika yevashambadziri, kusvika kuKaradhiya; asi zvakadaro hauna kugutsikana.
\v 30 Moyo wako unoshaiwa simba zvakadii, anoreva Ishe Jehovha, pakuita kwako zvinhu izvi zvese, basa remukadzi anofeva, anotonga;
\v 31 pakuvaka kwako mudunduru wako pamusoro penzira imwe neimwe, nekuita nzvimbo yako yakakwirira panzira imwe neimwe yemumusha; asi hauna kuita sechifeve, zvawakashora muripo.
\v 32 Aiwa! Mukadzi anofeva anotora vatorwa pachinzvimbo chemurume wake!
\v 33 Vanopa zvipo kuzvifeve zvese, asi iwe unopa zvipo zvako kuvadikanwi vako vese, uchivatenga kuti vauye kwauri kubva kumativi ese nekuda kwekufeva kwako.
\v 34 Naizvozvo mauri mune kupesana nevanhukadzi pakufeva kwako, zvakusina anokutevera kunofeva; uye zvaunopa muripo iwe hakuna muripo unopiwa kwauri, naizvozvo uri wakapesana.
\p
\v 35 Naizvozvo iwe chifeve, inzwa shoko raJehovha.
\v 36 Anoreva seizvi Ishe Jehovha: Nokuti ndarira yako yakadururwa, uye kushama kwako kwakafukurwa nekufeva kwako nevadikanwi vako, uye nekuda kwezvifananidzo zvese zvezvinonyangadza zvako, neropa revana vako, rawakazvipa.
\v 37 Naizvozvo tarira, ndichaunganidza vadikanwi vako vese, vawaifara navo, nevese vawaida, pamwe nevese vawaivenga; uye ndichavaunganidzawo vakakukomba kukurwisa, uye ndichafukura kushama kwako kwavari, kuti vaone kushama kwako kwese.
\v 38 Zvino ndichakutonga, semutongo wevanhukadzi vanofeva nevateuri veropa, uye ndichakupa ropa mukupfuta negodo.
\v 39 Zvino ndichakupawo muruoko rwavo, uye vachaputsa mudunduru wako, nekukoromora nzvimbo dzako dzakakwirira; uye vachakukurura nguvo dzako nekukutorera zvishongo zvako zvakanaka; vachakusiya wakashama usina chinhu.
\v 40 Vachakuburusirawo chaunga kukurwisa, uye vachakutaka nemabwe, nekukubvoora neminondo yavo.
\v 41 Zvino vachapisa dzimba dzako nemoto, nekuisa mitongo pamusoro pako pamberi pemeso evakadzi vazhinji, zvino ndichakuregesa ubve pakuva chifeve, uye hauchazopizve muripo wechifeve.
\v 42 Saizvozvo ndichazorodza kupfuta kwangu kwauri, uye godo rangu richabva kwauri, uye ndichanyarara ndikasazokutsamwirazve.
\v 43 Nekuda kwekuti hauna kurangarira mazuva eudiki hwako, asi wakanditsamwisa nezvese izvi, naizvozvo, tarira, ndichaburusirazve nzira yako pamusoro pemusoro, anoreva Ishe Jehovha; uye haungazoiti zvakashata izvi pamusoro pezvinyangadzo zvako zvese.
\p
\v 44 Tarira, umwe neumwe anoshandisa tsumo achashandisa tsumo iyi pamusoro pako achiti: Samai, wakadaro mwanasikana.
\v 45 Iwe uri mwanasikana wamai vako, vakasema murume wavo nevana vavo; iwe uri vakoma vemadzikoma ako, vakasema varume vavo nevana vavo; mai vako vaiva muHiti, nababa vako muAmori.
\v 46 Vakoma vako ndiSamariya, iye nevakunda vake vanogara kuruoko rwako rwerudyi, nemudiki kwauri anogara kuruoko rwako rwerudi, ndiSodhoma nevakunda vake.
\v 47 Zvakadaro hauna kufamba nenzira dzavo, kana kuita zvichitevera zvinyangadzo zvavo; asi se\add chinhu\add* chidiki kwazvo, wakaora kuvapfuura panzira dzako dzese.
\v 48 Neupenyu hwangu, anoreva Ishe Jehovha, zvirokwazvo Sodhoma munin'ina wako haana kuita, iye nevakunda vake sezvawakaita, iwe nevakunda vako.
\v 49 Tarira, ichi chitadzo chemunin'ina wako Sodhoma: Kuzvikudza, kugutisa zvekudya, kuwandisa kweshaya zvekuita, zvaiva maari nemuvakunda vake, asi haana kusimbisa ruoko rwemurombo neanoshaiwa.
\v 50 Zvino vaizvikudza, ndokuita chinyangadzo pamberi pangu, naizvozvo ndakavabvisa sekuona kwangu.
\v 51 Uye Samariya harina kutadza nehafu yezvivi zvako, asi iwe wakawanza zvinyangadzo zvako kupfuura ivo, uye wakaruramisira vanin'ina vako muzvinyangadzo zvako zvese zvawakaita.
\v 52 Iwewo takura chinyadzo chako, iwe wakatonga vanin'ina vako, nokuti zvivi zvako zvawakaita zvinonyangadza kupfuura ivo, vakarurama kukupfuura, hongu, nyadziswawo, ugotakura chinyadzo chako, pakuti wakaruramisira vanin'ina vako.
\p
\v 53 Pandichadzosa vatapwa vavo, vatapwa veSodhoma nevakunda varo, nevatapwa veSamariya nevakunda vayo, ipapo \add ndichadzosa\add* vevatapwa vako pakati pavo;
\v 54 kuti utakure chinyadzo chako, uye unyadziswe pane zvese zvawakaita, pakuti uri chinyaradzo kwavari.
\v 55 Vanin'ina vako Sodhoma nevakunda vake pavachadzokera pachimiro chavo chekutanga, naSamariya nevakunda vake pavachadzokera pachimiro chavo chekare, ipapo iwe nevakunda vako muchadzokera kuchimiro chenyu chekare.
\v 56 Nokuti munin'ina wako Sodhoma haana kuva pamuromo pako kuva shoko pazuva rokuzvikudza kwako.
\v 57 Uipi hwako hwusati hwafukurwa, panguva yekushorwa kwevakunda veSiriya nevese vakavakomberedza, vakunda veVaFirisitia, vanokuzvidza mativi ese.
\v 58 Iwe wakatakura mano ako akaipa nezvinyangadzo zvako, anoreva Jehovha.
\v 59 Nokuti anoreva seizvi Ishe Jehovha: Ndichakuitira sekuita kwako, wakashoora mhiko pakuputsa sungano.
\v 60 Zvakadaro ndicharangarira sungano yangu newe pamazuva eudiki hwako, uye ndichasimbisa kwauri sungano yekusingaperi.
\v 61 Ipapo ucharangarira nzira dzako ugonyara, pauchagamuchira vanasikana vamai vako, vakuru nevadiki kwauri, nokuti ndichakupa ivo kuva vakunda, asi kwete nesungano yako.
\v 62 Zvino ndichasimbisa sungano yangu newe, zvino uchaziva kuti ini ndiri Jehovha;
\v 63 kuti urangarire ugonyara, usazoshamisa muromo wakozve nekuda kwenyadzi dzako, kana ndakuitira chiyananiso pazvese zvawakaita, anoreva Ishe Jehovha.
\c 8
\s Kushumirwa kwezvifananidzo mutembere
\p
\v 1 Zvino zvakaitika mugore rechitanhatu, mu\add mwedzi\add* wechitanhatu, nereshanu remwedzi, ini ndigere muimba yangu, uye vakuru vaJudha vagere pamberi pangu, ruoko rwaIshe Jehovha ndokuwira pamusoro pangu.
\v 2 Zvino ndakaona, uye tarira, mufananidzo sekuonekwa kwemoto; kubva pakuonekwa kwechiuno chake zvichiburukawo, moto, uye kubva pachiuno chake zvichikwira, sekuonekwa kwekupenya, seruvara rwedare.
\v 3 Zvino wakatandavadza chimiro cheruoko, ndokunditora nemhotsi yemusoro wangu, Mweya ndokundisimudza pakati penyika nematenga, ndokundiunza kuJerusarema muzviratidzwa zvaMwari, kumukova wesuwo rechivanze chemukati wakananga kumaodzanyemba, paiva nechigaro chechifananidzo chegodo, chinomutsa godo.
\v 4 Zvino tarira, kubwinya kwaMwari waIsraeri kwaivapo, zvinoenderana nechiratidzwa chandakaona mumupata.
\p
\v 5 Zvino wakati kwandiri: Mwanakomana wemunhu, simudzira hako meso ako kunzira yakananga kumaodzanyemba. Naizvozvo ndakasimudzira meso angu kunzira yakananga kumaodzanyemba, zvino tarira, kumaodzanyemba pasuwo rearitari chifananidzo ichi chegodo panopindwa napo.
\v 6 Akatizve kwandiri: Mwanakomana wemunhu, unoona zvavanoita here? Zvinyangadzo zvikuru imba yaIsraeri zvairi kuita pano, kuti ndive kure nenzvimbo yangu tsvene here? Asi dzoka zvekare, uchaona zvinyangadzo zvikuru kupfuura \add izvi\add*.
\p
\v 7 Zvino wakandiunza kumukova wechivanze, uye pandakatarisa, tarira buri pamadziro.
\v 8 Zvino wakati kwandiri: Mwanakomana wemunhu, chera ikozvino pamadziro; zvino pandakachera pamadziro, tarira paiva nemukova.
\v 9 Zvino wakati kwandiri: Pinda, zvino tarira zvinyangadzo zvakaipa zvavanoita pano.
\v 10 Zvino ndakapinda ndokuona, zvino tarira, chimwe nechimwe kubva pane chinokambaira, nemhuka dzinonyangadza, nezvifananidzo zvese zveimba yaIsraeri zvakavezwa pamadziro mativi ese akapoteredza.
\v 11 Zvino paiva pamire pamberi pavo varume makumi manomwe vevakuru veimba yaIsraeri; uye pakati pavo paiva pamire Jaazaniya mwanakomana waShafani, umwe neumwe hadyana yake yezvinonhuhwira muruoko rwake; uye gore gobvu rezvipfungaidzo zvinonhuhwira richikwira.
\v 12 Zvino iye wakati kwandiri: Mwanakomana wemunhu, waona here vakuru veimba yaIsraeri zvavanoita murima, umwe neumwe mumakamuri emifananidzo yake? Nokuti vanoti: Jehovha haationi; Jehovha wakasiya nyika.
\p
\v 13 Zvino wakati kwandiri: Dzoka zvekare, uchaona zvinyangadzo zvikurusa zvavanoita.
\v 14 Zvino wakandiunza kumukova wesuwo reimba yaJehovha raiva kumaodzanyemba; zvino tarira, kwaiva kugere vakadzi vachichema Tamuzi.
\p
\v 15 Zvino wakati kwandiri: Waona here, iwe mwanakomana wemunhu? Uchaona zvinyangadzo zvikuru kupfuura izvi.
\v 16 Zvino wakandiunza muchivanze chemukati cheimba yaJehovha; uye tarira pamukova wetembere yaJehovha pakati peberere nearitari, pane varume vanenge makumi maviri nevashanu, misana yavo yakatarisa kutembere yaJehovha, zviso zvavo zvakatarisa kumabvazuva; uye vaishumira zuva kumabvazuva.
\p
\v 17 Zvino wakati kwandiri: Waona here, iwe mwanakomana wemunhu? Chinhu chakareruka here here kuimba yaJudha, kuti vaite zvinyangadzo zvavanoita pano? Nokuti vakazadza nyika nekuita nechisimba, zvino vakadzoka kunditsamwisa. Zvino tarira, vanoisa davi kumhino yavo.
\v 18 Naizvozvo neni ndichaita nekupfuta; ziso rangu haringavi netsitsi, uye handingaregi; kunyange vakachema munzeve dzangu neinzwi guru, handingavanzwi.
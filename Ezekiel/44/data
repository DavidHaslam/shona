\c 44
\s Mirairo yenzvimbo tsvene
\p
\v 1 Zvino wakandidzosa \add ne\add*nzira yesuwo renzvimbo tsvene yekunze, raiva rakatarisa kumabvazuva; uye raiva rakavharwa.
\v 2 Zvino Jehovha wakati kwandiri: Suwo iri richavharwa, haringazarurwi, uye hakuna munhu achapinda naro, nokuti Jehovha Mwari waIsraeri wapinda naro; naizvozvo richavharwa.
\v 3 \add Rive\add* remuchinda, muchinda, iye achagaramo kuti adye chingwa pamberi paJehovha;, achapinda nenzira yeberere resuwo, uye achabuda nenzira iyoyo.
\p
\v 4 Zvino wakandiunza nenzira yekusuwo rekumaodzanyemba pamberi peimba; zvino ndakatarira ndokaona kubwinya kwaJehovha kwakazadza imba yaJehovha. Zvino ndakawira pasi nechiso changu.
\v 5 Zvino Jehovha wakati kwandiri: Mwanakomana wemunhu, isa moyo wako, zvino uone nemeso ako, uye unzwe nenzeve dzako, zvese zvandinoreva maererano nezvimiso zvese zveimba yaJehovha, nemirairo yayo yese; uye isa moyo wako pakupindwa kwemuimba, nepakubudiwa pese penzvimbo tsvene.
\v 6 Zvino uchati kuvapanduki, kuimba yaIsraeri: Anoreva seizvi Ishe Jehovha: Nhai, imwi imba yaIsraeri, chiringaniswai nezvinyangadzo zvenyu.
\v 7 Nokuti makapinza vatorwa, vasina kudzingiswa pamoyo, nevasina kudzingiswa panyama, kuti vave munzvimbo yangu tsvene, kuti vaisvibise, imba yangu, pamunopa chingwa changu, mafuta neropa, uye muchigura sungano yangu nekuda kwezvinyangadzo zvenyu.
\v 8 Zvino hamuna kuchengetedza zvinhu zvangu zvitsvene, asi makamisira vachengeti vezvirindwa zvangu munzvimbo yangu tsvene.
\p
\v 9 Anoreva seizvi Ishe Jehovha: Hakuna mutorwa, asina kudzingiswa pamoyo, kana kudzingiswa panyama, achapinda munzvimbo yangu tsvene, pamutorwa upi neupi ari pakati pevana vaIsraeri.
\v 10 Asi VaRevhi vakabva kwandiri, Israeri paakatsauka, vakaenda kubva kwandiri kutevera zvifananidzo zvavo, vachatakurawo uipi hwavo.
\v 11 Zvakadaro vachava vashumiri panzvimbo yangu tsvene, vatariri pamasuwo eimba, nekushumira muimba, vachauraya chipo chinopiswa nechibairo chevanhu, uye vachamira pamberi pavo kuti vashumire kwavari.
\v 12 Nokuti vakashumira kwavari pamberi pezvifananidzo zvavo, nekuwisirisa imba yaIsraeri muchitadzo, naizvozvo ndavasimudzira ruoko rwangu, anoreva Ishe Jehovha, zvino vachatakura uipi hwavo.
\v 13 Zvino havangaswederi pedo kwandiri, kuti vaite basa reupristi kwandiri, kana kuswedera kune chimwe chezvinhu zvangu zvitsvene, munzvimbo tsvene-tsvene, asi vachatakura chinyadzo chavo nezvinyangadzo zvavo zvavakaita.
\v 14 Asi ndichavaita vachengetedzi veutariri hweimba, pashumiro yayo yese, nepazvese zvichaitwa mairi.
\p
\v 15 Asi vapristi VaRevhi, vanakomana vaZadhoki, vaichengeta utariri hwenzvimbo yangu tsvene vana vaIsraeri pavakatsauka kubva kwandiri, vachaswedera kwandiri kuti vashumire kwandiri, uye vachamira pamberi pangu kupa kwandiri mafuta neropa, anoreva Ishe Jehovha;
\v 16 vachapinda munzvimbo yangu tsvene, uye vachaswedera kutafura yangu, kuti vandishumire, uye vachachengeta utariri hwangu.
\p
\v 17 Zvino kana vachipinda pamasuwo echivanze chemukati, vachafanira kupfeka nguvo dzemicheka; makushe ngaarege kuva pamiviri yavo, kana vachishumira mumasuwo oruvanze rwomukati, nomukati meimba.
\v 18 Vachafanira kupfeka nguwani dzemicheka pamisoro yavo, uye vachafanira kuva nzvikadubura zvemukati zvemicheka pazviuno zvavo; ngavarege kuzvisunga chiuno nechinhu chinobudisa ziya.
\v 19 Kana vachibudira kuchivanze chekunze, iko kuchivanze chekunze kuvanhu, vanofanira kubvisa nguvo dzavo dzavanoshumira nadzo, ndokudziisa mumakamuri matsvene; vanofanira kupfeka dzimwe nguvo, uye varege kuita vanhu vatsvene nenguvo dzavo.
\v 20 Varege kuveura misoro yavo, kana kurega vhudzi ravo richireba; ngavagunde chete misoro yavo.
\v 21 Mupristi upi noupi ngaarege kunwa waini, kana achipinda muchivanze chemukati.
\v 22 Havafaniri kuwana chirikadzi, kana mukadzi akarambwa nomurume; asi vanofanira kuwana mhandara pakati pavana veimba yaIsraeri, kana chirikadzi, iri chirikadzi yomupristi.
\v 23 Vanofanira kudzidzisa vanhu vangu kusiyana kwezvitsvene nezvisi zvitsvene, nokuvadzidzisa kutsaura pakati pezvisina kunaka nezvakanaka.
\v 24 Kana panegakava vanofanira kuva vatongi; vanofanira kutonga nemitemo yangu; vachafanira kuchengeta mirairo yangu nemitemo yangu pamitambo yangu yese yakatarwa; masabata angu ngaave matsvene kwavari.
\v 25 Ngavarege kupinda kune zvitunha, kuti varege kuzvisvibisa; asi vangazvisvibisa nokuda kwababa, kana mai, kana mwanakomana, kana mwanasikana, kana mukoma nomunin'ina, kana hanzvadzi yakange ichigere kuwanikwa.
\v 26 Zvino kana iye apera kunatswa, anofanira kutarirwa mazuva manomwe.
\v 27 Nezuva raanozopinda munzvimbo tsvene, muchivanze chemukati, kundoshumira munzvimbo tsvene, achafanira kubaira chipo chake chezvivi, ndizvo zvinotaura Ishe Jehovha.
\v 28 Vachava nenhaka; ini ndini nhaka yavo; hamufaniri kuvapa fuma pakati paIsraeri, ini ndini fuma yavo.
\v 29 Vanofanira kudya chipo choupfu, nechipo chezvivi, nechipo chemhosva; chinhu chipi nechipi chakatsaurirwa Jehovha pakati paIsraeri chichava chavo.
\v 30 Chakaisvonaka pamichero yokutanga yezvese, nezvipo zvezvese, zvezvipo zvenyu zvese, zvinofanira kuva zvavapristi; munofanira kupawo vapristi zvokutanga zvoupfu hwenyu hwakakuyiwa, kuti mugarise ropafadzo paimba yenyu.
\v 31 Vapristi ngavarege kudya chinhu chipi nechipi chakangofa chega, kana chakabvamburanyiwa, kana iri shiri kana chipfuwo.

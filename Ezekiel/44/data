\c 44
\s Mirairo yenzvimbo tsvene
\p
\v 1 Zvino wakandidzosa \add ne\add*nzira yesuwo renzvimbo tsvene yekunze, raiva rakatarisa kumabvazuva; uye raiva rakavharwa.
\v 2 Zvino Jehovha wakati kwandiri: Suwo iri richavharwa, haringazarurwi, uye hakuna munhu achapinda naro, nokuti Jehovha Mwari waIsraeri wapinda naro; naizvozvo richavharwa.
\v 3 \add Rive\add* remuchinda, muchinda, iye achagaramo kuti adye chingwa pamberi paJehovha; achapinda nenzira yeberere resuwo, uye achabuda nenzira iyoyo.
\p
\v 4 Zvino wakandiunza nenzira yekusuwo rekumaodzanyemba pamberi peimba; zvino ndakatarira ndikaona kubwinya kwaJehovha kwakazadza imba yaJehovha. Zvino ndakawira pasi nechiso changu.
\v 5 Zvino Jehovha wakati kwandiri: Mwanakomana wemunhu, isa moyo wako, zvino uone nemeso ako, uye unzwe nenzeve dzako, zvese zvandinoreva maererano nezvimiso zvese zveimba yaJehovha, nemirairo yayo yese; uye isa moyo wako pakupindwa kwemuimba, nepakubudiwa pese penzvimbo tsvene.
\v 6 Zvino uchati kuvapanduki, kuimba yaIsraeri: Anoreva seizvi Ishe Jehovha: Nhai, imwi imba yaIsraeri, chiringaniswai nezvinyangadzo zvenyu.
\v 7 Nokuti makapinza vatorwa, vasina kudzingiswa pamoyo, nevasina kudzingiswa panyama, kuti vave munzvimbo yangu tsvene, kuti vaisvibise, imba yangu, pamunopa chingwa changu, mafuta neropa, uye muchigura sungano yangu nekuda kwezvinyangadzo zvenyu.
\v 8 Zvino hamuna kuchengetedza zvinhu zvangu zvitsvene, asi makamisira vachengeti vezvirindwa zvangu munzvimbo yangu tsvene.
\p
\v 9 Anoreva seizvi Ishe Jehovha: Hakuna mutorwa, asina kudzingiswa pamoyo, kana kudzingiswa panyama, achapinda munzvimbo yangu tsvene, pamutorwa upi neupi ari pakati pevana vaIsraeri.
\v 10 Asi VaRevhi vakabva kwandiri, Israeri paakatsauka, vakaenda kubva kwandiri kutevera zvifananidzo zvavo, vachatakurawo uipi hwavo.
\v 11 Zvakadaro vachava vashumiri panzvimbo yangu tsvene, vatariri pamasuwo eimba, nekushumira muimba, vachauraya chipo chinopiswa nechibairo chevanhu, uye vachamira pamberi pavo kuti vashumire kwavari.
\v 12 Nokuti vakashumira kwavari pamberi pezvifananidzo zvavo, nekuwisirisa imba yaIsraeri muchitadzo, naizvozvo ndavasimudzira ruoko rwangu, anoreva Ishe Jehovha, zvino vachatakura uipi hwavo.
\v 13 Zvino havangaswederi pedo kwandiri, kuti vaite basa reupristi kwandiri, kana kuswedera kune chimwe chezvinhu zvangu zvitsvene, munzvimbo tsvene-tsvene, asi vachatakura chinyadzo chavo nezvinyangadzo zvavo zvavakaita.
\v 14 Asi ndichavaita vachengetedzi veutariri hweimba, pashumiro yayo yese, nepazvese zvichaitwa mairi.
\p
\v 15 Asi vapristi VaRevhi, vanakomana vaZadhoki, vaichengeta utariri hwenzvimbo yangu tsvene vana vaIsraeri pavakatsauka kubva kwandiri, vachaswedera kwandiri kuti vashumire kwandiri, uye vachamira pamberi pangu kupa kwandiri mafuta neropa, anoreva Ishe Jehovha;
\v 16 vachapinda munzvimbo yangu tsvene, uye vachaswedera kutafura yangu, kuti vandishumire, uye vachachengeta utariri hwangu.
\p
\v 17 Zvino zvichaitika, pavachapinda mumasuwo echivanze chemukati, vachafukidzwa nenguvo yemucheka wakapfava, uye hakuna shinda ichauya pamusoro pavo, pavanenge vachishumira pamasuwo echivanze chemukati, nemukati.
\v 18 Vachava nenguwani dzemucheka wakapfava pamusoro pemisoro yavo, uye vachava nezvikadubura zvemucheka wakapfava pazviuno zvavo, havangazvisungi chiuno nechinhu chipi nechipi chinodikitirisa.
\v 19 Zvino pavanobuda kuenda kuchivanze chekunze kuvanhu, vachabvisa nguvo dzavo dzavanoshumira nadzo ndokudziisa mumakamuri matsvene ndokupfeka dzimwe nguvo, uye havangaiti vanhu vatsvene nenguvo dzavo.
\v 20 Zvino havangaveuri misoro yavo, uye havangatenderi mhotsi dzavo dzikure dzirebe, vachangoguririra misoro yavo.
\v 21 Zvino mupristi upi neupi haanganwi waini pakupinda kwavo muchivanze chemukati.
\v 22 Zvino havangazvitoreri chirikadzi kuva vakadzi vavo, kana wakarambiwa, asi vachatora mhandara dzembeu yeimba yaIsraeri, kana chirikadzi yakambova yemupristi.
\v 23 Zvino vachadzidzisa vanhu vangu musiyano pakati pezvitsvene nezvakasvibiswa.
\v 24 Zvino pakupikisana vachamira pamutongo, vachautonga zvichienderana nemitongo yangu, uye vachachengeta mirairo yangu nemitemo yangu pavungano dzangu dzese, uye vachaita masabata angu matsvene.
\v 25 Zvino havangasviki pamunhu wakafa kuti vazvisvibise, asi nekuda kwababa kana nekuda kwamai, neokuda kwehanzvadzikomana, kana nokuda kwehanzvadzisikana asina kumbova nemurume, vangazvisvibisa.
\v 26 Zvino shure kwekunge anatswa, vachamuverengera mazuva manomwe.
\v 27 Zvino pazuva raanoenda kunzvimbo tsvene, kuchivanze chemukati, kunoshumira panzvimbo tsvene, achapa chipo chake chechivi, anoreva Ishe Jehovha.
\v 28 Zvino iyi ichava nhaka kwavari. Ndiri nhaka yavo, zvino imwi hamungavapi fuma kwaIsraeri.
\v 29 Vachadya chipo chechidyiwa, nechipo chechivi, nechipo chechitadzo, nechinhu chipi nechipi chakatsaurwa kwaIsraeri chichava chavo.
\v 30 Nechekutanga chechezvibereko zvese zvekutanga, nechipo chako chese zvese, kuzvipo zvenyu zvese zvichava zvemupristi, muchapawo kumupristi zvekutanga zvemukanyiwa wenyu, kuti mugarise ropafadzo mudzimba dzenyu.
\v 31 Vapristi havangadyi pachipi nechipi chakafa chega, kana chakabvamburwa, ingava shiri kana mhuka.
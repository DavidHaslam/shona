\c 45
\s Mirairo pamusoro pokugovera nyika, namabasa avabati, nezvipiriso
\p
\v 1 Zvino kana muchiganhura nyika nemijenya, kuti ive nhaka yenyu, munofanira kuvigira Jehovha chipo, uve mugove mutsvene panyika; kureba kwawo kunofanira kuita tsanga dzine zvuru zvina makumi maviri nezvishanu, nohupamhi tsanga dzine zvuru zvine gumi, anofanira kuva mutsvene kusvikira kumiganho yawo yese kumativi ese.
\v 2 Ipapo panofanira kuva nzvimbo tsvene yakaita tsanga dzina mazana mashanu pakureba uye tsanga dzina mazana mashanu pahupamhi mativi ese mana akaenzana; uye panofanira kuva noruwa rwakapoteredza kumativi ese runosvika makubhiti makumi mashanu.
\v 3 Zvino pamugove wakaganhurwa unofanira kuyera nzvimbo inosvika zviyero zvuru zvine makumi maviri nezvishanu pakureba, nezviyero zvuru zvine gumi paupamhi; imomo ndimo munofanira kuva nenzvimbo tsvene, iyo nzvimbo tsvene-tsvene.
\v 4 Uyu unofanira kuva mugove mutsvene wenyika, uchava kuva wavapristi, \add ivo\add* vanoshumira panzvimbo tsvene, vanoswedera kuna Jehovha kumushumira; inofanira kuva nzvimbo yedzimba dzavo, nenzvimbo tsvene yenzvimbo tsvene.
\v 5 Nzvimbo inosvika zviyero zvinezvuru zvina makumi maviri nezvishanu pakureba, nezvuru zvine gumi paupamhi, inofanira kuva yaVaRevhi, ivo vanoshumira paimba, ive nhaka yavo, pavangavaka maguta okugaramo.
\p
\v 6 Nhaka yavo paguta munofanira kuiganhura, iite zviyero zvine zvuru zvishanu pahupamhi, nezvuiru zvina makumi maviri nezvishanu pakureba, parutivi rwechipo chomugove mutsvene; iyo inofanira kuva yeimba yese yaIsraeri.
\p
\v 7 Muchinda unofanira kuva nemugove kurutivi rumwe nokune rumwe rwechipo \add chedunhu\add* dzvene, nokwenhaka iri muguta, pamberi pechipo chitsvene, napamberi penhaka iri muguta, kubva kurutivi rwamavirazuva zvichienda kumavirazuva, nokurutivi rwamabvazuva zvichienda kumabvazuva; pakureba unofanira kuenzana nomugove mumwe, kubva kumuganhu wokumavirazuva kusvikira kumuganhu wokumabvazuva.
\v 8 Nyika iyo inofanira kuva nhaka yake pakati paIsraeri; machinda angu haangazomanikidzi vanhu vangu, asi achapa imba yaIsraeri nyika vachienzanisa namarudzi avo.
\p
\v 9 Zvanzi naIshe Jehovha: Chiringaniswai nazvo, imwi machinda aIsraeri; bvisai kuita nesimba nokupamba, tongai zvakarurama nezvakatendeka; bvisai kumanikidza kwenyu pakati pavanhu vangu, ndizvo zvinotaura Ishe Jehovha.
\v 10 Munofanira kuva nezviyero zvakarurama, neefa yakarurama, nebhati rakarurama.
\v 11 Efa nebhati zvinofanira kuva nechiyero chimwe, kuti bhati riite chegumi chimwe chehomeri, uye efa iite chegumi chimwe chehomeri; chiyero chazvo chinofanira kuyerwa nehomeri.
\v 12 Shekeri rinofanira kuita magera makumi maviri; mana yenyu inofanira kuva mashekeri ana makumi maviri, namashekeri namakumi maviri namashanu, namashekeri ane gumi namashanu.
\p
\v 13 Ichi ndicho chipo chamunofanira kuuya nacho: Mugove wechitanhatu weefa pahomeri imwe yezviyo; uye munofanira kupa mugove wechitanhatu cheefa pahomeri yebhari;
\v 14 uye mugove wakatarwa wamafuta, webhati ramafuta, unofanira kuva mugove wegumi webhati wakatorwa pakori, ndiwo mabhati ane gumi, ndiyo homeri imwe nokuti mabhati ane gumi anoita homeri imwe;
\v 15 uye gwayana rimwe paboka ramakwai ana mazana maviri, ari pamafuro akanyatsodiridzwa aVaIsraeri; zvive chipo choupfu, nechipo chinopiswa, nechipo chokuyananisa, kuvayananisira, ndizvo zvinotaura Ishe Jehovha.
\v 16 Vanhu vese venyika vanofanira kuvigira muchinda waIsraeri chipo ichi.
\v 17 Muchinda ndiye anofanira kuisa zvipiriso zvinopiswa, nezvipiriso zvoupfu, nezvipiriso zvinomwiwa pamitambo napakugara komwedzi, napamasabata, pamitambo yese yakatarwa yeimba yaIsraeri; iye anofanira kugadzira chipo chezvivi, nechipo choupfu, nechipo chinopiswa, nechipo chokuyananisa, kuti ayananisire imba yaIsraeri.
\p
\v 18 Zvanzi naIshe Jehovha: Nomwedzi wokutanga, nezuva rokutanga rwomwedzi, munofanira kutora nzombe diki isina chaingapomerwa, ndokunatsa nzvimbo tsvene.
\v 19 Zvino mupristi anofanira kutora ropa rechipo chezvivi, ndokuriisa pambiru dzemikova yeimba, napamakona mana omusara wearitari, napambiru dzesuwo rechivanze chemukati.
\v 20 Munofanira kuitawo saizvozvo nezuva rechinomwe romwedzi pamusoro pomumwe neumwe anotadza, napamusoro pebenzi; saizvozvo munofanira kuyananisira imba.
\v 21 Nomwedzi wokutanga nezuva regumi namana romwedzi, munofanira kuita pasika, uye mutambo wamazuva manomwe; chingwa chisina mbiriso chinofanira kudyiwa.
\v 22 Nezuva iro muchinda anofanira kuzvigadzirira iye, navanhu vese venyika, nzombe chive chipo chezvivi.
\v 23 Namazuva manomwe omutambo anofanira kugadzirira Jehovha chipo chinopiswa, zvinoti nzombe nomwe namakondobwe manomwe zvisina chazvingapomerwamhosva, zuva rimwe nerimwe \add kwe\add*mazuva manomwe; uye nhongo imwe zuva rimwe nerimwe, chive chipo chezvivi.
\v 24 Uye anofanira kugadzira chipo choupfu, efa imwe panzombe imwe neimwe, neefa imwe pahondobwe rimwe nerimwe, nehini yamafuta paefa imwe neimwe.
\v 25 Nomwedzi wechinomwe, nezuva regumi namashanu romwedzi, pamutambo, anofanira kuita saizvozvo namazuva iwayo manomwe, sezvaakarayirwa pamusoro pechipo chezvivi, napamusoro pechipo chinopiswa, napamusoro pechipo choupfu, napamusoro pamafuta.

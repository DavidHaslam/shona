\c 45
\s Kuparadzaniswa kwenyika; mugove waJehovha
\p
\v 1 Zvino pamuchagova nyika nemujenya kuva nhaka, muchapa chipo kuna Jehovha, nzvimbo tsvene yenyika, kureba kuchava kureba kwe\add tsanga\add* zvuru makumi maviri neshanu uye kufara zvuru gumi. Iyi ichava tsvene kumiganhu yese yayo kupoteredza.
\v 2 Kune iyi kuchava nenzvimbo tsvene ine mazana mashanu, uye mazana mashanu, yakaenzana mativi mana akapoteredza, ive bani rine makubhiti makumi mashanu kupoteredza.
\v 3 Zvino nechiyero ichi muchayera, kureba kuve makubhiti zvuru nemakumi maviri nezvishanu, uye kufara kuve makunhiti zvuru gumi; nemukati mayo muchava nenzvimbo tsvene, uye tsvene yedzitsvene.
\v 4 Ichava nzvimbo tsvene yenyika, ichava yevapristi, vashumiri venzvimbo tsvene, vanoswedera kuti vashumire Jehovha; zvino ichava kwavari nzvimbo yedzimba, nenzvimbo tsvene yeimba tsvene.
\v 5 Zvino urefu hwezvuru makumi maviri neshanu, nekufara kwezvuru makumi maviri neshanu, vaRevhi vashumiri venzvimbo tsvene vachava nazvo, nhaka, makamuri makumi maviri.
\p
\v 6 Zvino muchapa nhaka yeguta, zvuru zvishanu kufara, nezvuiru makumi maviri nezvishanu kureba, mhiri pakatarisana nechipo chemugove mutsvene; ichava yeimba yaIsraeri.
\p
\v 7 Zvino muchinda achava nerutivi rwuno neirwo rwechipo \add chemugove\add* mutsvene, nokwenhaka yepamberi peguta, kubva kurutivi rwemavirazuva zvichienda kumavirazuva, nekurutivi rwemabvazuva kuenda kumabvazuva; nekureba kuchanangana neumwe mugove, kubva pamuganhu wekumavirazuva kusvika kumuganhu wekumabvazuva.
\v 8 Maererano nenyika, uchava nayo ive fuma kwaIsraeri, uye machinda angu haangazomanikidzi vanhu vangu, asi achapa nyika kuimba yaIsraeri zvichienderana ne marudzi avo.
\p
\v 9 Anoreva seizvi Ishe Jehovha: Zvakwana kwandiri, imwi machinda ekwaIsraeri aIsraeri! Bvisai chisimba nekupamba, itai mutongo nekururama, mubvise kudznga kwenyu kuvanhu vangu, anoreva Ishe Jehovha.
\v 10 Muchava nechiyero chakarurama, neefa* yakarurama, nebhati* rakarurama.
\v 11 Efa nebhati zvizvichava chiyero chimwe, kuti bhati ritakure chegumi chehomeri*; neefa chegumi chehomeri, chiyero chazvo chichava chehomeri.
\v 12 Zvino shekeri richava magera* makumi maviri; mashekeri makumi maviri nemashanu, nemashekeri gumi nemashanu, achava mane*.
\p
\v 13 Ichi chipo chamuchapa: Chetanhatu cheefa yehomeri chegorosi, uye muchapa chetanhatu cheefa yehomeri chebhari.
\v 14 Maererano nechimiso chemafuta, bhati remafuta, \add richapa\add* chegumi chebhati pakori*, homeri yemabhati gumi, nokuti mabhati gumi ihomeri.
\v 15 Uye gwayana rimwe paboka remakwai, pamazana maviri, panzvimbo ine mvura yaIsraeri, rive chipo chechidyiwa, uye rechipo chinopiswa, nerechipo cherugare, kuvayananisira, anoreva Ishe Jehovha.
\v 16 Vanhu vese venyika vachava pachipo ichi kuitira muchinda waIsraeri.
\v 17 Zvino zvichava pamusoro pemuchinda \add kupa\add* zvipo zvinopiswa, nezvipo zvezvidyiwa, nezvipo zvezvinwiwa, pamabiko, nepakugara kwemwedzi, nepamasabata, nepamitambo yese yakatarwa yeimba yaIsraeri. Achagadzira chipo chechivi, nechipo chechidyiwa, nechipo chinopiswa, nechipo chekuyananisa, kuyananisira imba yaIsraeri.
\p
\v 18 Anoreva seizvi Ishe Jehovha: Mu\add mwedzi\add* wekutanga, nerekutanga remwedzi, uchatora nzombe diki isina chaingapomerwa, ndokunatsa nzvimbo tsvene.
\v 19 Zvino mupristi achatora paropa rechipo chechivi, ndokuisa pamagwatidziro eimba, nepamakona mana emucheto wearitari, nepambiru dzesuwo rechivanze chemukati.
\v 20 Zvino uchaita saizvozvo zuva rechinomwe remwedzi kuitira umwe neumwe anotadza, neari chituta, saizvozvo uchayananisira imba ya.
\v 21 Mu\add mwedzi\add* wekutanga, nezuva regumi nemana remwedzi, muchava nepasika, mabiko emazuva manomwe, chingwa chisina kuviriswa chichadyiwa.
\v 22 Nepazuva iro muchinda achazvigadzirira nevanhu venyika nzombe diki, chipo chechivi.
\v 23 Zvino mazuva manomwe shure kwemabiko achagadzira chipo chinopiswa kuna Jehovha, zvinoti nzombe diki nomwe nemakondohwe manomwe, zvisina chazvingapomerwa zuva nezuva, mazuva manomwe, nembudzana yembudzi zuva rimwe nerimwe, chipo chechivi.
\v 24 Zvino achagadzira chipo chechidyiwa cheefa panzombe diki, neefa pagondohwe, nehini* yemafuta paefa.
\v 25 Mu\add mwedzi\add* wechinomwe, nezuva regumi nemashanu remwedzi, uchaita sezvepamutambo wemazuva manomwe, zvichienderana nechipo chechivi, zvichienderana nechipo chinopiswa, uye zvichienderanachipo chechidyiwa, uye zvichienderana nemafuta.
\c 36
\s Kudzoswa kwaIsraeri
\p
\v 1 Zvino iwe mwanakomana wemunhu, porofita kumakomo aIsraeri, zvino uti: Imwi makomo aIsraeri, inzwai shoko raJehovha.
\v 2 Anoreva seizvi Ishe Jehovha: Muvengi zvaakati pakurwisana nemwi: Haiwa, kunyange nzvimbo dzekare ndedzedu panhaka;
\v 3 naizvozvo porofita uti: Anoreva seizvi Ishe Jehovha: Nokuti, hongu, nokuti vaka\add ku\add*itai dongo, nekukumedzai kumativi ese, kuti muve nhaka kumarudzi akasara, makasimudzwa pamiromo yemitauro, mukava chinyeiwa chevanhu;
\v 4 naizvozvo imwi makomo aIsraeri, inzwai shoko raIshe Jehovha Anoreva seizvi kumakomo, nekuzvikomo, nekuhova, nekumipata, nekumatongo akaparara, nekumaguta akasiiwa, akava chinojimbiwa nechiseko kuvasiiwa vemarudzi akavapoteredza.
\v 5 Naizvozvo anoreva seizvi Ishe Jehovha: Zvirokwazvo ndakataura mumoto wegodo rangu kurwisana nevasiiwa vemarudzi, kurwisana neEdhomu rese, vakazvipa nyika yangu ive nhaka yavo nemufaro wemoyo wese, nefungwa dzekuzvidza, nekuda kwekuipotsera ive chinojimbiwa.
\v 6 Naizvozvo porofita maererano nenyika yaIsraeri, uye uti kumakomo nekuzvikomo, kuhova nekumipata: Anoreva seizvi Ishe Jehovha: Tarirai ndakataura mugodo rangu nemukupfuta kwangu, nokuti matakura chinyadzo chevechirudzi.
\v 7 Naizvozvo anoreva seizvi Ishe Jehovha: Ini ndasimudza ruoko rwangu, zvirokwazvo vechirudzi vakakupoteredza vachatakura chinyadzo chavo.
\p
\v 8 Asi imwi, makomo aIsraeri, muchabudisa matavi enyu, nekuberekera vanhu vangu VaIsraeri chibereko chenyu, nokuti vava pedo kuuya.
\v 9 Nokuti tarirai, ndinemwi, ndichatendeukira kwamuri, uye mucharimwa nekudzvarwa.
\v 10 Zvino ndichawanza vanhu pamusoro penyu, imba yese yaIsraeri, iyo yese; zvino maguta achagarwa, nematongo achavakwa.
\v 11 Zvino ndichakuwanzai pamusoro pevanhu nemhuka, uye zvichawanda nekubereka chibereko, uye ndichakumisai zvichitevera zvimiro zvenyu zvekare, uye ndichaita zvakanaka kupfuura kutanga kwenyu, zvino muchaziva kuti ndiri Jehovha.
\v 12 Hongu, ndichafambisa vanhu pamusoro penyu, vanhu vangu Israeri; vachakuita vavo, uye muchava nhaka yavo, kubva zvino hamuchazovaiti vafirwe nevana.
\v 13 Anoreva seizvi Ishe Jehovha: Zvavanoti kwauri: Iwe uri mupedzi wevanhu, ukaita rudzi rwako rwufirwe nevana;
\v 14 naizvozvo hauchazopedzizve vanhu, kana kuuraira marudzi ako vanazve, anoreva Ishe Jehovha.
\v 15 Uye handinganzwisi mauri chinyadzo chevechirudzizve, uye haungazowisisizve marudzi, anoreva Ishe Jehovha.
\p
\v 16 Zvino shoko raJehovha rakasvika kwandiri richiti:
\v 17 Mwanakomana wemunhu, veimba yaIsraeri pavaigara munyika yavo pachavo, vakaisvibisa nenzira yavo uye nezviito zvavo, nzira yavo yaiva pamberi pangu sekusviba kwemukadzi ari kumwedzi.
\v 18 Naizvozvo ndakadurura kupfuta kwangu pamusoro pavo nekuda kweropa ravakateura pamusoro penyika, uye nekuda kwezvifananidzo zvavakaisvibisa \add nazvo.\add*
\v 19 Zvino ndakavaparadzira pakati pevechirudzi, uye vakakushwa munyika zhinji, zvichienderana nenzira yavo uye zvichienderana nezviito zvavo ndakavatonga.
\v 20 Zvino pavakapinda mune vechirudzi kwavakaenda, vakamhura zita rangu dzvene, \add vanhu\add* pavakati pamusoro pavo: Ava ndivo vanhu vaJehovha, uye vakabuda panyika yake.
\p
\v 21 Asi ndakanzwira tsitsi zita rangu dzvene, imba yaIsraeri rayaiva yamhura pakati pevechirudzi kwavakaenda.
\v 22 Naizvozvo iti kuimba yaIsraeri: Anoreva seizvi Ishe Jehovha: Handi\add zvi\add*iti nekuda kwako, iwe imba yaIsraeri, asi nekuda kwezita rangu dzvene ramakamhura pakati pevechirudzi kwamakaenda.
\v 23 Zvino ndichaita dzvene zita rangu guru, rakamhurwa pakati pevechirudzi, ramakamhura pakati pavo, zvino vechirudzi vachaziva kuti ndiri Jehovha, anoreva Ishe Jehovha, pandichaitwa mutsvene mamuri pamberi pemeso avo.
\v 24 Nokuti ndichakutorai kubva pakati pevechirudzi, nekukuunganidzai kubva munyika dzese, uye ndichakuunzai kunyika yenyu pachenyu.
\p
\v 25 Ipapo ndichasasa mvura yakachena pamusoro penyu, zvino muchava vakachena kubva patsvina yenyu yese, uye kubva pazvifananidzo zvenyu, ndichakunatsai.
\v 26 Moyo mutsva ndichakupaiwo, nemweya mutsva ndichaisa mukati menyu, uye ndichabvisa moyo webwe kubva panyama yenyu, zvino ndichakupai moyo wenyama.
\v 27 Zvino ndichapa mweya wangu mukati menyu, nekukufambisai mumitemo yangu, uye muchachengeta mitongo yangu nekuiita.
\v 28 Zvino muchagara munyika yandakapa madzibaba enyu, uye muchava vanhu vangu, neni ndichava Mwari wenyu.
\v 29 Ndichakuponesai patsvina yenyu yese; ndichadana zviyo, nokuzviwanza, handingakuremedziyi nenzara.
\v 30 Ndichawanza michero yemiti, nezvinomera muminda, kuti murege kuzoshorwa namarudzi avanhu zvichinzi mune nzara.
\v 31 Ipapo mucharangarira mufambiro wenyu wakaipa, nezvamakaita zvisina kunaka; muchazvisema momene pamusoro pezvakaipa zvenyu nezvinonyangadza zvenyu.
\v 32 Handiiti izvozvi nokuda kwenyu, ndizvo zvinotaura Ishe Jehovha muzive izvozvo; nyarai muve nenyadzi pamusoro pomufambiro wenyu, imwi imba yaIsraeri.
\p
\v 33 Zvanzi naIshe Jehovha: Nezuva randichakunatsai pazvakaipa zvenyu zvese, ndichagarisa vanhu mumaguta, namatongo achavakwa.
\v 34 Nyika yakange iri dongo icharimwa, iyo yakange iri dongo pamberi pavese vaipfuura napo.
\v 35 Ipapo vachati: Nyika iyi yaiva dongo, yafanana nomunda weEdheni; maguta akange akaparadzwa akasiiwa aiva matongo, iwo avakirwa ogarwa.
\v 36 Ipapo marudzi akasara kumativi enyu ese achaziva kuti ini Jehovha, ndini ndakavaka nzvimbo idzo dzaiva matongo, ndikasimazve pakange pakaparadzwa; ini Jehovha ndakazvitaura, ndichazviita.
\p
\v 37 Zvanzi naIshe Jehovha: Asi ndinoda kukumbirwa chinhu ichi neimba yaIsraeri, kuti ndivaitire izvozvo; ndichavawanzira vanhu, vave seboka ramakwai.
\v 38 Sezvakaita boka ramakwai anobayirwa Jehovha, sezvakaita boka ramakwai muJerusarema pamitambo yakatarwa, saizvozvo maguta aiva matongo achazadzwa namapoka avanhu; zvino vachaziva kuti ndini Jehovha.

\c 13
\p
\v 1 Zvino shoko raJehovha rakasvika kwandiri richiti:
\v 2 Mwanakomana wemunhu, porofitira vaporofita vaIsraeri vanoporofita, zvino uti kune vanoporofita kubva mumoyo yavo: Inzwai imwi shoko raJehovha.
\v 3 Anoreva seizvi Ishe Jehovha: Nhamo kuvaporofita mapenzi, vanotevera mweya wavo, asi vasina kuona chinhu.
\v 4 Israeri, vaporofita venyu vakaita semakava pamatongo.
\v 5 Hamuna kukwira pakakoromorwa kana kugadzirira imba yaIsraeri ruzhowa kuti mumire pahondo pazuva raJehovha.
\v 6 Vakaona zvisina maturo, nekuuka kwenhema, vaiti: Jehovha ati; asi Jehovha asina kuvatuma; uye vakatarira kusimbisa shoko.
\v 7 Hamuna kuona chiratidzwa chisina maturo here, kana kutaura kuuka kwenhema here? Zvakadaro munoti: Jehovha wati; asi ini handina kutaura?
\v 8 Naizvozvo anoreva seizvi Ishe Jehovha: Zvamakataura zvisina maturo, uye makaona nhema, naizvozvo tarirai, ndinopokana nemwi, anoreva Ishe Jehovha.
\v 9 Zvino ruoko rwangu rwucharwa nevaporofita vanoona zvisina maturo nevanouka nhema; havangavi muungano yevanhu vangu, uye havanganyorwi muchinyorwa cheimba yaIsraeri, uye havangapindi munyika yaIsraeri; zvino muchaziva kuti ndiri Ishe Jehovha.
\p
\v 10 Nokuti, hongu nokuti vanotsausa vanhu vangu vachiti: Rugare, iko kusina rugare, uye umwe anovaka rusvingo rwusina kusimba, uye tarira \add vamwe\add* vanorwunama nedope.
\v 11 Reva kune vanonama nedope, kuti rwuchawa, kuchava nemvura inoyeredza, newe, mabwe makuru echimvuramabwe, muchawa, nedutu remhepo richatsemura.
\v 12 Tarira, kana rusvingo rwawa, hazvinganzi here kwauri: Riripi dope ramakanamisa?
\v 13 Naizvozvo anoreva seizvi Ishe Jehovha: Ndicharutsemusa nedutu remhepo mukupfuta kwangu, uye kuchava nemvura inokukura mukutsamwa kwangu, nemabwe echimvuramabwe mukupfuta \add kwangu\add*, ku\add rwu\add*pedza.
\v 14 Saizvozvo ndichakoromora rusvingo rwamakanama nedope, nekurwuwisira pasi, kuti nheyo dzarwo dzifukurwe; zvino rwuchakoromoka, nemwi muchapedzwa mukati marwo; zvino muchaziva kuti ndiri Jehovha.
\v 15 Saizvozvo ndichapedza kutsamwa kwangu parusvingo, nepamusoro pevakarwunama nedope; zvino ndichati kwamuri: Rusvingo haruchipo, nevakarwunama havachipo;
\v 16 \add zvinoreva\add* vaporofita VaIsraeri vanoporofita pamusoro peJerusarema, nevanorionera chiratidzwa cherugare, izvo hakuna rugare, anoreva Ishe Jehovha.
\p
\v 17 Zvino iwe mwanakomana wemunhu, ringira chiso chako kupokana nevakunda vevanhu vako, ivo vanoporofita kubva mumoyo yavo, uporofite uchipokana navo.
\v 18 Zvino uti: Anoreva seizvi Ishe Jehovha: Nhamo kune vanosonera magokora ese mitsago, vanoita micheka mirefu yekufukidza pamusoro pemusoro weurefu hwupi nehwupi, kuti vavhime mweya. Muchavhima mweya yevanhu vangu here, uye muchazvichengetera mweya iri mipenyu here?
\v 19 Zvino muchandisvibisa here pakati pevanhu vangu nekuda kwetsama dzebhari uye nekuda kwezvimedu zvechingwa, kuti muuraye mweya isingafaniri kufa, nekuchengeta iri mipenyu mweya isingafaniri kuva mipenyu, nekureva kwenyu nhema kuvanhu vangu vanoteerera nhema dzenyu.
\v 20 Naizvozvo anoreva seizvi Ishe Jehovha: Tarirai, ndinopokana nemitsago yenyu, yamunovhima nayo ikoko mweya muchiibhururusa, zvino ndichaidimura kubva pamaoko enyu ndigorega mweya iende, iyo mweya yamunovhima kuti muibhururuse.
\v 21 Nemicheka yenyu mirefu yekufukidza misoro ndichabvarura, zvino ndichanunura vanhu vangu kubva muruoko rwenyu, uye havachazovizve muruoko rwenyu kuti vavhimiwe. Zvino muchaziva kuti ndiri Jehovha.
\v 22 Nokuti nenhema makarwadzisa moyo wewakarurama, wandisina kurwadzisa ini, uye makasimbisa maoko ewakaipa, kuti asadzoka kubva panzira yake yakaipa, kumuchengeta ari mupenyu.
\v 23 Naizvozvo hamuchaonizve zvimwe zvisina maturo, uye hamuchauki zvinoukwa, nokuti ndichanunura vanhu vangu kubva muruoko rwenyu; zvino muchaziva kuti ndiri Jehovha.
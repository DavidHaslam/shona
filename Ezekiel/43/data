\c 43 Kubwinya kwaJehovha kunozadza imba 43Pashure akandiisa kusuo, iro suo rakatarira kurutivi rwamaâ€‘ bvazuva. 2 Zvinotarira, kubwinya kwaMwari waIsiraeri kwakabva kurutivi rwamabvazuva; izwi rake rakanga rakaita somubvumo wemvura zhinji; pasi pakapenya nokubwinya kwake. 3 Zvakanga zvakafanana nezvandakaona, izvo zvandakaona nguva yandakauya kuzoparadza guta; zvandakaona zvino zvakanga zvakafanana nezvandakaona parwizi rwaKebhari; ini ndikawira pasi nechiso changu. 4 Kubwinya kwaJehovha kukapinda mumba nenzira yesuo rakatarira kurutivi rwamabvazuva. 5 Mweya ukandisimudza, ukandiisa muruvanze rwomukati; zvino tarira, kubwinya kwaJehovha kwakazadza imba. 6 Zvino ndikanzwa mumwe achitaura neni ari mumba; mumwe murume akamira neni. 7 Akati kwandiri, "Mwanakomana womunhu, iyi ndiyo nzvimbo yechigaro changu chohushe, nenzvimbo inotsika tsoka dzangu, pandichagara pakati pavana vaIsiraeri nokusingaperi. Imba yaIsiraeri haingazosvibisi zita rangu dzvene, kunyange ivo, kunyange madzimambo avo, nokupfeva kwavo uye nezvitunha zvamadzimambo avo panzvimbo dzavo dzakakwirira; 8 nokuisa chikumbaridzo chavo pachikumbaridzo cha- ugn.\, nembilu d'Lemiko\fa y avo parutivi rwembiru dzemikova yangu, kukangova nechidziro pakati pangu naivo; vakasvibisa zita rangu nezvinonyangadza zvavo zvavakaita; naizvozvo ndakavapedza nokutsamwa kwangu.

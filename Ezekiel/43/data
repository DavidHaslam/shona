\c 43
\s Kubwinya kwaJehovha kunozadza imba
\p
\v 1 Zvino wakandipinzisa kusuwo, suwo rakatarisa kumabvazuva.
\v 2 Zvino tarira, kubwinya kwaMwari waIsraeri kwakauya kuchibva nenzira yekumabvazuva; uye inzwi rake raiva seruzha rwemvura zhinji, ndyika ndokupenya nekubwinya kwake.
\v 3 Zvino zvaienderana nekuonekwa kwechiratidzo chandakaona zvichienderana nechiratidzo chandakaona pandakauya kuzoparadza guta; uye zviratidzo zvakaita sechiratidzo chandakaona parwizi Kebhari; ini ndokuwa nechiso changu.
\v 4 Kubwinya kwaJehovha ndokupinda mumba nenzira yesuwo raiva rakatarisa nzira yekumabvazuva.
\v 5 Zvino mweya wakandikwidza ndokundiunza muchivanze chemukati, zvino tarira, kubwinya kwaJehovha kwakazadza imba.
\v 6 Zvino ndikanzwa umwe achitaura neni kubva mumba; murume ndokumira neni.
\v 7 Ndokuti kwandiri: Mwanakomana wemunhu, \add iyi\add* inzvimbo yechigaro changu chevushe, nenzvimbo yechitsiko chetsoka dzangu, pandichagara pakati pevana vaIsraeri nekusingaperi. Zvino zita rangu dzvene imba yaIsraeri haingazosvibisi, ivo kana madzimambo avo, neufeve hwavo, kana nezvitunha zvemadzimambo avo panzvimbo dzavo dzakakwirira;
\v 8 pakumisa kwavo chikumbaridzo chavo nezvikumbaridzo zvangu, nemagwatidziro avo pamagwatidziro angu, nechidziro pakati pangu navo, vakasvibisawo zita rangu dzvene nezvinyangadzo zvavo zvavakaita, naizvozvo ndakavapedza mukupfuta kwangu.
\v 9 Zvino ngaise kure ufeve hwavo, nezvitunha zvemadzimambo avo, kure neni, zvino ndichagara pakati pavo nekusingaperi.
\p
\v 10 Zvino iwe, mwanakomana wemunhu, ratidza imba yaIsraeri imba iyi, kuti vanyare pamusoro pezvitadzo zvavo; uye ngavayere chipimo.
\v 11 Zvino kana vachinyara pamusoro pezvese zvavakaita, uvazivise chimiro cheimba, nekuonekwa kwayo, nenzvimbo dzayo dzekubuda, nenzvimbo dzayo dzekupinda, nezvimiro zvayo zvese, nezvimiso zvayo zvese, nezvimiro zvayo zvese, nemirairo yayo yese, ugonyora pamberi pemeso avo, kuti vachengetedze chimiro chayo chese, nezvimiso zvayo zvese, vagozviita.
\v 12 Uyu murairo weimba: Pamusoro penhongonya yegomo, muganhu wayo mativi ese akapoteredza uchava mutsvene-tsvene, tarirai uyu murairo weimba.
\s Aritari yezvibairo
\p
\v 13 Zvino izvi ndizvo zviyero zvearitari zvichitevera makubhiti, Kubhiti ikubhiti nekufara kwechanza, nepasi pachava kubhiti, nekufara kubhiti, nemuganhu wayo pamucheto wayo kupoteredza kuchava chanza; zvino uchava musana wearitari.
\v 14 Zvino kubva panheyo pavhu kusvika pamuganhu wepasi pachava makubhiti maviri, nekufara kubhiti rimwe, uye kubva pamuganhu mudiki kusvika pamuganhu mukuru pachava makubhiti mana, uye kufara kubhiti.
\v 15 Zvino choto chearitari chichava makubhiti mana, uye kubva paaritari zvichikwira dzichzvz nyanga ina.
\v 16 Zvino choto chearitari chichava \add makubhiti\add* gumi nemaviri kureba, gumi nemaviri kufara, mativi mana akaenzana, pamativi ayo mana akaenzana.
\v 17 Zvino muganhu uchava \add makubhiti\add* gumi nemana kureba negumi nemana kufara pamativi mana akaenzana ayo, nemupendero kuipoteredza uchava hafu yekubhiti, nechigadziko chayo chichava kubhiti kupoteredza, nemitanho yayo ichatarisa kumabvazuva.
\p
\v 18 Zvino wakati kwandiri: Mwanakomana wemunhu, anoreva seizvi Ishe Jehovha: Izvi zvimiso zvearitari nezuva ravachaiita, kuti vape zvipo pamusoro payo, nekusasa ropa pamusoro payo.
\v 19 Zvino uchapa kuvapristi, VaRevhi vembeu yaZadhoki vanoswedera kwandiri kuzondishumira, anoreva Ishe Jehovha; nzombe diki yechipo chechivi.
\v 20 Zvino uchatora ropa rayo ndokuisa panyanga ina dzayo, nepamakona mana emuganhu, nepamupendero kupoteredza, saizvozvo uchainatsa nekuiyananisira.
\v 21 Uchatorawo nzombe diki yechipo chechivi, ndokuipisa panzvimbo yakatarwa yeimba, kunze kwenzvimbo tsvene.
\v 22 Zvino nezuva rechipiri uchapa mbudzana yembudzi zhinji dzisina chipomerwa kuva chipo chechivi, uye vachanatsa aritari, sezvzvakanatsa nenzombe diki.
\v 23 Zvino kana wapedza kunatsa, uchapa nzombe diki isina chipomerwa, negondohwe kubva paboka risina chipomerwa.
\v 24 Zvino uchazviswededza pamberi paJehovha, uye vapristi vagokushira munyu pamusoro pazvo, ndokuzvipa kuva chipo chinopiswa kuna Jehovha.
\v 25 Mazuva manomwe uchagadzira zuva rimwe nerimwe mbudzi, chipo chechivi, vachagadzirawo nzombe diki, negondohwe kubva paboka, zvisina chipomerwa.
\v 26 Mazuva manomwe vachayananisira aritari nekuichenura, uye vachazviparadzanisa.
\v 27 Zvino kana mazuva aya apera, zvichati, pazuva rerusere uye zvichienda mberi, vapristi vachaita zvipo zvenyu zvinopiswa pamusoro pearitari, nezvibairo zvenyu zvekuvonga, zvino ndichakugamuchirai, anoreva Ishe Jehovha.
\c 34
\s Miganhu yeKenani
\p
\v 1 Zvino Jehovha wakataura kuna Mozisi achiti:
\v 2 Raira vana vaIsraeri ugoti kwavari: Pamunosvika munyika yeKenani, iyi ichava nyika inowira kwamuri kuva nhaka, nyika yeKenani nemiganhu yayo.
\v 3 Zvino rutivi rwenyu rwechamhembe rwuchava kubva murenje reZini, kurutivi rweEdhomu. Zvino uchava muganhu wenyu wechamhembe kubva pamuganhu weGungwa reMunyu nechekumabvazuva.
\v 4 Muganhu wenyu uchashandukira nechekuchamhembe kumukwidza weAkirabhimu, ndokupfuurira kuZini; ugobudira kuchamhembe kweKadheshi-Bharinea; zvino uchapfuura kuHazari-Adhari, ugopfuurira kuAzimoni.
\v 5 Zvino muganhu uchashanduka kubva paAzimoni kuenda kurukova rweEgipita, uye kubuda kwawo kuchava mugungwa.
\v 6 Maererano nemuganhu wekumavirazuva, gungwa guru richava muganhu wenyu; ndiro richava muganhu wenyu kumavirazuva.
\v 7 Zvino uyu uchava muganhu wenyu wekumaodzanyemba: Kubva pagungwa guru muchazvitarira gomo reHori;
\v 8 kubva pagomo reHori muchatara \add muganhu\add* unoenda pakupinda paHamati, uye kubuda kwemuganhu kuende paZedhadhi.
\v 9 Zvino muganhu uchapfuurira kuZifuroni, uye kubuda kwawo kuchava paHazari-enani; uyu uchava muganhu wenyu wekumaodzanyemba.
\v 10 Zvino muchatara muganhu wenyu wekumabvazuva kubva paHazari-enani kusvika paShefami.
\v 11 Zvino muganhu uchaburuka kubva paShefami kusvika paRibhira kumabvazuva kweAini; zvino muganhu uburuke usvike kumucheto wegungwa reKinereti kumabvazuva.
\v 12 Zvino muganhu uchaburukira kuJoridhani, nekubuda kwayo kuchava pagungwa remunyu. Iyi ichava nyika yako nemiganhu yayo yakaipoteredza.
\p
\v 13 Zvino Mozisi wakaraira vana vaIsraeri achiti: Iyi inyika yamuchagara nhaka nemujenya, Jehovha yaakaraira kupa kumarudzi mapfumbamwe nehafu yerudzi.
\v 14 Nokuti rudzi rwevana vaRubheni zvichienderana neimba yemadzibaba avo, nerudzi rwevana vaGadhi zvichienderana neimba ye madzibaba avo vakagamuchira, nehafu yerudzi rwaManase vakagamuchira nhaka yavo.
\v 15 Uye marudzi maviri nehafu yerudzi akagamuchira nhaka yawo nechekuno kwaJorodhani, paJeriko nechekumabvazuva, nekunobuda nako zuva.
\p
\v 16 Zvino Jehovha wakataura kuna Mozisi achiti:
\v 17 Awa mazita evarume vachakugoverai nhaka yenyika: Eriazari mupristi naJoshua mwanakomana waNuni.
\v 18 Zvino muchatora muchinda umwe kurudzi rumwe nerumwe kugovera nhaka yenyika.
\v 19 Zvino awa mazita evarume \add ava\add*: Kurudzi rwaJudha, Karebhu mwanakomana waJefune;
\v 20 kurudzi rwavana vaSimioni, Shemueri mwanakomana waAmihudhi;
\v 21 kurudzi rwaBhenjamini, Eridhadhi mwanakomana waKisironi;
\v 22 uye kurudzi rwevana vaDhani, muchinda Bhuki mwanakomana waJogiri.
\v 23 Kuvana vaJosefa, kurudzi rwevana vaManase, muchinda Hanieri mwanakomana waEfodhi.
\v 24 Nekurudzi rwevana vaEfuremu, muchinda Kemueri mwanakomana waShifitani.
\v 25 Nekurudzi rwevana vaZebhuruni, muchinda Erizafani mwanakomana waPanaki.
\v 26 Nekurudzi rwevana vaIsaskari, muchinda Patieri mwanakomana waAzani.
\v 27 Nekurudzi rwevana vaAsheri, muchinda Ahihudhi mwanakomana waSheromi.
\v 28 Nekurudzi rwevana vaNafutari, muchinda Pedhaheri mwanakomana waAmihudhi.
\v 29 Zvino ava ndivo Jehovha vaakaraira kutsaurira vana vaIsraeri nhaka munyika yeKenani.
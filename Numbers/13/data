\c 13
\s Vasori gumi nevaviri vanotumwa Kenani
\p
\v 1 Zvino Jehovha wakataura kuna Mozisi achiti:
\v 2 Tuma varume kuti vanoshora nyika yeKenani, yandinopa vana vaIsraeri; utume murume umwe werudzi rumwe nerumwe rwemadzibaba avo, wese ari mutungamiriri pakati pavo.
\v 3 Zvino Mozisi wakavatuma vabva murenje reParani, nekuraira kwaJehovha, vese varume avo vaiva misoro yevana vaIsraeri.
\v 4 Zvino awa mazita avo: Vukurudzi rwaRubheni, Shamua mwanakomana waZakuri.
\v 5 Vekurudzi rwaSimioni, Shafati mwanakomana waHori.
\v 6 Vekurudzi rwaJudha, Karebhu mwanakomana waJefune.
\v 7 Vekurudzi rwaIsaskari, Igari mwanakomana waJosefa.
\v 8 Vekurudzi rwaEfuremu, Hoshea mwanakomana waNuni.
\v 9 Vekurudzi rwaBhenjamini, Paruti mwanakomana waRafu.
\v 10 Vekurudzi rwaZebhuruni, Gadhieri mwanakomana waSodhi.
\v 11 Vekurudzi rwaJosefa, \add ivo\add* vekurudzi rwaManase, Gadhi, mwanakomana waSusi.
\v 12 Vekurudzi rwaDhani, Amieri mwanakomana waGemari.
\v 13 Vekurudzi rwaAsheri, Seturi mwanakomana waMikaeri.
\v 14 Vekurudzi rwaNafutari, Nabhi mwanakomana waVhofusi.
\v 15 Vekurudzi rwaGadhi, Geueri mwanakomana waMaki.
\v 16 Awa mazita evarume naMozisi vaakatuma kunoshora nyika. Mozisi ndokutumidza Hoshea mwanakomana waNuni kuti Joshua.
\v 17 Mozisi ndokuvatuma kunoshora nyika yeKenani, ndokuti kwavari: Kwirai \add nenzira\add* iyi nechekuchamhembe, mukwire mumakomo,
\v 18 mugonoona nyika, nevanhu vanogara mairi, kana vakasimba, madera, vashoma kana vazhinji;
\v 19 nekuti yakadini nyika yavageremo, kana yakanaka kana yakaipa; uye kuti akadini maguta avanogara maari, kuti akadiniko, kana \add iri\add* mumisasa kana munhare;
\v 20 uye kuti nyika yakadini, kana yakaorera kana chimhamhare, kana mune miti kana kwete; uye mutsunge moyo, mugouya nechibereko chenyika iyo. ikozvino yaiva nguva yezvibereko zvekutanga zvemazambiringa.
\p
\v 21 Zvino vakakwira vakanoshora nyika, kubva murenje reZini kusvika Rehobhu, pavanopinda Hamati.
\v 22 Zvino vakakwira nekuchamhembe, ndokusvika paHebhuroni; pakange pana Ahimani naSheshai naTarimai, vanakomana vaAnaki. zvino rakavakwa makore manomwe kutangira Zoani paEgipita.
\v 23 Zvino vakasvika pamupata weEshikori, ndokugura kubva ipapovakatema davi raiva nesumbu rimwe ramazambiringa, vakaritakura padanda pakati pavanhu vaviri; vakauyawo namapomegiranati* namaonde.
\v 24 Zvino nzvimbo iyo yakatumidzwa mupata weEshikori nokuda kwesumbu remazambiringa vana vaIsraeri ravakatemapo.
\v 25 Zvino vakadzoka kubva kunoshora nyika shure kwemazuva makumi mana.
\p
\v 26 Zvino vakaenda vakasvika kuna Mozisi nekuna Aroni nekuungano yese yevana vaIsraeri, kusvika kurenje reParani kuKadheshi, ndokudzosa shoko kwavari nekuungano yese, ndokuvaratidza zvibereko zvenyika iyo.
\v 27 Zvino vakamuudza ndokuti: Takasvika kunyika yamakatituma kwairi; uye zvirokwazvo inoyerera mukaka neuchi; uye izvi ndizvo zvibereko zvayo.
\v 28 Zvakadaro vanhu vakasimba vagere munyika iyo nemaguta \add akakombwa\add* nemasvingo, makuru kwazvo; uye takaonapo vana vaAnaki.
\v 29 VaAmareki vagere munyika yechamhembe, uye VaHeti neVaJebhusi, naVaAmori vagere mumakomo; VaKenani vagere pagungwa, nokurutivi rwaJoridhani.
\v 30 Ipapo Karebhu akanyaradza vanhu pamberi paMozisi akati: Ngatikwire pakarepo, tindoitora, nokuti tinogona kwazvo kuikunda.
\v 31 Asi vamwe varume vakange vakwira naye, vakati: Hatigoni kukwira kundorwa navanhu avo, nokuti vanotikurira nesimba.
\v 32 Naizvozvo vakauya kuvana vaIsraeri neshoko rakaipa pamusoro penyika iyo, yavakange vaenda kundoishora, vachiti: Nyika iyo yatakapfuura napakati payo kuishora, inyika inopedza vanhu vageremo; vanhu vese vatakaonamo vaiva varume vakakura kwazvo.
\v 33 Takaonapo vanhu varefu, vana vaAnaki, vanobva pavarefu; kana tichizvifananidza, takange takaita semhashu, ndozvatakange takaita kwavariwo.

\c 16
\s Kora, Dhatani naAbhiramu vanomukira Mozisi naAroni
\p
\v 1 Zvino Kora mwanakomana waIzari, mwanakomana waKohati, mwanakomana waRevhi, naDhatani naAbhiramu vanakomana vaEriabhu, naOni mwanakomana waPereti, vanakomana vaRubheni, vakatora \add varume\add*,
\v 2 ndokusimuka pamberi paMozisi, nevamwe vevana vaIsraeri, machinda mazana maviri nemakumi mashanu eungano, vakasanangurwa veungano, varume vakakurumbira;
\v 3 vakaunganira kuna Mozisi nekuna Aroni, ndokuti kwavari: Mapfuuridza chiyero, ungano zvairi tsvene, umwe neumwe wavo; uye Jehovha ari pakati pavo; zvino munozvikudzirei peboka raJehovha?
\v 4 Zvino Mozisi wakati azvinzwa akawira pasi nechiso chake;
\v 5 ndokutaura kuna Kora nekuboka rake rese achiti: Kuchiidza Jehovha acharatidza kuti ndiani ari wake nekuti ndiani mutsvene, uye waachaswededza kwaari; iye waanotsaura, achazoswededza kwaari.
\v 6 Itai izvi: Torai hadyana dzezvipfungaidzo zvinonhuhwira, Kora neboka rako rese;
\v 7 muise moto madziri ndokuisa zvipfungaidzo zvinonhuhwira madziri pamberi paJehovha; mangwana. Zvino zvichava kuti murume Jehovha waachasarudza achava mutsvene, madarikidza chipimo imwi vana vaRevhi.
\v 8 Zvino Mozisi wakati kuna Kora: Inzwai henyu imwi vana vaRevhi:
\v 9 Chinhu chidiki kwamuri here kuti Mwari waIsraeri wakakusanangurai kubva paungano yaIsraeri, kukuswededzai kwaari kuita basa retabhenakeri yaJehovha, nekumira pamberi peungano kuvashandira,
\v 10 Zvino wakakuswededza, nemadzikoma ako vanakomana vaRevhi vanewe, zvino unotsvakawo uPristi here?
\v 11 Nekuda kweizvozvi iwe neboka rako maunganira kupikisana naJehovha; zvino Aroni ndiani zvamunomugunun'unira?
\p
\v 12 Zvino Mozisi wakatuma kunodana Dhatani naAbhiramu vanakomana vaEriabhu; asi vakati: Hatikwiri.
\v 13 Chinhu chidiki here kuti wakatikwidza kubva munyika inoyerera nemukaka neuchi kuti utiurayire murenje; zvino newe woda kuzviita ishe pamusoro pedu here?
\v 14 Uye hauna kutiisa munyika inoyerera nemukaka neuchi, kana kutipa nhaka yeminda neyeminda yemizambiringa; zvino ungatumbura meso evanhu ava here? Hatidi kukwira.
\v 15 Zvino Mozisi akatsamwa kwazvo, ndokuti kuna Jehovha: Musarangarira chipo chavo; handina kutora mbongoro imwe kubva kwavari, handina kuitira umwe wavo zvakaipa.
\v 16 Mozisi ndokuti kuna Kora: Iwe neboka rako rese ivai pamberi paJehovha mangwana, iwe naivo, naAroni mangwana;
\v 17 torai umwe neumwe hadyana yake yezvipfungaidzo zvinononhuhwira, mugoisa zvipfungaidzo zvinonhuhwira madziri, mugodziuisa pamberi paJehovha, umwe neumwe hadyana yake yezvipfungaidzo zvinonhuhwira, hadyana dzezvipfungaidzo zvinonhuhwira mazana maviri nemakumi mashanu; iwewo naAroni, umwe neumwe hadyana yake yezvipfungaidzo zvinonhuhwira.
\v 18 Zvino vakatora umwe neumwe hadyana yake, ndokuisa moto madziri, akaisawo zvipfungaidzo zvinonhuhwira pamusoro padzo, ndokumira pamukova wetende rekusangana pamwe naMozisi naAroni.
\v 19 Kora ndokuunganidza ungano yese kupikisana navo pamukova wetende rekusangana; kubwinya kwaJehovha ndokuonekwa neungano yese.
\p
\v 20 Zvino Jehovha wakataura kuna Mozisi nekuna Aroni achiti:
\v 21 Zvitsaurei mubude paungano iyi, kuti ndivapedze mukubwaira kweziso.
\v 22 Zvino vakawira pasi nezviso zvavo ndokuti: Haiwa, Mwari, Mwari wemweya yenyama yese, kwatadza munhu umwe, zvino motsamwira ungano yese here?
\v 23 Jehovha ndokutaura kuna Mozisi achiti:
\v 24 Taura kuungano uchiti: Simukai mubve pakapoteredza tabhenakeri yaKora, naDhatani, naAbhiramu.
\v 25 Zvino Mozisi wakasimuka ndokuenda kuna Dhatani naAbhiramu; vakuru VaIsraeri ndokumutevera.
\v 26 Zvino wakataura kuungano achiti: Ibvai henyu pamatende evarume ava vakaipa, musabata chinhu chavo, zvimwe mungapedzwa muzvivi zvavo zvese.
\v 27 Naizvozvo vakasimuka kubva patabhenakeri yaKora, Dhatani, naAbhiramu kumativi ese, Dhatani naAbhiramu ndokubuda, ndokumira pamukova wematende avo, nevakadzi vavo nevana vavo, nevana vavo vadiki.
\v 28 Zvino Mozisi akati: Ndizvo zvamuchaziva nazvo kuti Jehovha wakandituma kuita mabasa awa ese; nokuti hazvisi zvefungwa dzangu.
\v 29 Kana varume ava vakafa rufu rwakajairika rwevanhu vese, kana zvimwe vakashanyirwa nekushanyirwa kwevanhu vese, Jehovha haana kundituma.
\v 30 Asi kana Jehovha akasika chinhu chitsva, zvino nyika ikashamisa muromo wayo, ndokuvamedza, nezvese zvavo, vakaburukira mugomba vari vapenyu, ipapo muchaziva kuti varume ava vakazvidza Jehovha.
\p
\v 31 Zvino zvakaitika, paakapedza kutaura mashoko awa ese, kuti nyika yaiva pasi pavo yakatsemuka,
\v 32 nyika ndokushamisa muromo wayo, ndokuvamedza, nedzimba dzavo, nevanhu vese vakange vari VaKora, nenhumbi \add dzavo\add* dzese.
\v 33 Zvino vakanyura mugomba vari vapenyu ivo nezvese zvavo; ivhu rikavafutsira, vakaparara pakati peungano.
\v 34 Zvino Israeri wese wakange vakavakomba akatiza pakuchema kwavo, nokuti vakati: Zvimwe nyika ingatimedzawo.
\v 35 Zvino kwakabuda moto kubva kuna Jehovha, ukaparadza varume mazana maviri nemakumi mashanu vaipisira zvipfungaidzo zvinonhuhwira.
\p
\v 36 Zvino Jehovha wakataura kuna Mozisi achiti:
\v 37 Taura kuna Eriazari, mwanakomana waAroni mupristi, kuti anonge hadyana dzezvipfungaidzo zvinonhuhwira pakati pekutsva, iwe ugoparadzira moto kure, nokuti itsvene.
\v 38 Hadyana dzezvipfungaidzo zvinonhuhwira dzevanhu ava vatadzi vanopikisana nemweya yavo, ngavadziite mahwendefa ave chifukidziro chearitari; nokuti vakadzipa pamberi paJehovha, naizvozvo itsvene; zvino dzichava chiratidzo kuvana vaIsraeri.
\v 39 Zvino Eriazari mupristi wakatora hadyana dzezvipfungaidzo zvinonhuhwira dzendarira, avo vaipisira mavaipisira, dzikaitwa mahwendefa echifukidziro chearitari;
\v 40 chive chirangaridzo kuvana vaIsraeri, kuti mutorwa, asati ari wembeu yaAroni, asaswedera kupa zvipfungaidzo zvinonhuhwira pamberi paJehovha, kuti arege kuva saKora neboka rake; Jehovha sezvaakataura neruoko rwaMozisi.
\p
\v 41 Asi chifume ungano yese yevana vaIsraeri yakagunun'unira Mozisi naAroni, vachiti: Imwi makauraya vanhu vaJehovha.
\v 42 Zvino zvakaitika ungano yaungana kupikisana naMozisi naAroni, kuti vakatarisa kutende rekusangana, zvino tarira, gore rakarifukidza, nekubwinya kwaJehovha kwakaonekwa.
\v 43 Mozisi naAroni ndokunomira pamberi petende rekusangana,
\v 44 Jehovha ndokutaura kuna Mozisi achiti:
\v 45 Simukai mubve paungano iyi, kuti ndivapedze sepakubwaira kweziso. Ivo ndokuwira pasi nezviso zvavo.
\v 46 Zvino Mozisi wakati kuna Aroni: Tora hadyana yezvipfungaidzo zvinonhuhwira, ugoisamo moto unobva paaritari, nekuisa zvipfungaidzo zvinonhuhwira pairi, zvino enda nekukurumidza kuungano, ugovaitira chiyananiso; nokuti kune kutsamwa kunobuda kuna Jehovha, denda ratanga.
\v 47 Aroni ndokuitora Mozisi sezvaakange araira, akamhanyira pakati peungano, onei denda rakange ratanga pakati pavanhu; akaisa zvinonhuhwira pamusoro payo, akaitira vanhu chiyananiso.
\v 48 Akanomira pakati pavakafa navapenyu, denda rikaguma.
\v 49 Zvino vakange vafa nedenda vakasvika zvuru zvine gumi nezvina namazana manomwe, vakange vafa nokuda kwaKora vasingaverengwi.
\v 50 Ipapo Aroni akadzokera kuna Mozisi kumukova wetende rokusangana, denda rikaguma.

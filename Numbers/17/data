\c 17
\s Tsvimbo yaAroni
\p
\v 1 Zvino Jehovha akataura naMozisi, akati,
\v 2 Taura navana vaIsraeri, utore kwavari tsvimbo, imwe paimba imwe neimwe yamadzibaba avo, tsvimbo dzine gumi nembiri, pamachinda avo ese nedzimba dzamadzibaba avo; zvino unofanira kunyora zita romumwe neumwe patsvimbo yake.
\v 3 Asi zita raAroni unofanira kurinyora patsvimbo yaRevhi; nokuti kunofanira kuva netsvimbo imwe yomukuru umwe neumwe wedzimba dzamadzibaba avo.
\v 4 Zvino unofanira kudzichengeta mutende rokusangana pamberi peareka yechipupuriro, pandinosangana nemi.
\v 5 Ipapo munhu andichatsaura, tsvimbo yake ichabuka, kuti ndigumise kunyunyuta kwavana vaIsraeri kwavanokunyunyutira nako.
\v 6 Zvino Mozisi akataura navana vaIsraeri, machinda avo ese akamupa tsvimbo, imwe yomuchinda umwe neumwe nedzimba dzamadzibaba avo, ndidzo tsvimbo gumi nembiri; netsvimbo yaAroni yakange iri pakati petsvimbo dzavo.
\v 7 Mozisi akachengeta tsvimbo idzo pamberi paJehovha mutende rechipupuriro.
\v 8 Fume mangwana Mozisi akapinda mutende rechipupuriro, onei tsvimbo yaAroni yeimba yaRevhi yakange yabuka, yava namabukira, yabudisa maruva, yabereka maamanda akange aibva.
\v 9 Ipapo Mozisi akabudisa tsvimbo dzese pamberi paJehovha kuvanhu vaIsraeri vese; vakatarira, umwe neumwe akatora tsvimbo yake.
\v 10 Jehovha akati kuna Mozisi, Dzosera tsvimbo yaAroni pamberi pechipupuriro, ichengetwe chive chiratidzo chavanhu vakandimukira; kuti ugumise kundinyunyutira kwavo, varege kufa.
\v 11 Mozisi akaita saizvozvo; sezvaakarairwa naJehovha, ndizvo zvaakaita.
\p
\v 12 Vana vaIsraeri vakataura naMozisi, vakati, Tarira, tofa, topera, topera tose.
\v 13 umwe neumwe anoswedera, anoswedera kutabhenakeri yaJehovha, anofa; zvino tichafa tese kanhi?

\c 17
\s Tsvimbo yaAroni
\p
\v 1 Zvino Jehovha wakataura kuna Mozisi achiti:
\v 2 Taura kuvana vaIsraeri, ugotora kubva kune umwe neumwe wavo tsvimbo zvichienderana neimba yemadzibaba, pamachinda avi ese zvichienderana nedzimba dzemadzibaba, tsvimbo gumi nembiri. Nyora zita reumwe neumwe patsvimbo yake.
\v 3 Zvino uchanyora zita raAroni patsvimbo yaRevhi; nokuti tsvimbo imwe \add ichava\add* yemusoro weimba yemadzibaba avo.
\v 4 Zvino uchadziisa mutende rekusangana pamberi pechipupuriro, pandinosangana nemwi.
\v 5 Zvino zvichati tsvimbo yemurume wandichasarudza ichabuka, uye ndichagumisa kugunun'una kwevana vaIsraeri kwavanokugunun'unira nako.
\p
\v 6 Zvino Mozisi wakataura kuvana vaIsraeri, nemuchinda umwe neumwe wavo wakamupa tsvimbo, imwe kune umwe neumwe muchinda, zvichienderana nedzimba dzemadzibaba avo, tsvimbo gumi nembiri; netsvimbo yaAroni pakati petsvimbo dzavo.
\v 7 Mozisi ndokuisa tsvimbo pamberi paJehovha mutende rechipupuriro.
\v 8 Zvino kwakati chifume Mozisi wakapinda mutende rechipupuriro, zvino tarira, tsvimbo yaAroni yeimba yaRevhi yakabuka, ndokubudisa mabukira, ndokubudisa maruva, ndokubereka maarimondi*.
\v 9 Zvino Mozisi wakabudisira tsvimbo dzese pamberi paJehovha kuvana VaIsraeri vese; zvino vakatarira vakatora umwe neumwe tsvimbo yake.
\p
\v 10 Zvino Jehovha wakati kuna Mozisi: Dzosera tsvimbo yaAroni pamberi pechipupuriro, ichengeterwe chiratidzo kune vakandipandukira; kuti ubvise kugunun'una kwavo kwandiri, kuti vasafa.
\v 11 Zvino Mozisi wakaita Jehovha sezvaakamuraira, ndizvo zvaakaita.
\v 12 Zvino vana vaIsraeri vakataura kuna Mozisi vachiti: Tarira, tofa, topera, topera tese.
\v 13 Umwe neumwe anoswedera, anoswedera kutabhenakeri yaJehovha achafa; zvino tichafa tese kanhi?

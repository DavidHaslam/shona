\c 11
\s Vanhu vanonyunyuta paTabhera
\p
\v 1 Zvino vanhu vakati vachinyunyuta, zvaiva zvakaipa munzeve dzaJehovha; zvino Jehovha wakati azvinzwa, hasha dzake dzikapfuta; moto waJehovha ndokupfuta pakati pavo, ndokuparadza pamicheto yemisasa.
\v 2 Zvino vanhu vakachema kuna Mozisi; Mozisi ndokunyengetera kuna Jehovha; moto ukadzimwa.
\v 3 Zvino wakatumidza zita renzvimbo iyo Tabhera, nokuti moto waJehovha wakapfuta pakati pavo.
\s Vanhu vanonyunyutazve paKibhuroti-hatava; vanopiwa zvihuta
\p
\v 4 Zvino marudzi mazhinji akange ari pakati pavo vakashuva chishuvo; naizvozvo vana vaIsraeri vakachemawo zvekare misodzi ndokuti: Ndiani achatipa nyama kuti tidye?
\v 5 Tinorangarira hove dzatakadya muEgipita pachena, magaka, nemavisi, nerikisi*, nehanyanisi, negariki*.
\v 6 Asi ikozvino mweya yedu inooma, hapana chinhu chose, kunze kwemana* iyi pamberi pemeso edu.
\v 7 Zvino mana yakange yakaita sembeu yekorianderi*, nekutarisika kwayo yakaita sebhedhora*.
\v 8 Vanhu vaifamba-famba ndokuunganidza ndokukuya pamakuyo kana kutswa mumaturi, ndokubika muhari, ndokuita makeke nayo; kuravirwa kwayo yaiita semuto wemafuta.
\v 9 Kana dova richiwira pamusasa usiku, mana yaiwa pamwe chete naro.
\p
\v 10 Zvino Mozisi akanzwa vanhu vachichema misodzi padzimba dzavo, umwe neumwe pamukova wetende rake; zvino hasha dzaJehovha dzikapfuta zvikuru; ndokuva zvisina kunaka pameso aMozisi.
\v 11 Mozisi ndokuti kuna Jehovha: Makarwadzisirei muranda wenyu? Ndakaregerei kuwana nyasha pameso enyu, kuti muise mutoro wevanhu ava vese pamusoro pangu?
\v 12 Ini ndakatora mimba yevanhu vese ava here? Ndini ndakavabereka here, kuti muti kwandiri: Vatakure pachipfuva chako, semureri wechirume anotakura mwana anoyamwa, uvaise kunyika yamakapikira kumadzibaba avo?
\v 13 Ndichawanepi nyama \add ye\add*kupa vanhu ava vese? Nokuti vanondichemera vachiti: Tipe nyama kuti tidye.
\v 14 Handigoni kutakura vanhu ava vese ndega, nokuti zvinondiremera kwazvo.
\v 15 Zvino kana mundiitira saizvozvo, ndiurayei henyu, kana ndawana nyasha pameso enyu, ndigorega kuona kunzwisa urombo kwangu.
\p
\v 16 Zvino Jehovha akati kuna Mozisi: Ndiunganidzire varume makumi manomwe vevakuru vaIsraeri, vaunoziva kuti vakuru vevanhu, nevatariri vavo, ugouya navo kutende rekusangana, kuti vamirepo newe.
\v 17 Zvino ndigotaura newe ipapo; zvino ndichatora mweya uri pamusoro pako, ndigoisa pamusoro pavo; zvino vachatakura mutoro wevanhu pamwe newe, kuti urege kutakura wega.
\v 18 Zvino uti kuvanhu: Zviitei vatsvene mangwana, nokuti muchadya nyama; nokuti makachema munzeve dzaJehovha muchiti: Ndiani uchatipa nyama tidye? Nokuti zvaiva zvakatinakira muEgipita. Naizvozvo Jehovha achakupai nyama, uye muchadya.
\v 19 Hamungadyi zuva rimwe, kana mazuva maviri, kana mazuva mashanu, kana mazuva gumi, kana mazuva makumi maviri;
\v 20 kusvika pamwedzi wese, kusvika yabuda kumhino dzenyu, ndokusemesa kwamuri; nokuti makaramba Jehovha ari pakati penyu, mukachema pamberi pake muchiti: Takabudirei kubva muEgipita?
\v 21 Asi Mozisi wakati: Vanhu va\add nofamba\add* netsoka vandinofamba pakati pavo zvuru mazana matanhatu, zvino moti: Ndichavapa nyama, kuti vadye mwedzi wese!
\v 22 Makwai nemombe zvichabairwa ivo kuti zvivaringane here? Kana vachaunganidzirwa hove dzese dziri mugungwa kuti dzivaringane here?
\v 23 Zvino Jehovha wakati kuna Mozisi: Ruoko rwaJehovha rwakafupiswa here? Ikozvino uchaona kana shoko rangu richiitika kwauri kana kwete.
\p
\v 24 Zvino Mozisi wakabuda ndokuudza vanhu mashoko aJehovha; ndokuunganidza varume makumi manomwe vevakuru vevanhu, ndokuvapotedza tende.
\v 25 Zvino Jehovha wakaburuka mugore ndokutaura kwaari, ndokutora pamweya waiva pamusoro pake ndokuupa kuvakuru makumi manomwe; zvino zvakaitika mweya wakati achigara pamusoro pavo vakaporofita, asi havana kuzoitazve.
\v 26 Asi kwakasara varume vaviri pamusasa, zita reumwe raiva Eridhadhi, nezita reumwe Medhadhi; mweya ndokukagara pamusoro pavo, nokuti vakange vakanyorwa, asi havana kubudira kutende; ndokuporofita pamusasa.
\v 27 Zvino kwakamhanya jaya, ndokuudza Mozisi ndokuti: Eridhadhi naMedhadhi vanoporofita pamusasa.
\v 28 Zvino Joshua mwanakomana waNuni muranda waMozisi weujaya hwake wakapindura ndokuti: Ishe wangu, Mozisi, vadzivisei.
\v 29 Mozisi ndokuti kwaari: Une godo nekuda kwangu here? Dai vanhu vese vaJehovha vaiva vaporofita, kuti Jehovha aise mweya wake pamusoro pavo!
\v 30 Zvino Mozisi wakavaunganidza mumusasa, iye nevakuru vaIsraeri.
\p
\v 31 Zvino kwakabuda mhepo kubva kuna Jehovha, ndokuuisa zvihuta kubva kugungwa, ndokuwisira pamusasa, panenge rwendo rwezuva kurutivi \add rumwe\add*, nerwendo rwezuva kune rumwe, kupoteredza musasa; nemurwi wakakwirira makubhiti maviri pamusoro penyika.
\v 32 Zvino vanhu vakasimuka zuva iro rese, neusiku hwese, nezuva rese raitevera, zvino vakaunganidza zvihuta. Wakaunganidza zvishomasa wakaunganidza mahomeri gumi; vakazvinikira kumativi ese emusasa.
\v 33 Nyama ichiri pakati pemazino avo, isati yatsangwa, kutsamwa kwaJehovha kwakapfutira vanhu, Jehovha ndokurova vanhu nehosha huru kwazvo.
\v 34 Naizvozvo wakatumidza zita renzvimbo iyo Kibhuroti-hatava, nokuti ipapo vakaviga vanhu vakachiva.
\v 35 Vanhu vakasimuka Kibhuroti-hatava kuenda kuHazeroti; ndokugara paHazeroti.

\c 10
\s Vanorairwa kuita hwamanda mbiri dzesirivha
\p
\v 1 Zvino Jehovha wakataura kuna Mozisi achiti:
\v 2 Zviitire hwamanda dzesirivha mbiri; uchadziita dzive basa rakapfurwa; uye dzichava dzako pakudana ungano, nepakusimuka kwemusasa.
\v 3 Zvina kana vachidziridza ungano yese ichaunganira kwauri pamukova wetende rekusangana.
\v 4 Asi kana vachiridza imwe, ipapo machinda misoro yezvuru zvaIsraeri vachaungana kwauri.
\v 5 Pamunoridza ruzha, ipapo misasa iri kumabvazuva ichasimuka.
\v 6 Nepamunoridza ruzha rwechipiri misasa iri kuchamhembe ichasimuka, vacharidza ruzha rwenzendo dzavo.
\v 7 Asi pakuunganidza ungano, mucharidza, asi musaridza ruzha.
\v 8 Zvino vanakomana vaAroni, vapristi, vacharidza hwamanda; uye vachava kwamuri chimiso nekusingaperi pamazera enyu.
\v 9 Zvino kana muchienda kuhondo munyika menyu makatarisana nemuvengi anokudzvinyirirai, ipapo mucharidza ruzha nehwamanda; zvino mucharangarirwa pamberi paJehovha Mwari wenyu, mugoponeswa pavavengi venyu.
\v 10 Uye nezuva rekufara kwenyu, uye nemazuva emitambo yenyu yakatarwa nepakutanga kwemwedzi yenyu, mucharidza nehwamanda pamusoro pezvipo zvenyu zvinopiswa, nepamusoro pezvibairo zvezvipo zvekuyananisa, kuti chive kwamuri chirangaridzo pamberi paJehovha; ndini Jehovha Mwari wenyu.
\s VaIsraeri vanosimuka paSinai
\p
\v 11 Zvino zvakaitika negore rechipiri nemwedzi wechipiri neremakumi maviri remwedzi, gore rakasimidzwa rikabva pamusoro petabhenakeri yeuchapupu.
\v 12 Zvino vana vaIsraeri vakasimuka kubva murenje reSinai, nenzendo dzavo; gore ndokuzororarikanomira murenje reParani.
\v 13 Zino vakasimuka kutanga kufamba sezvavakarairwa naJehovha nomuromo waMozisi.
\v 14 Kwakasimuka mureza wemusasa wevana vaJudha pakutanga, nehondo yake, nepamusoro pehondo yake paiva naNaashoni, mwanakomana waAminadhabhu.
\v 15 Nepamusoro pehondo yerudzi rwevana vaIsaskari paiva naNetaneri, mwanakomana waZuari.
\v 16 Nepamusoro pehondo yerudzi rwerudzi rwaZebhuruni paivarakange richirairwa naEriabhu, mwanakomana waHeroni.
\v 17 Zvino tabhenakeri yakawiswa, vanakomana vaGerishoni nevanakomana vaMerari ndokusimuka vakatakura tabhenakeri.
\p
\v 18 Zvino kwakasimuka mureza wemusasa waRubheni nehondo yake; nepamusoro pehondo yake paiva naErizuri, mwanakomana waShedheuri.
\v 19 Nepamusoro pehondo yerudzi rwevana vaSimioni paiva naSherumieri, mwanakomana waZurishadhai.
\v 20 Nepamusoro pehondo yerudzi rwevana vaGadhi paiva naEriasafi mwanakomana waDheueri.
\v 21 Zvino kwakasimuka VaKohati, vakatakura imba tsvene; ne\add vamwe\add* vakamisa tabhenakeri vasati vasvika.
\p
\v 22 Zvino kwakasimuka mureza wemusasa wevana vaEfuremu nehondo dzavo; nepamusoro pehondo yake paiva naErishama mwanakomana waAmihudhi.
\v 23 Nepamusoro pehondo yerudzi rwevana vaManase paiva naGamarieri, mwanakomana waPedhazuri.
\v 24 Nepamusoro pehondo yerudzi rwevana vaBhenjamini paiva naAbhidhani mwanakomana waGidheoni.
\p
\v 25 Zvino kwakasimuka mureza wemusasa wevana vaDhani, vaiva vekupedzisira pamisasa yese nehondo dzavo, nepamusoro pehondo yake paiva naAhiezeri mwanakomana waAmishadhai.
\v 26 Nepamusoro pehondo yerudzi rwevana vaAsheri paiva naPagieri mwanakomana waOkirani.
\v 27 Nepamusoro pehondo yerudzi rwevana vaNafutari paiva naAhira mwanakomana waEnani.
\v 28 Uku kusimuka kwevana vaIsraeri nehondo dzavo.
\p
\v 29 Zvino Mozisi wakati kuna Hobhabhu mwanakomana waReueri, muMidhiani mukarahwa waMozisi: Isu tobva toenda kunzvimbo Jehovha yaakati pamusoro pay, ndichakupai iyo. Handei nesu, tigokuitirai zvakanaka, nokuti Jehovha wakataura zvakanaka pamusoro paIsraeri.
\v 30 Iye akati kwaari: Handingaendi, asi ndichaenda hangu kunyika yangu nokuhama dzangu.
\v 31 Iye akati: Ndinonyengetera kuti murege henyu kutisiya, zvamunoziva mudzikirwe wamatende edu murenje, muchava meso edu.
\v 32 Kana mukaenda nesu, kana Jehovha akatiitira zvakanaka zvipi nezvipi, tichakuitirai izvozvowo.
\v 33 Zvino vakasimuka pagomo raJehovha, vakafamba mazuva matatu; areka yesungano yaJehovha ikavatungamirira mazuva matatu, kuvatsvakira pokuzorora.
\v 34 Gore raJehovha rikava pamusoro pavo masikati pakusimuka kwavo pamisasa.
\v 35 Zvino areka yakati yasimuka, Mozisi akati: Simukai Jehovha, vavengi venyu ngavaparadzwe; navanokuvengai ngavatize pamberi penyu.
\v 36 Zvino pakuzorora kwayo, akati: Dzokai Jehovha, kuzvuru zvine gumi nezvuru zvaVaIsraeri.

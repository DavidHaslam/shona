\c 1
\s Kuverengwa kwevana VaIsraeri
\p
\v 1 Zvino Jehovha akataura kuna Mozisi murenje reSinai, mutende rekusangana, nerekutanga remwedzi wechipiri, mugore rechipiri shure kwekubuda kwavo munyika yeEgipita achiti:
\v 2 Torai uwandu hweungano yese yevana vaIsraeri zvichienderana nemhuri dzavo, nedzimba dzemadzibaba avo, neuwandu hwemazita, murume umwe neumwe, umwe nemumwe nemisoro yavo.
\v 3 Kubva pamakore makumi maviri zvichikwira, vese vanogona kubudira hondo kwaIsraeri.
\v 4 Pachava nemwi murume werudzi rumwe nerumwe, musoro umwe neumwe weimba yemadzibaba ake.
\p
\v 5 Zvino awa mazita evarume vachamira newe: WekwaRubheni, Erizuri mwanakomana waShedheuri.
\v 6 WekwaSimioni, Sherumieri mwanakomana waZurishadhai.
\v 7 WekwaJudha, Nashoni mwanakomana waAminadhabhi.
\v 8 WekwaIsaskari, Netaneri mwanakomana waZuari.
\v 9 WekwaZebhuruni, Eriabhu mwanakomana waHeroni.
\v 10 Vekuvana vaJosefa: WekwaEfuremu, Erishama mwanakomana waAmihudhi; wekwaManase, Gamarieri, mwanakomana waPedhazuri.
\v 11 WokwaBhenjamini, Abhidhani, mwanakomana waGidhioni.
\v 12 WekwaDhani, Ahiezeri, mwanakomana waAmishadhai.
\v 13 WekwaAsheri, Pagieri mwanakomana waOkirani.
\v 14 WekwaGadhi, Eriasafi mwanakomana waDheueri.
\v 15 WekwaNafutari, Ahira mwanakomana waEnani.
\v 16 Ndivo vakadanwa veungano, ari machinda emadzinza emadzibaba avo, vakuru vezvuru kwaIsraeri.
\p
\v 17 Zvino Mozisi naAroni vakatora varume ava varehwa nemazita.
\v 18 Zvino vakaunganidza ungano yese nerekutanga remwedzi wechipiri, ndokurondedzera madzinza avo pamhuri dzavo, nedzimba dzemadzibaba avo zvichienderana neuwandu hwemazita, kubva pamakore makumi maviri zvichikwira, nemisoro yavo.
\v 19 Jehovha sezvaakaraira Mosisi, saizvozvo wakavaverenga murenje reSinai.
\p
\v 20 Zvino vana vaRubheni dangwe raIsraeri nemazera avo zvichienderana nemhuri dzavo, nedzimba dzemadzibaba avo, zvichienderana neuwandu hwemazita, nemisoro yavo, murume umwe neumwe kubva pamakore makumi maviri zvichipfuura, vese vaigona kubudira hondo,
\v 21 vakaverengwa vavo, verudzi rwaRubheni zvuru makumi mana nezvitanhatu nemazana mashanu.
\p
\v 22 Vekuvana vaSimioni nemazera avo zvichienderana nemhuri dzavo, nedzimba dzemadzibaba avo, vakaverengwa vavo zvichienderana neuwandu hwemazita, nemisoro yavo, murume umwe neumwe kubva pamakore makumi maviri zvichikwira, vese vaigona kubidira hondo,
\v 23 vakaverengwa vavo verudzi rwaSimioni, zvuru makumi mashanu nezvipfumbamwe nemazana matatu.
\p
\v 24 Vekuvana vaGadhi nemazera avo zvichienderana nemhuri dzavo, neimba yababa vavo zvichienderana neuwandu hwemazitakubva pamakore makumi maviri zvichikwira, vese vaigona kubudira hondo;
\v 25 vakaverengwa vavo verudzi rwaGadhi, zvuru makumi mana nezvishanu nemazana matanhatu nemakumi mashanu.
\p
\v 26 Vekuvana vaJudha nemazera avo zvichienderana nemhuri dzavo nedzimba dzemadzibaba avo, zvichienderana neuwandu hwemazita, kubva pamakore makumi maviri zvichikwira, vese vaigona kubudira hondo,
\v 27 vakaverengwa vavo, verudzi rwaJudha, zvuru makumi manomwe nezvina nemazana matanhatu.
\p
\v 28 Vekuvana vaIsaskari nemazera avo zvichienderana nemhuri dzavo, neimba yemadzibaba avo, zvichienderana neuwandu hwemazita, kubva pamakore makumi maviri zvichikwira, vese vaigona kubudira hondo,
\v 29 vakaverengwa kwavari, verudzi rwaIsaskari, zvuru makumi mashanu nezvina nemazana mana.
\p
\v 30 Vekuvana vaZebhuruni nemazera avo zvichienderana nemhuri dzavo neimba yemadzibaba avo, zvichienderana neuwandu hwemazita, kubva pamakore makumi maviri zvichikwira, vese vaigona kubudira hondo,
\v 31 vakaverengwa vavo verudzi rwaZebhuruni, zvuru makumi mashanu nezvinomwe nemazana mashanu.
\p
\v 32 Vekuvana vaJosefa, vekuvana vaEfuremu nemazera avo nemazera avo zvichienderana nemhuri dzavo neimba yemadzibaba avo, zvichienderana neuwandu hwemazita, kubva pamakore makumi maviri zvichikwira, vese vaigona kubudira hondo,
\v 33 vakaverengwa vavo verudzi rwaEfuremu, zvuru zvina makumi mana nemazana mashanu.
\p
\v 34 Vekuvana vaManase nemazera avo zvichienderana nemhuri dzavo neimba yemadzibaba avo, zvichienderana neuwandu hwemazita, kubva pamakore makumi maviri zvichikwira, vese vaigona kubudira hondo,
\v 35 vakaverengwa vavo, verudzi rwaManase, zvuru makumi matatu nezviviri nemazana maviri.
\p
\v 36 Vekuvana vaBhenjamini nemazera avo zvichienderana nemhuri dzavo neimba yemadzibaba avo, zvichienderana neuwandu hwemazita, kubva pamakore makumi maviri zvichikwira, vese vaigona kubudira hondo,
\v 37 vakaverengwa vavo, verudzi rwaBhenjamini, zvuru makumi matatu nezvishanu nemazana mana.
\p
\v 38 Vekuvana vaDhani, nemazera avo zvichienderana nemhuri dzavo neimba yemadzibaba avo, zvichienderana neuwandu hwemazita, kubva pamakore makumi maviri zvichikwira, vese vaigona kubudira hondo,
\v 39 vakaverengwa vavo, verudzi rwaDhani, zvuru makumi matanhatu nezviviri nemazana manomwe.
\p
\v 40 Vekuvana vaAsheri nemazera avo zvichienderana nemhuri dzavo neimba yemadzibaba avo, zvichienderana neuwandu hwemazita, kubva pamakore makumi maviri zvichikwira, vese vaigona kubudira hondo,
\v 41 vakaverengwa vavokwavari, vorudzi rwaAsheri, vakasvika zvuru zvina makumi mana nechiuru chimwe, namazana mashanu.
\p
\v 42 Vokuvana vaNafutari, navana vavo, vakaverengwa mhuri dzavo, nedzimba dzamadzibaba avo, namazita avo, vakange vari vemakore makumi maviri nevanopfuura, vese vaigona kundorwa,
\v 43 vakaverengwa kwavari, vorudzi rwaNafutari, vakasvika zvuru zvina makumi mashanu nezvitatu namazana mana.
\p
\v 44 Ndivo vakaverengwa, vakaverengwa naMozisi naAroni, namachinda aVaIsraeri, vaiva varume vane gumi navaviri, umwe neumwe panzvimbo yeimba yababa vake.
\v 45 Naizvozvo vese vakaverengwa vavana vaIsraeri nedzimba dzamadzibaba avo, vakange vari vemakore makumi maviri nevanopfuura, vese vaigona kunorwa pakati peVaIsraeri,
\v 46 vese vakaverengwa vakasvika zvuru zvina mazana matanhatu nezvitatu namazana mashanu namakumi mashanu.
\p
\v 47 Asi VaRevhi, norudzi rwamadzibaba avo, havana kuverengwa pakati pavo.
\v 48 Nokuti Jehovha akange ataura naMozisi akati:
\v 49 Asi vorudzi rwaRevhi vega usavaverenga, usavaverengera pakati pavana vaIsraeri,
\v 50 asi VaRevhi uvagadze, vave varitariri vetabhenakeri yechipupuriro, nenhumbi dzayo dzese, nezvese zvayo; ndivo vanofanira kutakura tabhenakeri, nenhumbi dzayo dzese, nekushumirapo, nokukomba tabhenakeri nemisasa yavo.
\v 51 Zvino kana tabhenakeri ichipfuura mberi, VaRevhi ndivo vanofanira kuibvisa; uye kana tabhenakeri ichidzikwazve, VaRevhi ndivo vanofanira kuivaka; munhu asina kufanira anoswederako, anofanira kuurawa.
\v 52 Vana vaIsraeri vanofanira kudzika matende avo, umwe neumwe pamisasa yovokwake, umwe neumwe pamureza wovokwake, vachiita mapoka avo.
\v 53 Asi VaRevhi vanofanira kudzika matende avo vachikomba tabhenakeri yechipupuriro, kuti rudzi rwavana vaIsraeri rurege kutsamwirwa; VaRevhi vanofanira kubata mabasa etabhenakeri yechipupuriro.
\v 54 Vana vaIsraeri vakaita saizvozvo; Mozisi sezvaakarairwa naJehovha, ndizvo zvavakaita.

\c 1
\s Kuverengwa kwevana VaIsraeri
\p
\v 1 Zvino Jehovha akataura kuna Mozisi murenje reSinai, mutende rekusangana, nerekutanga remwedzi wechipiri, mugore rechipiri shure kwekubuda kwavo munyika yeEgipita achiti:
\v 2 Torai uwandu hweungano yese yevana vaIsraeri zvichienderana nemhuri dzavo, nedzimba dzemadzibaba avo, neuwandu hwemazita, murume umwe neumwe, nemisoro yavo.
\v 3 Kubva pamakore makumi maviri zvichikwira, vese vanogona kubudira kuhondo kwaIsraeri, muchavaverenga nemauto avo iye naAroni.
\v 4 Pachava nemwi murume werudzi rumwe nerumwe, musoro umwe neumwe weimba yemadzibaba ake.
\p
\v 5 Zvino awa mazita evarume vachamira newe: WekwaRubheni, Erizuri mwanakomana waShedheuri.
\v 6 WekwaSimioni, Sherumieri mwanakomana waZurishadhai.
\v 7 WekwaJudha, Nashoni mwanakomana waAminadhabhi.
\v 8 WekwaIsaskari, Netaneri mwanakomana waZuari.
\v 9 WekwaZebhuruni, Eriabhu mwanakomana waHeroni.
\v 10 Vekuvana vaJosefa: WekwaEfuremu, Erishama mwanakomana waAmihudhi; wekwaManase, Gamarieri, mwanakomana waPedhazuri.
\v 11 WekwaBhenjamini, Abhidhani, mwanakomana waGidhioni.
\v 12 WekwaDhani, Ahiezeri, mwanakomana waAmishadhai.
\v 13 WekwaAsheri, Pagieri mwanakomana waOkirani.
\v 14 WekwaGadhi, Eriasafi mwanakomana waDheueri.
\v 15 WekwaNafutari, Ahira mwanakomana waEnani.
\v 16 Ndivo vakadanwa veungano, ari machinda emadzinza emadzibaba avo, misoro yezvuru kwaIsraeri.
\p
\v 17 Zvino Mozisi naAroni vakatora varume ava varehwa nemazita.
\v 18 Zvino vakaunganidza ungano yese nerekutanga remwedzi wechipiri, ndokurondedzera madzinza avo pamhuri dzavo, neimba yemadzibaba avo zvichienderana neuwandu hwemazita, kubva pamakore makumi maviri zvichikwira, nemisoro yavo.
\v 19 Jehovha sezvaakaraira Mosisi, saizvozvo wakavaverenga murenje reSinai.
\p
\v 20 Zvino vana vaRubheni dangwe raIsraeri nemazera avo zvichienderana nemhuri dzavo, neimba yemadzibaba avo, zvichienderana neuwandu hwemazita, nemisoro yavo, murume umwe neumwe kubva pamakore makumi maviri zvichikwira, vese vaigona kubudira kuhondo,
\v 21 vakaverengwa vavo, verudzi rwaRubheni zvuru makumi mana nezvitanhatu nemazana mashanu.
\p
\v 22 Vekuvana vaSimioni nemazera avo zvichienderana nemhuri dzavo, neimba yemadzibaba avo, vakaverengwa vavo zvichienderana neuwandu hwemazita, nemisoro yavo, murume umwe neumwe kubva pamakore makumi maviri zvichikwira, vese vaigona kubudira kuhondo,
\v 23 vakaverengwa vavo verudzi rwaSimioni, zvuru makumi mashanu nezvipfumbamwe nemazana matatu.
\p
\v 24 Vekuvana vaGadhi nemazera avo zvichienderana nemhuri dzavo, neimba yemadzibaba vavo zvichienderana neuwandu hwemazita kubva pamakore makumi maviri zvichikwira, vese vaigona kubudira kuhondo;
\v 25 vakaverengwa vavo verudzi rwaGadhi, zvuru makumi mana nezvishanu nemazana matanhatu nemakumi mashanu.
\p
\v 26 Vekuvana vaJudha nemazera avo zvichienderana nemhuri dzavo neimba yemadzibaba avo, zvichienderana neuwandu hwemazita, kubva pamakore makumi maviri zvichikwira, vese vaigona kubudira hondo,
\v 27 vakaverengwa vavo, verudzi rwaJudha, zvuru makumi manomwe nezvina nemazana matanhatu.
\p
\v 28 Vekuvana vaIsaskari nemazera avo zvichienderana nemhuri dzavo, neimba yemadzibaba avo, zvichienderana neuwandu hwemazita, kubva pamakore makumi maviri zvichikwira, vese vaigona kubudira hondo,
\v 29 vakaverengwa kwavari, verudzi rwaIsaskari, zvuru makumi mashanu nezvina nemazana mana.
\p
\v 30 Vekuvana vaZebhuruni nemazera avo zvichienderana nemhuri dzavo neimba yemadzibaba avo, zvichienderana neuwandu hwemazita, kubva pamakore makumi maviri zvichikwira, vese vaigona kubudira hondo,
\v 31 vakaverengwa vavo verudzi rwaZebhuruni, zvuru makumi mashanu nezvinomwe nemazana mashanu.
\p
\v 32 Vekuvana vaJosefa, vekuvana vaEfuremu nemazera avo nemazera avo zvichienderana nemhuri dzavo neimba yemadzibaba avo, zvichienderana neuwandu hwemazita, kubva pamakore makumi maviri zvichikwira, vese vaigona kubudira hondo,
\v 33 vakaverengwa vavo verudzi rwaEfuremu, zvuru zvina makumi mana nemazana mashanu.
\p
\v 34 Vekuvana vaManase nemazera avo zvichienderana nemhuri dzavo neimba yemadzibaba avo, zvichienderana neuwandu hwemazita, kubva pamakore makumi maviri zvichikwira, vese vaigona kubudira hondo,
\v 35 vakaverengwa vavo, verudzi rwaManase, zvuru makumi matatu nezviviri nemazana maviri.
\p
\v 36 Vekuvana vaBhenjamini nemazera avo zvichienderana nemhuri dzavo neimba yemadzibaba avo, zvichienderana neuwandu hwemazita, kubva pamakore makumi maviri zvichikwira, vese vaigona kubudira hondo,
\v 37 vakaverengwa vavo, verudzi rwaBhenjamini, zvuru makumi matatu nezvishanu nemazana mana.
\p
\v 38 Vekuvana vaDhani, nemazera avo zvichienderana nemhuri dzavo neimba yemadzibaba avo, zvichienderana neuwandu hwemazita, kubva pamakore makumi maviri zvichikwira, vese vaigona kubudira hondo,
\v 39 vakaverengwa vavo, verudzi rwaDhani, zvuru makumi matanhatu nezviviri nemazana manomwe.
\p
\v 40 Vekuvana vaAsheri nemazera avo zvichienderana nemhuri dzavo neimba yemadzibaba avo, zvichienderana neuwandu hwemazita, kubva pamakore makumi maviri zvichikwira, vese vaigona kubudira hondo,
\v 41 vakaverengwa vavo, verudzi rwaAsheri, zvuru makumi mana nechimwe nemazana mashanu.
\p
\v 42 Vekuvana vaNafutari nemazera avo zvichienderana nemhuri dzavo neimba yemadzibaba avo, zvichienderana neuwandu hwemazita, kubva pamakore makumi maviri zvichikwira, vese vaigona kubudira hondo,
\v 43 vakaverengwa vavo, verudzi rwaNafutari, zvuru makumi mashanu nezvitatu nemazana mana.
\p
\v 44 Ava ndivo vakaverengwa, Mozisi naAroni vavakaverenga, nemachinda aIsraeri, vari varume gumi nevaviri, umwe neumwe ari weimba yababa vake.
\v 45 Vakange vakadaro vese vakaverengwa vevana vaIsraeri, neimba yemadzibaba avo kubva pamakore makumi maviri zvichikwira, vese vaigona kubudira hondo kwaIsraeri,
\v 46 Zvino vese vakaverengwa vaiva zvuru mazana matanhatu nezvitatu nemazana mashanu nemakumi mashanu.
\p
\v 47 Asi VaRevhi nerudzi rwemadzibaba avo havana kuverengwa pakati pavo.
\v 48 Nokuti Jehovha wakange ataura naMozisi achiti:
\v 49 Koga usaverenga rudzi rwaRevhi, kana kutora uwandu hwavo pakati pevana vaIsraeri;
\v 50 asi iwe, gadza VaRevhi pamusoro petabhenakeri yechipupuriro, uye pamusoro penhumbi dzayo dzese, nezvinhu zvese zvayo; vachatakura tabhenakeri nenhumbi dzayo dzese, uye vachaishumira, nekudzika misasa kupoteredza tabhenakeri.
\v 51 Nepakusimuka kwetabhenakeri, VaRevhi vachaputsa; uye kana tabhenakeri ichidzikwa, VaRevhi vachaimisa; uye mweni akaswederapo achaurawa.
\v 52 Zvino vana vaIsraeri vachadzika matende avo, umwe neumwe pamusasa wake, uye umwe neumwe pamureza wake, zvichienderana nehondo dzavo.
\v 53 Asi VaRevhi vachadzika matende kupoteredza tabhenakeri yechipupuriro, kuti kusava nehasha pamusoro peungano yevana vaIsraeri, uye VaRevhi vachachachengetedza chirindo chetabhenakeri yechipupuriro.
\v 54 Zvino vana vaIsraeri vakaita sezvese Jehovha zvaakaraira Mozisi, vakaita saizvozvo.

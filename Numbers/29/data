\c 29
\p
\v 1 Zvino nemwedzi wechinomwe nerekutanga remwedzi, muchava neungano yakadanwa tsvene; hamungaiti basa revaranda, izuva reku rekuridza hwamanda kwamuri.
\v 2 Zvino muchagadzira chipo chinopiswa, chive chinonhuhwira kuna Jehovha: Nzombe diki imwe mhuru yemombe, gondobwe rimwe, makwayana manomwe egore rimwe, asina gwapa;
\v 3 nechipo chazvo chechidyiwa, cheupfu hwakatsetseka hwakakanyiwa nemafuta, zvegumi zvitatu panzombe diki, zvegumi zviviri pagondobwe,
\v 4 nechegumi chimwe pagwayana rimwe paamakwayana manomwe ese;
\v 5 nembudzana imwe yembudzi, chipo chezvivi, kukuitirai chiyananiso;
\v 6 kunze kwechipo chepamwedzi, nechipo chacho chechidyiwa, nechipo chinopiswa chenguva dzese, nechipo chacho chechidyiwa, nezvipo zvazvo zvichinwiwa, zvichienderana netsika yazvo; chive chinonhuhwira, chipo chemoto kuna Jehovha.
\p
\v 7 Zvino ne\add zuva\add* regumi remwedzi wechinomwe muchava neungano yakadanwa tsvene; uye mucharwadzisa mweya yenyu; musaita chero basa naro.
\v 8 Asi muchapa chipo chinopiswa kuna Jehovha, chive chinonhuhwira: Nzombe diki imwe, gondobwe rimwe, makwayana manomwe egore rimwe; zvive zivisina chazvingapomerwa kwamuri;
\v 9 nechipo chazvo chechidyiwa cheupfu hwakatsetseka hwakakanyiwa nemafuta; zvegumi zvitatu panzombe, zvegumi zviviri pagondobwe rimwe;
\v 10 ichi neichi chegumi pagwayana rimwe pamakwayana manomwe ese,
\v 11 mbudzana imwe yembudzi, chive chipo chezvivi; kusingaverengwi zvipiriso zvezvivi zvezviyananiso, nechipo chinopiswa chenguva dzese, nechipo chazvo chechidyiwa, nezvipo zvazvo zvezvinwiwa.
\p
\v 12 Zvino nezuva regumi nemashanu remwedzi wechinomwe muchava neungano yakadanwa tsvene; hamufaniri kuita basa ravaranda; uye muchachengetedzera Jehovha mutambo mazuva manomwe.
\v 13 Zvino muchapa chipo chinopiswa, chibairo chemoto, chive chinonhuhwira kuna Jehovha, nzombe diki gumi nenhatu, makondobwe maviri, makwayana gumi nemana egore rimwe; zvichava zvisina chazvingapomerwa;
\v 14 nechipo chazvo chechidyiwa cheupfu hwakatsetseka hwakakanyiwa nemafuta; zvegumi zvitatu panzombe imwe neimwe panzombe gumi nenhatu, nezvegumi zviviri pagondobwe rimwe nerimwe pamakondobwe maviri;
\v 15 nechegumi chimwe pagwayana rimwe nerimwe pamakwayana ane gumi nemana;
\v 16 nenhongo imwe yembudzi, chive chipo chezvivi; kunze kwechipo chinopiswa nguva dzese, nechipo chacho choupfu, nechipo chacho chinodururwa.
\p
\v 17 Nezuva repiri munofanira kuuya nenzombe diki dzine gumi nembiri, namakondobwe maviri, namakwayana amakondobwe ane gumi namana egore rimwe asina chaangapomerwa.
\v 18 Nechipo chazvo choupfu, nezvipo zvazvo zvinodururwa zvenzombe, namakondobwe namakwayana, zvakaenzana nokuwanda kwazvo, sezvakarairwa;
\v 19 nenhongo imwe yembudzi, chive chipo chezvivi; kunze kwechipo chinopiswa nguva dzese; nechipo chacho choupfu, nezvipo zvazvo zvinodururwa.
\p
\v 20 Nezuva retatu munofanira kuuya nenzombe diki dzine gumi neimwe namakondobwe maviri, namakwayana, amakondobwe ane gumi namana egore rimwe, asina chaangapomerwa,
\v 21 nechipo chazvo choupfu, nezvipo zvazvo zvinodururwa zvenzombe, namakondobwe, namakwayana, zvakaenzana nokuwanda kwazvo, sezvakarairwa;
\v 22 nenhongo imwe yembudzi chive chipo chezvivi; kunze kwechipo chinopiswa nguva dzese, nechipo chacho choupfu, nechipo chacho chinodururwa.
\p
\v 23 Nezuva rechina munofanira kuuya nenzombe diki dzine gumi, namakondobwe maviri, namakwayana amakondobwe ane gumi namana egore rimwe, asina chaangapomerwa;
\v 24 nechipo chazvo choupfu, nezvipo zvazvo zvinodururwa, zvenzombe, namakondobwe, namakwayana, zvakaenzana nokuwanda kwazvo, sezvakarairwa;
\v 25 nenhongo imwe yembudzi, chive chipo chezvivi; kunze kwechipo chinopiswa nguva dzese, nechipo chacho choupfu, nechipo chacho chinodururwa.
\p
\v 26 Nezuva reshanu munofanira kuuya nenzombe diki pfumbamwe, nemakondobwe maviri, namakwayana amakondobwe ane gumi namana egore rimwe asina chaangapomerwa;
\v 27 nechipo chazvo choupfu, nezvipo zvazvo zvinodururwa, nenzombe, namakondobwe namakwayana, zvakaenzana nokuwanda kwazvo, sezvakarairwa;
\v 28 nenhongo imwe yembudzi, chive chipo chezvivi; kunze kwechipo chinopiswa nguva dzese, nechipo chacho choupfu, nechipo chacho chinodururwa.
\p
\v 29 Nezuva retanhatu munofanira kuuya nenzombe sere namakondobwe maviri, namakwayana, amakondobwe ane gumi namana egore rimwe, asina chaangapomerwa,
\v 30 nechipo chazvo choupfu, nezvipo zvazvo zvinodururwa, zvenzombe, namakondobwe, namakwayana, zvakaenzana nokuwanda kwazvo, sezvakarairwa;
\v 31 nenhongo imwe yembudzi, chive chipo chezvivi; kunze kwechipo chinopiswa nguva dzese, nechipo chacho choupfu, nezvipo zvacho zvinodururwa.
\p
\v 32 Nezuva rechinomwe munofanira kuuya nenzombe diki nomwe, namakondobwe maviri, namakwayana amakondobwe ane gumi namana egore rimwe, asina chaangapomerwa;
\v 33 nechipo chazvo choupfu, nezvipo zvazvo zvinodururwa, zvenzombe, namakondobwe, namakwayana, zvakaenzana nokuwanda kwazvo, sezvakarairwa;
\v 34 nenhongo imwe yembudzi, chive chipo chezvivi; kunze kwechipo chinopiswa nguva dzese, nechipo chacho choupfu, nechipo chacho chinodururwa.
\p
\v 35 Nezuva rorusere munofanira kuita ungano tsvene; hamufaniri kubata basa ravaranda naro.
\v 36 Asi munofanira kuuya nechipo chinopiswa, chipo chemoto, chive chinonhuhwira zvakanaka kuna Jehovha, zvinoti: Nzombe imwe diki, negondobwe rimwe, namakwayana amakondobwe manomwe egore rimwe, asina chaangapomerwa;
\v 37 nechipo chazvo choupfu, nezvipo zvazvo zvinodururwa, zvenzombe, namakondobwe, namakwayana, zvinofanira kuenzana nokuwanda kwazvo, sezvakarairwa,
\v 38 nenhongo imwe yembudzi chive chipo chezvivi; kunze kwechipo chinopiswa nguva dzese, nechipo chacho choupfu, nechipo chacho chinodururwa.
\v 39 Ndizvo zvamunofanira kuuya nazvo kuna Jehovha pamitambo yenyu yakatarwa, kunze kwemhiko dzenyu, nezvipo zvokuda kwenyu, zvive zvipiriso zvenyu zvinopiswa, nezvipiriso zvenyu zvoupfu, nezvipo zvenyu zvinodururwa, nezvipiriso zvenyu zvokuyananisa.
\v 40 Mozisi akaudza vana vaIsraeri zvese zvakange zvarairwa Mozisi naJehovha.

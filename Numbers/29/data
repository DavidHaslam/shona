\c 29
\p
\v 1 Zvino nemwedzi wechinomwe nerekutanga remwedzi, muchava neungano yakadanwa tsvene; hamungaiti basa revaranda, izuva reku rekuridza hwamanda kwamuri.
\v 2 Zvino muchagadzira chipo chinopiswa, chive chinonhuhwira kuna Jehovha: Nzombe diki imwe mhuru yemombe, gondobwe rimwe, makwayana manomwe egore rimwe, asina gwapa;
\v 3 nechipo chazvo chechidyiwa, cheupfu hwakatsetseka hwakakanyiwa nemafuta, zvegumi zvitatu panzombe diki, zvegumi zviviri pagondobwe,
\v 4 nechegumi chimwe pagwayana rimwe paamakwayana manomwe ese;
\v 5 nembudzana imwe yembudzi, chipo chezvivi, kukuitirai chiyananiso;
\v 6 kunze kwechipo chepamwedzi, nechipo chacho chechidyiwa, nechipo chinopiswa chenguva dzese, nechipo chacho chechidyiwa, nezvipo zvazvo zvichinwiwa, zvichienderana netsika yazvo; chive chinonhuhwira, chipo chemoto kuna Jehovha.
\p
\v 7 Zvino ne\add zuva\add* regumi remwedzi wechinomwe muchava neungano yakadanwa tsvene; uye mucharwadzisa mweya yenyu; musaita chero basa naro.
\v 8 Asi muchapa chipo chinopiswa kuna Jehovha, chive chinonhuhwira: Nzombe diki imwe, gondobwe rimwe, makwayana manomwe egore rimwe; zvive zivisina chazvingapomerwa kwamuri;
\v 9 nechipo chazvo chechidyiwa cheupfu hwakatsetseka hwakakanyiwa nemafuta; zvegumi zvitatu panzombe, zvegumi zviviri pagondobwe rimwe;
\v 10 ichi neichi chegumi pagwayana rimwe pamakwayana manomwe ese,
\v 11 mbudzana imwe yembudzi, chive chipo chezvivi; kusingaverengwi zvipiriso zvezvivi zvezviyananiso, nechipo chinopiswa chenguva dzese, nechipo chazvo chechidyiwa, nezvipo zvazvo zvezvinwiwa.
\p
\v 12 Zvino nezuva regumi nemashanu remwedzi wechinomwe muchava neungano yakadanwa tsvene; hamufaniri kuita basa ravaranda; uye muchachengetedzera Jehovha mutambo mazuva manomwe.
\v 13 Zvino muchapa chipo chinopiswa, chibairo chemoto, chive chinonhuhwira kuna Jehovha, nzombe diki gumi nenhatu, makondobwe maviri, makwayana gumi nemana egore rimwe; zvichava zvisina chazvingapomerwa;
\v 14 nechipo chazvo chechidyiwa cheupfu hwakatsetseka hwakakanyiwa nemafuta; zvegumi zvitatu panzombe imwe neimwe panzombe gumi nenhatu, zvegumi zviviri pagondobwe rimwe nerimwe pamakondobwe maviri;
\v 15 neichi neichi chegumi pagwayana rimwe nerimwe pamakwayana gumi nemana;
\v 16 nembudzana imwe yembudzi, chipo chezvivi; kusingaverengwi chipo chinopiswa chenguva dzese, nechipo chacho chechidyiwa, nechipo chacho chechinwiwa.
\p
\v 17 Zvino nerepiri: Nzombe diki gumi nembiri, makondobwe maviri, makwayana gumi nemana egore rimwe asina chaangapomerwa,
\v 18 nechipo chazvo chechidyiwa nezvipo zvazvo zvechinwiwa zvenzombe diki, zvemakondobwe nezvemakwayana, zvinoenderana neuwandu setsika \add yazvo\add*;
\v 19 nembudzana imwe yembudzi, chipo chezvivi; kusingaverengwi chipo chinopiswa chenguva dzese; nechipo chacho chechidyiwa, nezvipo zvazvo zvechinwiwa.
\p
\v 20 Uye nezuva retatu, nzombe diki gumi neimwe makondobwe maviri, makwayana gumi nemana egore rimwe, asina chaangapomerwa,
\v 21 nechipo chazvo chechidyiwa, nezvipo zvazvo zvechinwiwa panzombe, pamakondobwe, pamakwayana, zvichienderana neuwandu, setsika \add yazvo\add*;
\v 22 nenhongo imwe, chipo chezvivi kusingaverengwi chipo chinopiswa chenguva dzese, nechipo chacho chechidyiwa, nechipo chacho chechinwiwa.
\p
\v 23 Uye nezuva rechina, nzombe diki gumi, makondobwe maviri, makwayana gumi nemana egore rimwe, asina chaangapomerwa;
\v 24 chipo chazvo chechidyiwa, nezvipo zvazvo zvechinwiwa, panzombe, pamakondobwe, pamakwayana, zvichienderana neuwandu, setsika \add yazvo\add*;
\v 25 nembudzana imwe yembudzi, chipo chezvivi; kusingaverengwi chipo chinopiswa chenguva dzese, nechipo chacho chechidyiwa, nechipo chacho chechinwiwa.
\p
\v 26 Uye nezuva reshanu, nzombe diki pfumbamwe, makondobwe maviri, makwayana gumi nemana egore rimwe asina chaangapomerwa;
\v 27 nechipo chazvo chechidyiwa, nezvipo zvazvo zvechinwiwa, panzombe, paamakondobwe, pamakwayana, zvichienderana neuwandu, setsika \add yazvo\add*;
\v 28 nenhongo imwe, chipo chezvivi; kusingaverengwi chipo chinopiswa chenguva dzese, nechipo chacho choupfu, nechipo chacho chechinwiwa.
\p
\v 29 Uye nezuva retanhatu, nzombe diki sere makondobwe maviri, makwayana gumi nemana egore rimwe, asina chaangapomerwa,
\v 30 nechipo chazvo chechidyiwa, nezvipo zvazvo zvechinwiwa, panzombe, pamakondobwe, pamakwayana, zvichienderana neuwandu, setsika \add yazvo\add*;
\v 31 nenhongo imwe chive chipo chezvivi; kusingaverengwi chipo chinopiswa chenguva dzese, nechipo chacho chechidyiwa, nezvipo zvacho zvechinwiwa.
\p
\v 32 Uye nezuva rechinomwe, nzombe diki nomwe, makondobwe maviri, makwayana gumi nemana egore rimwe, asina chaangapomerwa;
\v 33 nechipo chazvo chechidyiwa, nezvipo zvazvo zvechinwiwa, panzombe, pamakondobwe, pamakwayana, zvichienderana neuwandu, setsika \add yazvo\add*;
\v 34 nenhongo imwe, chipo chezvivi, kusingaverengwi chipo chinopiswa chenguva dzese, nechipo chacho chechidyiwa, nechipo chacho chechinwiwa.
\p
\v 35 Nezuva rerusere muchava neungano yakadzama, musaita basa revaranda.
\v 36 Asi muchapa chipo chinopiswa, chipo chemoto, chive chinonhuhwira kuna Jehovha: Nzombe imwe diki, gondobwe rimwe, makwayana manomwe egore rimwe, asina chaangapomerwa;
\v 37 chipo chazvo chechidyiwa, nezvipo zvazvo zvechinwiwa, panzombe, pamakondobwe, pamakwayana, zvichienderana neuwandu, setsika \add yazvo\add*,
\v 38 nenhongo imwe chive chipo chezvivi; kusingaverengwi chipo chinopiswa chenguva dzese, nechipo chacho chechidyiwa, nechipo chacho chechinwiwa.
\v 39 Izvi muchazviitira Jehovha pamitambo yenyu yakatarwa, kusingaverengwi mhiko dzenyu nezvipo zvenyu zvekuzvidira, pa, zvive zvipo zvenyu zvinopiswa, nezvipo zvenyu zvechidyiwa, nezvipo zvenyu zvechinwiwa, nezvipo zvenyu zvekuyananisa.
\v 40 Mozisi ndokuudza vana vaIsraeri sezvese Jehovha zvaakaraira Mozisi.
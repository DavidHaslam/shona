\c 6
\s Murairo weVaNaziri
\p
\v 1 Zvino Jehovha wakataura kuna Mozisi achiti:
\v 2 Taura kuvana vaIsraeri ugoti kwavari: Murume kana mukadzi paanozvitsaurira kupika mhiko yemuNaziri, kuti azvitsaurire Jehovha,
\v 3 achazviparadzanisa newaini nezvinwiwa zvinodhaka, uye asanwa vhiniga yewaini kana vhiniga yezvinwiwa zvinodhaka, uye asanwa muto wemizambiringa, kana kudya mazambiringa manyoro kana akaomeswa.
\v 4 Mazuva ese ekuzvitsaura kwake haangadyi chinhu chinoitwa kubva pamuti wemuzambiringa kubva pamhodzi kusvika pamateko.
\v 5 Mazuva ese emhiko yekuzvitsaura kwake hapachavi chisvo hachingapfuuri pamusoro wake; kusvika kwazadzisika mazuva aakazvitsaurira maari kuna Jehovha, achava mutsvene.
\v 6 Mazuva ese aakazvitsaurira kuna Jehovha haangaswederi kuchitunha.
\v 7 Haangazviiti usina kuchena nekuda kwababa vake kana nekuda kwamai vake, nekuda kwemunin'ina wake kana nekuda kwehanzvadzi yake, kana vafa; nokuti kuzvitsaurira Mwari wake kuri pamusoro pemusoro wake.
\v 8 Mazuva ese ekuzvitsaura kwake mutsvene kuna Jehovha.
\v 9 Zvino kana munhu upi akafa kamwe-kamwe paari, ndokusvibisa musoro wake wakatsaurwa; ipapo achaveura musoro wake nezuva rekunatswa kwake; nezuva rechinomwe achauveura.
\v 10 Uye nezuva rerusere achauya nenjiva mbiri kana vana vaviri vehangaiwa kumupristi pamukova wetende rekusangana.
\v 11 Zvino mupristi achabaira imwe ive chipo chezvivi, neimwe ive chipo chinopiswa, amuitire chiyananiso pazvaakatadza nekuda kwewakafa, agoita musoro mutsvene wake nezuva iroro.
\v 12 Zvino achatsaurira Jehovha mazuva ekuzvitsaura kwake, ndokuuya negwayana regore rimwe, rive chipo chemhosva; asi mazuva ekutanga achawa, nokuti kuzvitsaura kwake kwakasvibiswa.
\p
\v 13 Zvino uyu murairo wemuNaziri: Kana mazuva ekuzvitsaura kwake azadziswa, achauiswa kumukova wetende rekusangana;
\v 14 agopa chipo chake kuna Jehovha, gwayana rimwe regore rimwe risina chipomerwa rive chipo chinopiswa, negwayana gadzi rimwe regore rimwe risina chipomerwa rive chipo chekuyananisa, gondobwe rimwe risina chipomerwa rive chipo chekuyananisa,
\v 15 netswanda yezvingwa zvisina kuviriswa, makeke eupfu hwakatsetseka hwakasanganiswa nemafuta, nezvingwa zvitete zvisina kuviriswa zvakazodzwa nemafuta, nechipo chazvo chechidyiwa, nezvipo zvazvo zvechinwiwa.
\v 16 Zvino mupristi acha\add zvi\add*uisa pamberi paJehovha, ndopa chipo chake chezvivi nechipo chake chinopiswa.
\v 17 Ndokupa gondobwe rive chibairo chezvipo zvekuyananisa kuna Jehovha, pamwe netswanda yezvingwa zvisina kuviriswa; mupristi achapawo chipo chake chechidyiwa, nechipo chake chechinwiwa.
\v 18 Zvino muNaziri achaveura vhudzi remusoro wake wakatsaurwa pamukova wetende rekusangana, ndokutora vhudzi remusoro wake wakatsaurwa ndokuriisa mumoto uri pasi pechibairo chezvipo zvekuyananisa.
\v 19 Zvino mupristi achatora bandauko rakabikwa pagondobwe, nekeke rimwe risina kuviriswa patswanda, nechingwa chitete chisina kuviriswa, ndokuisa pamaoko emuNaziri aveura kuzvitsaura kwake.
\v 20 Zvino mupristi achazvizunguzira, chipo chinozunguzirwa pamberi paJehovha; chitsvene kumupristi, pamwe nechityu chinozunguzirwa, nebandauko rekusimudzwa; zvino shure kweizvi muNaziri angamwa waini.
\v 21 Uyu murairo wemuNaziri wake wakapikira chipo chake chekuzvitsaurira kuna Jehovha, kunze kweizvi ruoko rwake harugasvikiri kwakuri; nemhiko yake yaakapika, uchaita saizvozvo, semurairo wemuNaziri.
\s Kuropafadza kwemupristi
\p
\v 22 Zvino Jehovha wakataura kuna Mozisi achiti:
\v 23 Taura kuna Aroni nekuvanakomana vake uchiti: ndizvo Mucharopafadza vana vaIsraeri muchiti kwavari:
\v 24 Jehovha akuropafadze, akuchengete.
\v 25 Jehovha avhenekerese chiso chake kwauri, uye ave nenyasha kwauru;
\v 26 Jehovha ngaasimudzire chiso chake kwauri, agokupa rugare.
\v 27 Saizvozvo vachaisa zita rangu pamusoro pevana vaIsraeri; neni ndichavaropafadza.

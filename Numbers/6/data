\c 6
\s Murairo weVaNaziri
\p
\v 1 Zvino Jehovha wakataura kuna Mozisi achiti:
\v 2 Taura kuvana vaIsraeri ugoti kwavari: Murume kana mukadzi paanozvitsaurira kupikia mhiko yemunaziri, kuti azvitsaurire Jehovha,
\v 3 achazviparadzanisa newaini nezvinwiwa zvinodhaka, usa asanwa vhiniga yewaini kana vhiniga yezvinwiwa zvinodhaka, uye asanwa muto wemizambiringa, kana kudya mazambiringa manyoro kana akaomeswa.
\v 4 Mazuva ese ekuzvitsaura kwake haangadyi chinhu chinoitwa kubva pamuti wemuzambiringa kubva pamhodzi kusvika pamateko.
\v 5 Mazuva ese emhiko yekuzvitsaura kwake hapachavi chisvo hachingapfuuri pamusoro wake; kusvika kwazadzisika mazuva aakazvitsaurira maari kuna Jehovha, achava mutsvene.
\v 6 Mazuva ese aakazvitsaurira kuna Jehovha haangaswederi kuchitunha.
\v 7 Haangazviiti usina kuchena nekuda kwababa vake kana nekuda kwamai vake, nekuda kwemunin'ina wake, kana nekuda kwehanzvadzi yake, kana vafa; nokuti kuzvitsaurira Mwari wake kuri pamusoro pemusoro wake.
\v 8 Mazuva ese ekuzvitsaura kwake, mutsvene kuna Jehovha.
\v 9 Zvino kana munhu upi akafa kamwe-kamwe paari, ndokusvibisa musoro wake wakatsaurwa; ipapo achaveura musoro wake nezuva rekunatswa kwake, nezuva rechinomwe achauveura.
\v 10 Uye nezuva rerusere achauya nenjiva mbiri kana vana vaviri vehangaiwa kumupristi pamukova wetende rekusangana.
\v 11 Zvino mupristi achabaira imwe ive chipo chezvivi, neimwe ive chipo chinopiswa, amuitire chiyananiso pazvaakatadza nekuda kwewakafa, agonatsa musoro wake zuva iroro.
\v 12 Zvino achatsaurira Jehovha mazuva ekuzvitsaura kwake, ndokuuya negwayana regore rimwe, rive chipo chemhosva; asi mazuva ekutanga achawa, nokuti kuzvitsaura kwake kwakasvibiswa.
\p
\v 13 Zvino uyu murairo wemuNaziri, kana mazuva ekuzvitsaura kwake azadziswa. Achauiswa kumukova wetende rekusangana;
\v 14 agopa chipo chake kuna Jehovha, gwayana rimwe, regore rimwe, risina chipomerwa rive chipo chinopiswa, negwayana gadzi rimwe regore rimwe, risina chipomerwa, rive chipo chekuyananisa,
\v 15 netswanda yezvingwa zvisina kuviriswa, nemakeke eupfu hwakatsetseka, hwakasanganiswa nemafuta, nezvingwa zvitete zvisina kuviriswa, zvakasanganiswa nemafuta, nechipo chazvo chechidyiwa, nezvipo zvazvo zvechinwiwa.
\v 16 Zvino mupristi acha\add zvi\add*uisa pamberi paJehovha, ndopa chipo chake chezvivi nechipo chake chinopiswa;
\v 17 ndokuuya negondobwe rive chibairo chezvipo zvekuyananisa kuna Jehovha, pamwe netswanda yezvingwa zvisina kuviriswa; mupristi achapawo chipo chake chechidyiwa, nechipo chake chechinwiwa.
\v 18 Zvino muNaziri achaveura musoro wake wakatsaurwa pamukova wetende rokusangana, ndokutora vhudzi romusoro wake wakatsaurwa, ndokuriisa pamoto uri pasi pechibairo chezvipiriso zvokuyananisa.
\v 19 Zvino mupristi anofanira kutora bandauko regondobwe rakabikwa, nechingwa chimwe chidiki chisina kuviriswa padengu, nechimwe chingwa chitete chisina kuviriswa, ndokuzviisa pamaoko omuNaziri, kana iye apedza kuveura musoro wake wakatsaurwa.
\v 20 Zvino mupristi anofanira kuzvizunguzira pamberi paJehovha, chive chipo chinozunguzirwa; chinhu chitsvene chomupristi, pamwe chete nechityu chinozunguzirwa, nebandauko rechipo; zvino muNaziri angamwe.
\v 21 Ndiwo murairo womuNaziri pakupika kwake, nechipo chake chokuzvitsaurira Jehovha, zvimwe zvaangagona kuuya nazvo zvisingaverengwi; sezvaakapika, ndizvo zvaachaita nomurairo wokuzvitsaura nawo.
\s Kuropafadza komupristi
\p
\v 22 Jehovha akataura naMozisi, akati:
\v 23 Taura naAroni navanakomana vake, uti: Munofanira kuropafadza vana vaIsraeri nemutoo uyu: Muti kwavari,
\v 24 Jehovha akuropafadze, akuchengete;
\v 25 Jehovha akuvhenekere nechiso chake, akunzwire nyasha;
\v 26 Jehovha akusimudzire chiso chake, akupe rugare.
\v 27 Nokudaro vachaisa zita rangu pavana vaIsraeri; neni ndichavaropafadza.

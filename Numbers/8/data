\c 8
\s Aroni anotungidza mwenje
\p
\v 1 Zvino Jehovha wakataura kuna Mozisi achiti:
\v 2 Taura kuna Aroni, ugoti kwaari: Kana uchitungidza mwenje\x + Eki. 25.37.\x*, mwenje minomwe ichapa chiedza mberi pamberi pechigadziko chemwenje.
\v 3 Aroni ndokuita saizvozvo; mberi pamberi pechigadziko chemwenje wakatungidza mwenje\x + Eki. 25.37.\x* yacho, Jehovha sezvaakaraira Mozisi.
\v 4 Zvino basa iri rechigadziko chemwenje raiva regoridhe rakapfurwa\x + Eki. 25.31.\x*; kusvika pahwaro hwacho kusvika pamaruva acho raiva basa rakapfurwa\x + Eki. 25.18; Num. 10.2.\x*; semufananidzo Jehovha waakataridza Mozisi, wakachiita saizvozvo chigadziko chemwenje\x + Eki. 25.40.\x*.
\s Kutsaurwa kweVaRevhi
\p
\v 5 Zvino Jehovha wakataura kuna Mozisi achiti:
\v 6 Bvisa VaRevhi pakati pevana vaIsraeri, uvanatse.
\v 7 Zvino uchavaitira seizvi kuvanatsa: Sasa mvura yekuchenura\x + 19.9,17.\x* pamusoro pavo, uye vapfuudze chisvo pamuviri wavo wese, vasuke nguvo dzavo vagozvichenesa\x + Rev. 14.8,9.\x*.
\v 8 Zvino ngavatore nzombe diki mhuru yemombe, nechipo chayo chechidyiwa, upfu hwakatsetseka hwakakanyiwa nemafuta; utore neimwe nzombe diki mhuru yemombe ive chipo chezvivi\x + Rev. 2.1; Num. 7.13,14,15.\x*.
\v 9 Zvino uchaswededza VaRevhi pamberi petende rekusangana\x + Eki. 29.4; 40.12.\x*, uye uchaunganidza ungano yose yevana vaIsraeri\x + Rev. 8.3.\x*.
\v 10 Zvino uchaswededza VaRevhi pamberi paJehovha, vana vaIsraeri vagoisa maoko avo pamusoro peVaRevhi\x + Rev. 1.4.\x*.
\v 11 Zvino Aroni achazunguzira VaRevhi vave chipo chinozunguzirwa pamberi paJehovha, kubva kuvana vaIsraeri, kuti vave vangabata basa raJehovha.
\v 12 Zvino VaRevhi vachaisa maoko avo pamisoro yenzombe diki\x + Eki. 29.10.\x*; ugopa imwe ive chipo chezvivi, neimwe ive chipo chinopiswa kuna Jehovha, kuitira VaRevhi chiyananiso\x + 8.8.\x*.
\v 13 Zvino uchaisa VaRevhi pamberi paAroni nepamberi pevanakomana vake, ugovazunguzira kuva chipo chinozunguzirwa kuna Jehovha.
\v 14 Saizvozvo uchatsaura VaRevhi kubva pakati pevana vaIsraeri, kuti VaRevhi vave vangu\x + 3.45; 16.9.\x*.
\v 15 Zvino shure kweizvozvo VaRevhi vachapinda kubata patende rekusangana; uye uchavanatsa nekuvazunguzira vave chipo chinozunguzirwa.
\v 16 Nokuti vakapiwa chose ini pakati pevana vaIsraeri; pachinzvimbo cheicho chinozarura chizvaro chimwe nechimwe, pachinzvimbo chedangwe reumwe neumwe kubva pavana vaIsraeri ndakavatora kwandiri\x + 3.12,45.\x*.
\v 17 Nokuti dangwe rose pakati pevana vaIsraeri nderangu, pakati pevanhu nepakati pechipfuwo\x + Eki. 13.2.\x*; nezuva randakarova naro dangwe rimwe nerimwe panyika yeEgipita ndakazviitira vatsvene iwo.
\v 18 Zvino ndakatora VaRevhi panzvimbo yedangwe rose pakati pevana vaIsraeri.
\v 19 Zvino ndakapa VaRevhi \add se\add*chipo kuna Aroni nekuvanakomana vake, vachibva pakati pevana vaIsraeri\x + 3.9.\x*, kubata basa revana vaIsraeri mutende rekusangana, nekuitira vana vaIsraeri chiyananiso, kuti kusava nedambudziko pakati pevana vaIsraeri, vana vaIsraeri pavanoswedera kuimba tsvene\x + 1.53.\x*.
\v 20 Zvino Mozisi naAroni neungano yose yevana vaIsraeri vakaitira VaRevhi zvichienderana nezvose Jehovha zvaakaraira Mozisi pamusoro peVaRevhi; vana vaIsraeri vakavaitira saizvozvo.
\v 21 Zvino VaRevhi vakazvinatsa, ndokusuka nguvo dzavo, Aroni ndokuvazunguzira vakava chipo chinozunguzirwa pamberi paJehovha; Aroni ndokuvaitira chiyananiso kuvanatsa\x + 8.7; 19.12,13,20.\x*.
\v 22 Zvino shure kweizvozvo VaRevhi vakapinda kubata basa ravo patende rekusangana pamberi paAroni nepamberi pevanakomana vake; Jehovha sezvaakaraira Mozisi pamusoro peVaRevhi, vakavaitira saizvozvo.
\p
\v 23 Zvino Jehovha wakataura kuna Mozisi achiti:
\v 24 Ndizvo zvakanangana neVaRevhi: Kubva pazera remakore makumi maviri nemashanu zvichikwira vagopinda kubata basa pabasa retende rekusangana\x + 4.3. 1 Makor. 23.3,24,27.\x*.
\v 25 Zvino kubva pazera remakore makumi mashanu vachabuda pabasa rebasa, vasava vachiri kubata.
\v 26 Asi vachabatsira hama dzavo patende rekusangana kuchengeta faniro, asi vasabata basa. Uchaita saizvozvo kuVaRevhi pafaniro yavo\x + 1.53.\x*.
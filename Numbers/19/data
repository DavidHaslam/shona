\c 19
\s Kunatswa kwevasina kuchena
\p
\v 1 Zvino Jehovha wakataura kuna Mozisi nekuna Aroni achiti:
\v 2 Ichi chimiso chemurairo Jehovha waakaraira achiti: Taura kuvana vaIsraeri kuti vakuvigire tsiru dzvuku risina gwapa, risina cipomerwa pariri, pasina kumboiswa joko pariri.
\v 3 Zvino mucharipa kuna Eriazari mupristi, kuti aribudisire kunze kwemusasa, ndokuriuraya pamberi pechiso chake.
\v 4 Zvino Eriazari mupristi achatora paropa raro nemunwe wake, ndokusasa zveropa raro pakananga pamberi petende rekusangana kanomwe;
\v 5 zvino kuchapiswa tsiru pamberi pake; kupiswe dehwe raro nenyama yaro neropa raro pamwe nemazvizvi aro.
\v 6 Zvino mupristi achatora rutanda rwemusidhari, nehisopi, nezvitsvuku, ndokukandira pakati pekupiswa kwetsiru.
\v 7 Zvino mupristi achasuka nguvo dzake, uye achashambidza muviri wake mumvura uye pashure achapinda mumusasa, mupristi agova asina kuchena kusvika madekwani.
\v 8 Neanoripisa achasuka nguvo dzake mumvura, nekushambidza muviri wake mumvura, agova asina kuchena kusvika madekwani.
\v 9 Zvino murume wakachena achaunganidza madota etsiru, ndokuaisa kunze kwemusasa panzvimbo yakachena, kuti achengeterwe ungano yevana vaIsraeri, ive mvura yekueresa; kunatswa kwechivi.
\v 10 Zvino anounganidza madota etsiru achasuka nguvo dzake, agova asina kuchena kusvika madekwani; chichava chimiso nekusingaperi kuvana vaIsraeri nekuveni vagere sevatorwa pakati pavo.
\p
\v 11 Anobata chitunha chemunhu upi neupi achava asina kuchena kwemazuva manomwe.
\v 12 Achazvizvichenura nayo nezuva retatu, uye nezuva rechinomwe achava akachena; asi kana asingazvichenuri nezuva retatu, haangavi akachena nezuva rechinomwe.
\v 13 Ani nani anobata wakafa, chitunha chemunhu upi neupi wakafa, akasazvichenura, anosvibisa tabhenakeri yaJehovha; uye mweya uyu unofanira kugurwa kubva panaIsraeri; nokuti mvura yekueresa haina kusaswa paari, achava asina kuchena, kusachena kwake kuchiri pamusoro pake.
\v 14 Uyu murairo wemunhu anofira mutende: Chese chinopinda mutende nechese chiri mutende chichava chisina kuchena kwemazuva manomwe.
\v 15 Nemudziyo umwe neumwe wakashama usina chifunhiro chakasungirwa pauri uchava usina kuchena.
\v 16 Uye ani nani anobata munhu wakaurawa mubani nemunondo, kana chitunha, kana pfupa remunhu, kana hwiro, achava asina kuchena mazuva manomwe.
\v 17 Zvino kune asina kuchena, vachatorerwa madota echipo chezvivi chakapiswa, mvura inoyerera igodirwa pamusoro pawo mumudziyo,
\v 18 zvino munhu akanaka anofanira kutora hisopi, ndokuinyika mumvura, ndokuisasa patende, napanhumbi dzese, napavanhu vese vaivapo, napamunhu akabata pfupa, kana akange aurawa, kana akafa, kana hwiro;
\v 19 zvino munhu akanaka anofanira kusasa munhu usina kunaka nezuva retatu nerechinomwe; nezuva rechinomwe anofanira kumuchenura; zvino iye anofanira kusuka nguvo dzake, nokuzvishambidza nemvura, agova akanaka madeko.
\v 20 Asi kana, munhu akasvibiswa akasazvichenura, munhu uyo anofanira kubviswa pakati peungano, nokuti asvibisa imba tsvene yaJehovha; mvura inonatsa haina kusaswa pamusoro pake; haana kunaka.
\v 21 Unofanira kuva mutemo usingaperi kwavari. Munhu anosasa mvura inonatsa, anofanira kusuka nguvo dzake; naiye anobata mvura inonatsa, achava asina kunaka kusvikira madeko.
\v 22 Nezvese zvinobatwa nomunhu usina kunaka, zvichava zvisina kunaka nomunhu unozvibata uchava usina kunaka kusvika madeko.

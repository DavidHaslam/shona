\c 19
\s Kunatswa kwevasina kuchena
\p
\v 1 Zvino Jehovha wakataura kuna Mozisi nekuna Aroni achiti:
\v 2 Ichi chimiso chemurairo Jehovha waakaraira achiti: Taura kuvana vaIsraeri kuti vakuvigire tsiru dzvuku risina gwapa, risina chipomerwa pariri, pasina kumboiswa joko pariri.
\v 3 Zvino mucharipa kuna Eriazari mupristi, kuti aribudisire kunze kwemusasa, ndokuriuraya pamberi pechiso chake.
\v 4 Zvino Eriazari mupristi achatora paropa raro nemunwe wake, ndokusasa zveropa raro pakananga mberi kwetende rekusangana kanomwe;
\v 5 zvino kuchapiswa tsiru pamberi pake; dehwe raro nenyama yaro neropa raro pamwe nemazvizvi aro.
\v 6 Zvino mupristi achatora rutanda rwemusidhari, nehisopi, nezvitsvuku, ndokukandira pakati pekupiswa kwetsiru.
\v 7 Zvino mupristi achasuka nguvo dzake, uye achashambidza muviri wake mumvura uye pashure achapinda mumusasa, mupristi agova asina kuchena kusvika madekwani.
\v 8 Neanoripisa achasuka nguvo dzake mumvura, nekushambidza muviri wake mumvura, agova asina kuchena kusvika madekwani.
\v 9 Zvino murume wakachena achaunganidza madota etsiru, ndokuaisa kunze kwemusasa panzvimbo yakachena, kuti achengeterwe ungano yevana vaIsraeri, ive mvura yekueresa; kunatswa kwechivi.
\v 10 Zvino anounganidza madota etsiru achasuka nguvo dzake, agova asina kuchena kusvika madekwani; chichava chimiso nekusingaperi kuvana vaIsraeri nekuveni vagere sevatorwa pakati pavo.
\p
\v 11 Anogunzva chitunha chemunhu upi neupi achava asina kuchena kwemazuva manomwe.
\v 12 Achazvichenura nayo nezuva retatu, uye nezuva rechinomwe achava akachena; asi kana asingazvichenuri nezuva retatu, haangavi akachena nezuva rechinomwe.
\v 13 Ani nani anogunzva wakafa, chitunha chemunhu upi neupi wakafa, akasazvichenura, anosvibisa tabhenakeri yaJehovha; uye mweya uyu uchagurwa kubva panaIsraeri; nokuti mvura yekueresa haina kusaswa paari, achava asina kuchena, kusachena kwake kuchiri pamusoro pake.
\v 14 Uyu murairo wemunhu anofira mutende: Chese chinopinda mutende nechese chiri mutende chichava chisina kuchena kwemazuva manomwe.
\v 15 Nemudziyo umwe neumwe wakashama usina chifunhiro chakasungirwa pauri uchava usina kuchena.
\v 16 Uye ani nani anogunzva munhu wakaurawa mubani nemunondo, kana chitunha, kana pfupa remunhu, kana hwiro, achava asina kuchena mazuva manomwe.
\v 17 Zvino kune vasina kuchena, vachatora kubva pamadota echipo chinopiswa chekuchenurwa kwechivi, mvura inoyerera igodirwa pamusoro pawo mumudziyo.
\v 18 Zvino murume wakachena achatora hisopi ndokuinyika mumvura, ndokuisasa patende nepamidziyo yese nepavanhu vese vaivapo nepane akabata pfupa kana wakaurawa, kana wakafa, kana hwiro;
\v 19 zvino wakachena achasasa asina kuchena nezuva retatu nerechinomwe; zvino nezuva rechinomwe achamuchenura; \add iye\add* agosuka nguvo dzake nekuzvishambidza mumvura, agova wakachena madekwani.
\v 20 Asi kana asina kuchena akasazvichenura, mweya uyu uchagurwa kubva pakati peungano, nokuti wasvibisa imba tsvene yaJehovha; mvura yekueresa haina kusaswa paari, haana kuchena.
\v 21 Zvino chichava chimiso nekusingaperi kwavari, kuti anosasa mvura yekueresa achasuka nguvo dzake, uye anobata mvura yekueresa achava asina kuchena kusvika madekwani.
\v 22 Nechipi nechipi asina kuchena chaanobata chichava chisina kuchena, uye mweya uno\add chi\add*bata uchava usina kuchena kusvika madekwani.

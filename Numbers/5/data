\c 5
\s Vasina kuchena vanobudiswa kunze kwemusasa
\p
\v 1 Zvino Jehovha wakataura kuna Mozisi achiti:
\v 2 Raira vana vaIsraeri kuti vabudise mumusasa umwe neumwe ane maperembudzi uye umwe neumwe ane kuyerera uye umwe neumwe akasvibiswa neakafa.
\v 3 Kubva kumunhurume kusvika kumunhukadzi, uchabudisa; muvabudisa kunze kumusasa; kuti vasasvibisa misasa yavo, yandigere pakati payo.
\v 4 Zvino vana vaIsraeri vakaita saizvozvo; ndokuvabudisa kunze kwemusasa; Jehovha sezvaakataura kuna Mozisi, ndizvo zvakaita vana vaIsraeri.
\p
\v 5 Zvino Jehovha wakataura kuna Mozisi achiti:
\v 6 Taura kuvana vaIsraeri \add uti\add*: Kana murume kana mukadzi akaita chivi chipi chemunhu, kudarikira Jehovha, munhu uyu ndokuva nemhosva.
\v 7 Zvino vachareurura chivi chavo chavakaita, ndokuripira kudarika kwake zvakakwana, ndokuwedzera cheshanu chayo, ndokupa kune waakatadzira.
\v 8 Asi kana munhu uyo asina muripirwi wechikama angaripirwa mhosva iyo, mhosva icharipirwa kuna Jehovha, kumupristi, kunze kwegondobwe rechiyananiso, raachayananisirwa naro.
\v 9 Nechipo chese chezvitsvene zvese zvevana vaIsraeri, zvavanouya nazvo kumupristi, zvichava zvake.
\v 10 Nezvinhu zvitsvene zvemunhu umwe neumwe zvichava zvake; chinhu chinopiwa kumupristi nemunhu upi neupi chichava chake.
\s Murairo pamukadzi asina kutendeka
\p
\v 11 Zvino Jehovha wakataura kuna Mozisi achiti:
\v 12 Taura kuvana vaIsraeri ugoti kwavari: Kana mukadzi wemurume upi neupi akatsauka ndokumutadzira,
\v 13 uye murume akarara naye neurume hwekusangana, zvikavanzika pameso emurume wake, asina kuonekwa, iye asvibiswa, asi pasina uchapupu hunomupikisa, uye iye asina kubatwa;
\v 14 uye mweya weshanje ukauya pamusoro pake ndokuva neshanje nemukadzi wake, uye iye akasvibiswa; kana mweya weshanje ukauya pamusoro pake iye ndokuva neshanje nemukadzi wake, asi iye asina kusvibiswa;
\v 15 murume achauya nemukadzi wake kumupristi, achauyawo nechipo chake pamusoro pake, chegumi cheefa yeupfu hwebhari; haangauyi nemafuta pamusoro pahwo, kana kuisa zvipfungaidzo zvinonhuhwira pahuri; nokuti chipo chechidyiwa cheshanje, chipo chechidyiwa chechirangaridzo, kurangaridza kuipa.
\v 16 Zvino mupristi achamuswededza, ndokumuisa pamberi paJehovha.
\v 17 Zvino mupristi achatora mvura tsvene mumudziyo wevhu, neguruva riri pasi petabhenakeri mupristi achatora, ndokuisa mumvura.
\v 18 Zvino mupristi achaisa mukadzi pamberi paJehovha, ndokufukura musoro wemukadzi, ndokuisa chipo chechidyiwa chechirangaridzo mumaoko ake, chiri chipo chechidyiwa cheshanje; zvino mupristi achava nemvura inovava muruoko rwake inouisa kutukwa.
\v 19 Zvino mupristi achamupikisa, achiti kumukadzi: Kana pasina murume akarara newe, uye kana usina kutsaukira kukusachena, uri pasi pemurume wako, sununguka pamvura iyi inovava, inouisa kutukwa;
\v 20 asi kana wakatsauka, uri pasi pemurume wako, uye kana wakasvibiswa, umwe murume akarara newe asati ari murume wako;
\v 21 zvino mupristi achapikisa mukadzi mhiko yekutukwa, mupristi ndokuti kumukadzi: Jehovha ngaakuite chakatukwa nemhiko pakati perudzi rwako, Jehovha paanoondesa hudyu yako nekuzvimbisa dumbu rako.
\v 22 Zvino mvura iyi inouisa kutukwa ichapinda muura hwako, kuita dumbu rako rizvimbe, nechidya chako chionde. Zvino mukadzi achati: Ameni, ameni.
\v 23 Zvino mupristi achanyora kutukwa murugwaro agosuka nemvura inovava.
\v 24 Zvino achanwisa mukadzi mvura inovava inouisa kutukwa; nemvura inouisa kutukwa ichapinda maari, imuvavise.
\v 25 Zvino mupristi achatora chipo chechidyiwa cheshanje kubva paruoko rwemukadzi, ndokuzunguzira chipo chechidyiwa pamberi paJehovha, ndokuchipa paaritari.
\v 26 Mupristi ndokudzamura ruoko rwuzere rwechipo chechidyiwa, \add chive\add* chirangaridzo chacho, ndokupisa paaritari, shure ndokunwisa mvura iyo.
\v 27 Zvino kana amunwisa mvura iyo, zvino zvichaitika kana asvibiswa, adarikira murume wake, mvura iyo inouisa kutukwa yapinda maari ikamuvavisa, dumbu rake richazvimba, nehudyu yake ichawonda; uye mukadzi uyu achava chakatukwa pakati pevanhu vekwake.
\v 28 Asi kana mukadzi asina kusvibiswa, asi akachena, ipapo achasunungurwa, agogamuchira mbeu.
\p
\v 29 Ndiwo murairo weshanje, kana mukadzi akatsauka ari pasi pemurume wake, ndokusvibiswa;
\v 30 kana zvimwe mweya weshanje wauya pamusoro pake, ndokuva neshanje pamusoro pemukadzi wake, ndokuisa mukadzi pamberi paJehovha, mupristi agomuitira nemurairo uyu wese.
\v 31 Zvino murume uye mukadzi achatakura kuipa kwake.

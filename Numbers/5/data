\c 5
\s Vasina kuchena vanobudiswa kunze kwemisasa
\p
\v 1 Zvino Jehovha wakataura kuna Mozisi achiti:
\v 2 Raira VaIsraeri kuti vabudise mumusasa umwe neumwe ane maperembudzi, uye umwe neumwe ane kuyerera, uye ani nani akasvibiswa nevakafa.
\v 3 Kubva kumunhurume kusvika kumunhukadzi, uchabudisa; muvaisa kunze kwemisasa, kuti vasasvibisa misasa yavo, yandigere pakati payo.
\v 4 Zvino vana vaIsraeri vakaita saizvozvo; ndokuvabudisa kunze kwemisasa Jehovha sezvaakataura kuna Mozisi, ndizvo zvakaita vana vaIsraeri.
\p
\v 5 Zvino Jehovha wakataura kuna Mozisi achiti:
\v 6 Taura kuvana vaIsraeri \add uti\add*: Kana murume kana mukadzi akaita chivi chipi chemunhu, kudarikira Jehovha, munhu uyu ndokuva nemhosva.
\v 7 Zvino vachareurura chivi chavo chavakaita, ndokuripira kudarika kwake zvakakwana, ndokuwedzera cheshanu chayo, ndokupa kune waakatadzira.
\v 8 Asi kana munhu uyo asina muripirwi wechikama angaripirwa mhosva iyo, mhosva icharipirwa kuna Jehovha, kumupristi, kunze kwegondobwe rechiyananiso, rachayananisirwa naro.
\v 9 Nezvipo zvese wezvitsvene zvese zvevana vaIsraeri, zvavanouya nazvo kumupristi, zvichava zvake.
\v 10 Nezvinhu zvitsvene zvemunhu umwe neumwe zvichava zvake; chinhu chinopiwa kumupristi nemunhu upi neupi chichava chake.
\s Murairo pamukadzi asina kutendeka
\p
\v 11 Zvino Jehovha wakataura naMozisi akati:
\v 12 Taura kuvana vaIsraeri ugoti kwavari: Kana mukadzi wemurume upi neupi akatsauka ndokumumutadzira,
\v 13 uye murume akarara naye neurume hwekusangana, zvikavanzika pameso emurume wake, asina kuonekwa, iye asvibiswa, asi pasina uchapupu hunomupikisa, uye iye asina kubatwa;
\v 14 uye mweya weshanje ukauya pamusoro pake ndokuva neshanje nemukadzi wake uye iye akasvibiswa kana zvimwe mweya weshanje ukauya pamusoro pake iye ndokuva neshanje nemukadzi wake, asi asina kusvibiswa;
\v 15 murume achauya nemukadzi wayo kumupristi, achauyawo nechipo chake pamusoro pake, chegumi cheefa yeupfu hwebhari; haangauyi nemafuta pamusoro pahwo, kana kuisa zvipfungaidzo zvinonhuhwira pahuri; nokuti chipo cheupfu cheshanje, chipo chechidyiwa chechirangaridzo, kurangaridza kuipa.
\v 16 Zvino mupristi achamuswededza, ndokumuisa pamberi paJehovha.
\v 17 Zvino mupristi achatora mvura tsvene mumudziyo wevhu, neguruva riri pasi petabhenakeri mupristi achatora, ndokuisa mumvura.
\v 18 Zvino mupristi achaisa mukadzi pamberi paJehovha, ndokufukura musoro wemukadzi, ndokuisa chipo chechirangaridzo mumaoko ake, chiri chipo cheupfu cheshanje; zvino mupristi achava nemvura inovava muruoko rwake inouisa kutukwa.
\v 19 Zvino mupristi achamupikisa, achiti kumukadzi: Kana pasina murume akarara newe, uye kana usina kutsaukira kukusachena, uri pasi pemurume wako, sununguka pamvura iyi inovava, inouisa kutukwa;
\v 20 asi kana wakatsauka, uri pasi pemurume wako, uye wakasvibiswa, umwe murume akarara newe asati ari murume wako,
\v 21 zvino mupristi achapikisa mukadzi mhiko yekutukwa, mupristi ndokuti kumukadzi: Jehovha ngaakuite chakatukwa nemhiko pakati perudzi rwako, Jehovha paanoondesa hudyu yako nekuzvimbisa dumbu rako.
\v 22 Zvino mvura iyi inouisa kutukwa ichapinda muura hwako, kuita dumbu rako rizvimbe, nechidya chako chionde; zvino mukadzi achati: Ameni, ameni.
\v 23 Zvino mupristi achanyora kutukwa agosuka nemvura inovava.
\v 24 Zvino achanwisa mukadzi mvura inovava inouisa kutukwa, nemvura inouisa kutukwa ichapinda mukati maari, imuvavise.
\v 25 Zvino mupristi achatora chipo chechidyiwa cheshanje kubva paruoko rwemukadzi ndokuzunguzira chipo chechidyiwa pamberi paJehovha, ndokuchipa paaritari;
\v 26 mupristi ndokudzamura ruoko rwuzere rwechipo choupfu, kuti chive chokurangaridza chacho, ndokuhupisa paaritari, ndokumwisa mukadzi mvura iyo pashure.
\v 27 Zvino kana amumwisa mvura iyo, kana achinge asvibiswa, atadzira murume wake, mvura iyo inouisa kutuka ichapinda maari, ikamuvavisa, dumbu rake richazvimba, nehudyu yake ichawonda; mukadzi uyu achava chituko pakati porudzi rwake.
\v 28 Asi kana mukadzi uyo asina kusvibiswa, akanaka hake, achasunungurwa hake, akava nemimbazve.
\p
\v 29 Ndiwo murairo weshungu, kana mukadzi ari pasi pomurume wake, akachinya, akasvibiswa;
\v 30 kana zvimwe murume achinge abatwa nomweya weshungu, ane shungu nomukadzi wake; ipapo anofanira kuisa mukadzi pamberi paJehovha, mupristi agomuitira nomurairo uyu wese.
\v 31 Murume haangavi nemhosva, asi mukadzi anofanira kuva nemhosva yake.

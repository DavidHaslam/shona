\c 18
\s Mabasa avapristi naVaRevhi, nokurarama kwavo
\p
\v 1 Zvino Jehovha wakati kuna Aroni: Iwe nevanakomana vako, neimba yababa vako pamwe newe, muchatakura kuipa kweimba tsvene; uye iwe nevanakomana vako pamwe newe muchatakura kuipa kweupristi hwenyu.
\v 2 Nehama dzako, rudzi rwaRevhi, rudzi rwababa vako, dziswededzewo newe, kuti vasanganiswe newe, vakubatsire. Asi iwe nevanakomana vako pamwe newe muchava pamberi petende rechipupuriro.
\v 3 Zvino vachachengeta murairo wako, nefaniro yetende rese; asi havangaswederi panhumbi dzeimba tsvene nearitari, kuti vasafa, ivowo nemwi.
\v 4 Zvino vachabatanidzwa kwamuri ndokuchengeta faniro yetende rekusangana, pashumiro yese yetende; asi mweni haafaniri kuswedera kwamuri.
\v 5 Zvino muchachengeta faniro yeimba tsvene, nefaniro yearitari, kuti kusazovazve nekutsamwa pamusoro pevana vaIsraeri.
\v 6 Zvino ini, tarirai, ndakatora hama dzenyu VaRevhi kubva pakati pevana vaIsraeri. Chipo kwamuri, vakapiwa kuna Jehovha kuita shumiro yepatende rekusangana.
\v 7 Naizvozvo iwe nevanakomana vako pamwe newe muchachengetedza upristi hwenyu pazvese zvearitari nemukati mevheiri; zvino muchashumira; ndapa upristi \add kwamuri\add*, seshumiro yechipo; asi mutorwa anoswedera achaurawa.
\p
\v 8 Zvino Jehovha wakataura kuna Aroni \add achiti\add*: Iniwo, tarira, ndakupa kuchengetedzwa kwechipo changu chinosimudzwa chezvinhu zvese zvitsvene zvevana vaIsraeri; ndizvipe iwe nokuda kwekuzodzwa nechevanakomana vako nekusingaperi.
\v 9 Izvi zvichava zvako pachitsvene chezvitsvene, kubva pamoto, zvipo zvavo zvese, zvipo zvavo zvese zvechidyiwa, nezvipo zvavo zvese zvezvivi, nezvipo zvavo zvese zvemhosva, zvachadzosera kwandiri, zvitsvene zvezvitsvene kwauri nekuvanakomana vako.
\v 10 Muchazvidya panzvimbo tsvene-tsvene; murume umwe neumwe achazvidya; zvichava zvitsvene kwamuri.
\v 11 Zvino izvi ndezvako: Chipo chinosimudzwa chechipo chavo nezvipo zvese zvinozunguzirwa zvevana vaIsraeri; ndakazvipa kwauri nekuvanakomana vako nekuvanasikana vako vanewe nechimiso nekusingaperi; umwe neumwe wakachena mumba mako achazvidya.
\v 12 Mafuta ese akanakisisa newaini yese yakanakisisa nezvezviyo, zvibereko zvitsva zvazvo zvavanopa Jehovha.
\v 13 Chipi nechipi chinotanga kuibva panyika chavachauisa kuna kuna Jehovha chichava chako; umwe neumwe wakachena mumba mako achachidya.
\v 14 Chese chakasanangurwa kwaIsraeri chichava chako.
\v 15 Chese chinozarura chizvaro panyama yese yevanouisa kuna Jehovha, pavanhu kana zvipfuwo, zvichava zvako; zvakadaro matangwe evanhu uchaadzikunura zvirokwazvo; nedangwe remhuka isina kuchena ucharidzikunura.
\v 16 Nezvese zvichadzikunurwa uchazvidzikunura kubva pamwedzi umwe, semaonero ako, nemari yemashekeri mashanu, zvichienzaniswa neshekeri repaimba tsvene, riri magera makumi maviri.
\v 17 Asi dangwe remombe, kana dangwe regwai, kana dangwe rembudzi haungadzikunuri, zvitsvene; uchasasa ropa razvo pamusoro pearitari, nekupisa mafuta azvo chive chipo chemoto chehwema hunonhuhwira kuna Jehovha.
\v 18 Nenyama yazvo ichava yako, sechityu chinozunguzirwa nebandauko rerudyi ndezvako.
\v 19 Zvipo zvese zvinosimudzwa yezvinhu zvitsvene vana vaIsraeri zvavanopa kuna Jehovha ndakapa iwe nevanakomana vako nevanasikana vako vanewe nechimiso nekusingaperi; isungano yemunyu nekusingaperi pamberi paJehovha, kwauri nekumbeu yako pamwe newe.
\p
\v 20 Zvino Jehovha wakataura kuna Aroni \add achiti\add*: Iwe haungavi nenhaka panyika yavo, uye haungavi nemugove pakati pavo; ndiri mugove wako nenhaka yako pakati pevana vaIsraeri.
\v 21 Zvino tarira ndapa vana vaRevhi chegumi chese pavana vaIsraeri kuva nhaka, nebasa ravo ravanoita patende rekusangana.
\v 22 Zino vana vaIsraeri ngavarege kuswedera kutende rekusangana, zvimwe vangatakura chivi ndokufa.
\v 23 Asi vaRevhi vachaita shumiro yepatende rekusangana, ivo vachatakura kuipa kwavo; chimiso nekusingaperi pamazera enyu, havangavi nenhaka pakati pavana vaIsraeri.
\v 24 Nokuti zvegumi zvevana vaIsraeri zvavanopa kuna Jehovha, zvive chipo chinosimudzwa, ndakazvipa kuVaRevhi, kuva nhaka; naizvozvo ndakati kwavari: Havangavi nenhaka pakati pevana vaIsraeri.
\p
\v 25 Zvino Jehovha wakataura kuna Mozisi achiti:
\v 26 Taura naVaRevhi, uti kwavari: Kana muchitora kuvana vaIsraeri zvegumi zvavo zvandakakupai, kuti ive nhaka yenyu, munofanira kupa Jehovha chegumi chezvegumi izvo, chive chipo.
\v 27 Chipo chenyu chichaverengwa kwamuri sezviyo zviri paburiro, uye sewaini izere muchisviniro chewaini.
\v 28 Saizvozvo nemiwo muchapa Jehovha chipo chezvegumi zvenyu zvese zvamunopiwa navana vaIsraeri; zvino kuna izvozvo munofanira kupa Aroni mupristi chipo chaJehovha.
\v 29 Pazvese zvamunopiwa, munofanira kupa Jehovha zvipo zvenyu zvese, muchitsaura zvakaisvonaka kwazviri, mugove wakatsaurwa pakati pazvo.
\v 30 Naizvozvo uti kwavari: Kana matsaura zvakaisvonaka kwazviri, zvinofanira kuverengerwa VaRevhi sezvakapurwa paburiro, nezvakasviniwa pachisviniro chewaini.
\v 31 Munofanira kuzvidya panzvimbo dzese, imwi nemhuri dzenyu; nokuti ndiwo mubairo wenyu webasa ramunobata patende rokusangana.
\v 32 Hamungazovi nezvivi nokuda kwazvo, kana mambotsaura zvakaisvonaka kwazviri; hamufaniri kuzvidza zvinhu zvitsvene zvavana vaIsraeri, kuti murege kufa.

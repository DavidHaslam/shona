\c 33
\s Kufamba kwaVaIsraeri kubva Egipita kusvika Kenani
\p
\v 1 Idzi inzendo dzevana vaIsraeri vakabuda munyika yeEgipita nemauto avo pasi peruoko rwaMozisi naAroni.
\v 2 Zvino Mozisi wakanyora kubuda kwavo nenzendo dzavo, zvichienderana nekuraira kwaJehovha; uye idzi inzendo dzavo nekubuda kwavo.
\v 3 Zvino vakabva paRamesesi nemwedzi wekutanga, nezuva regumi nemashanu remwedzi wekutanga; chifume chepasika vana vaIsraeri vakabuda neruoko rwakakwirira pamberi pemeso eVaEgipita vese,
\v 4 VaEgipita pavaiviga Jehovha vaakarova pakati pavo, matangwe ese, uye pamusoro pavamwari vavo Jehovha wakaita mutongo.
\v 5 Zvino vana vaIsraeri vakabva paRamesesi ndokudzika matende paSukoti.
\v 6 Zvino vakabva paSukoti ndokudzika matende paEtami pamucheto werenje.
\v 7 Zvino vakabva paEtami ndokudzokera Pi-hahiroti pamberi peBhaari-sefoni ndokudzika matende pamberi peMigidhori.
\v 8 Zvino vakabva paPi-Hahiroti ndokugura nepakati pegungwa kupinda murenje, ndokufamba rwendo rwemazuva matatu murenje reEtami, ndokudzika matende paMara.
\v 9 Zvino vakabva paMara ndokusvika paErimi; uye paErimi paiva nezvitubu gumi nezviviri zvemvura, nemiti yemichindwe makumi manomwe; zvino vakadzika matende ipapo.
\v 10 Zvino vakabva paErimi ndokudzika matende paGungwa Dzvuku.
\v 11 Zvino vakabva paGungwa Dzvuku, ndokudzika matende murenje reSini.
\v 12 Zvino vakabva murenje reSini ndokudzika matende paDhofika.
\v 13 Zvino vakabva paDhofika ndokudzika matende paArushi.
\v 14 Zvino vakabva paArushi ndokudzika matende paRefidhimu pakange pasina mvura yekuti vanhu vanwe.
\v 15 Zvino vakabva paRefidhimu ndokudzika matende murenje reSinai.
\v 16 Zvinokubva murenje reSinai ndokudzika matende paKibhuroti-hatava.
\v 17 Zvino vakabva ndokudzika matende paKibhuroti hatava ndokudzika matende paHazeroti.
\v 18 Zvino vakabva paHazeroti, ndokudzika paRitima.
\v 19 Zvino vakabva paRitima ndokudzika matende paRimoni-perezi.
\v 20 Zvino vakabva paRimon-iperezi ndokudzika matende paRibhina.
\v 21 Zvino vakabva paRibhina ndokudzika matende paRisa.
\v 22 Zvino vakabva paRisa ndokudzika matende paKeherata.
\v 23 Zvino vakabva paKeherata, ndokudzika matende pagomo reSheferi.
\v 24 Zvino vakabva pagomo reSheferi ndokudzika matende paHaradha.
\v 25 Zvino vakabva paHaradha ndokudzika matende paMakeroti.
\v 26 Zvino vakabva paMakeroti ndokudzika matende paTahati.
\v 27 Zvino vakabva paTahati ndokudzika matende paTera.
\v 28 Zvino vakabva paTera ndokudzika matende paMitika.
\v 29 Zvino vakabva paMitika ndokudzika matende paHashimona.
\v 30 Zvino vakabva paHashimona ndokudzika matende paMoseroti.
\v 31 Zvino vakabva paMoseroti ndokudzika matende paBhene-jakani.
\v 32 Zvino vakabva paBhene-jakani ndokudzika matende paHorihagidhigadhi.
\v 33 Zvino vakabva paHori-hagidhigadhi ndokudzika matende paJotibhata.
\v 34 Zvino vakabva paJotibhata ndokudzika matende paAbhurona.
\v 35 Zvino vakabva paAbhurona ndokudzika matende paEZiyoni-gebheri.
\v 36 Zvino vakabva paEZiyoni-gebheri ndokudzika matende murenje reZini, rinova Kadheshi.
\v 37 Zvino vakabva paKadheshi ndokudzika matende pagomo reHori, pamucheto wenyika yeEdhomu.
\v 38 Zvino Aroni mupristi wakakwira pagomo reHori pakuraira kwaJehovha ndokufirapo, mugore remakumi mana shure kwekubuda kwevana vaIsraeri muEgipita, nemwedzi weshanu, nezuva rekutanga remwedzi.
\v 39 Zvino Aroni waiva nemakore zana nemakumi maviri nematatu pakufa kwake pagomo reHori.
\v 40 Zvino mambo weAradhi muKenani waigara kuchamhembe munyika yeKenani, wakanzwa zvekuuya kwevana vaIsraeri.
\v 41 Zvino vakabva pagomo reHori ndokudzika matende paZarimona.
\v 42 Zvino vakabva paZarimona ndokudzika matende paPunoni.
\v 43 Zvino vakabva paPunoni ndokudzika matende paObhoti.
\v 44 Zvino vakabva paObhoti ndokudzika matende matende paIye-abharimi pamuganhu weMoabhu.
\v 45 Zvino vakabva paIyimi ndokudzika matende paDhibhoni-gadhi.
\v 46 Zvino vakabva paDhibhoni-gadhi ndokudzika matende paArimoni-dhibhurataimi.
\v 47 Zvino vakabva paArimoni-dhibhurataimi ndokudzika matende pamakomo eAbharimi pamberi peNebho.
\v 48 Zvino vakabva pamakomo eAbharimi ndokudzika matende pamapani eMoabhu paJoridhani paJeriko;
\v 49 ndokudzika matende paJoridhani kubva paBheti-Jeshimoti kusvika paAbherishitimu, pamapani eMoabhu.
\p
\v 50 Zvino Jehovha wakataura naMozisi pamapani eMoabhu paJoridhani paJeriko achiti:
\v 51 Taura kuvana vaIsraeri, ugoti kwavari: Kana mayambuka Joridhani mukaenda munyika yeKenani,
\v 52 ipapo muchadzinga vagari vese venyika pamberi penyu, nekuparadza mifananidzo yavo yese, nekuparadza zvifananidzo zvavo zvakaumbwa nekunyurudusa, nekuputsa kwazvo nzvimbo dzavo dzakakwirira.
\v 53 Zvino muchatora venyika iyo ndokugaramo, nokuti ndakupai nyika iyo kuva yenyu.
\v 54 Munofanira kupiwa nhaka yenyika iyo nemijenya, nemhuri dzenyu; vazhinji munofanira kuvapa nhaka zhinji, vashoma munofanira kuvapa nhaka shoma; sezvakagoverwa nemijenya, saizvozvo inofanira kuva nhaka yomunhu; munofanira kugara nhaka namarudzi amadzibaba enyu.
\v 55 Asi kana musingadi kudzinga vanhu vagere munyika pamberi penyu, ipapo ivo kwavari vamunorega vachava sechinhu chinobaya pameso enyu, neseminzwa panhivi dzenyu, vacharwa nemwi munyika mamugere.
\v 56 Ipapo ndichakuitirai imwi sezvandakafunga kuvaitira ivo.

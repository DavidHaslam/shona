\c 33
\s Kufamba kwaVaIsraeri kubva Egipita kusvika Kenani
\p
\v 1 Idzi inzendo dzevana vaIsraeri vakabuda munyika yeEgipita nemauto avo pasi peruoko rwaMozisi naAroni.
\v 2 Zvino Mozisi wakanyora kubuda kwavo nenzendo dzavo, zvichienderana nekuraira kwaJehovha; uye idzi inzendo dzavo nekubuda kwavo.
\v 3 Zvino vakabva paRamesesi nemwedzi wekutanga, nezuva regumi nemashanu remwedzi wekutanga; chifume chepasika vana vaIsraeri vakabuda neruoko rwakakwirira pamberi pemeso eVaEgipita vese,
\v 4 VaEgipita pavaiviga Jehovha vaakarova pakati pavo, matangwe ese, uye pamusoro pavamwari vavo Jehovha wakaita mutongo.
\v 5 Zvino vana vaIsraeri vakasimuka paRamesesi ndokudzika matende paSukoti.
\v 6 Zvino vakabva paSukoti ndokudzika matende paEtami pamucheto werenje.
\v 7 Zvino vakabva paEtami ndokudzokera Pi-hahiroti pamberi peBhaari-sefoni ndokudzika matende pamberi peMigidhori.
\v 8 Zvino vakabva paPi-Hahiroti ndokugura nepakati pegungwa kupinda murenje, ndokufamba rwendo rwemazuva matatu murenje reEtami, ndokudzika matende paMara.
\v 9 Zvino vakabva paMara ndokusvika paErimi; uye paErimi paiva nezvitubu gumi nezviviri zvemvura, nemiti yemichindwe makumi manomwe; zvino vakadzika matende ipapo.
\v 10 Zvino vakabva paErimi ndokudzika matende paGungwa Dzvuku.
\v 11 Zvino vakabva paGungwa Dzvuku, ndokudzika matende murenje reSini.
\v 12 Zvino vakabva murenje reSini ndokudzika matende paDhofika.
\v 13 Zvino vakabva paDhofika ndokudzika matende paArushi.
\v 14 Zvino vakasimuka paArushi ndokudzika matende paRefidhimu pakange pasina mvura yekuti vanhu vanwe.
\v 15 Zvino vakabva paRefidhimu ndokunodzika matende murenje reSinai.
\v 16 Zvino vakasimuka kubva murenje reSinai ndokunodzika matende paKibhuroti-hatava.
\v 17 Zvino vakabva ndokudzika matende paKibhuroti hatava ndokudzika matende paHazeroti.
\v 18 Zvino vakabva paHazeroti, ndokudzika paRitima.
\v 19 Zvino vakasimuka paRitima ndokudzika matende paRimoni-perezi.
\v 20 Zvino vakabva paRimon-iperezi ndokudzika matende paRibhina.
\v 21 Zvino vakabva paRibhina ndokudzika matende paRisa.
\v 22 Zvino vakabva paRisa ndokudzika matende paKeherata.
\v 23 Zvino vakasimuka paKeherata, ndokudzika matende pagomo reSheferi.
\v 24 Zvino vakabva pagomo reSheferi ndokudzika matende paHaradha.
\v 25 Zvino vakabva paHaradha ndokudzika matende paMakeroti.
\v 26 Zvino vakabva paMakeroti ndokudzika matende paTahati.
\v 27 Zvino vakabva paTahati ndokudzika matende paTera.
\v 28 Zvino vakabva paTera ndokudzika matende paMitika.
\v 29 Zvino vakabva paMitika ndokunodzika matende paHashimona.
\v 30 Vakasimuka paHashimona, vakanodzika paMoseroti.
\v 31 Vakasimuka paMoseroti, vakanodzika paBhene-jakani.
\v 32 Vakasimuka paBhene-jakani, vakanodzika paHorihagidhigadhi.
\v 33 Vakasimuka paHori-hagidhigadhi, vakanodzika paJotibhata.
\v 34 Vakasimuka paJotibhata, vakanodzika paAbhurona.
\v 35 Vakasimuka paAbhurona, vakanodzika paEZiyoni-gebheri.
\v 36 Vakasimuka paEZiyoni-gebheri, vakanodzika murenje reZini (ndipo paKadheshi).
\v 37 Vakasimuka paKadheshi, vakanodzika pagomo reHori, pamuuyo wenyika yeEdhomu.
\v 38 Aroni mupristi akakwira pagomo reHori, arairwa naJehovha, akafirapo, negore ramakumi mana rokubuda kwavana vaIsraeri paEgipita, nomwedzi wechishanu, nezuva rokutanga romwedzi.
\v 39 Aroni wakange ari wemakore zana nemakumi maviri nematatu pakufa kwake pagomo reHori.
\v 40 Zvino mambo weAradhi, muKenani, wakange agere kurutivi rwekuchamhembe munyika yeKenani, akanzwa kuti vana vaIsraeri vouya.
\v 41 Vakasimuka pagomo reHori, vakanodzika matende avo paZarimona.
\v 42 Vakasimuka paZarimona, vakanodzika paPunoni.
\v 43 Vakasimuka paPunoni, vakanodzika paObhoti.
\v 44 Vakasimuka paObhoti, vakanodzika paIye-abharimi, pamuganhu weMoabhu.
\v 45 Vakasimuka paIyimi, vakanodzika paDhibhoni-gadhi.
\v 46 Vakasimuka paDhibhoni-gadhi, vakanodzika paArimoni-dhibhurataimi.
\v 47 Vakasimuka paArimoni-dhibhurataimi, vakanodzika paAbharimu, pamberi peNebho.
\v 48 Vakasimuka pamakomo eAbharimu, vakanodzika pamapani eMoabhu, paJoridhani paJeriko.
\v 49 Vakadzika matende avo paJoridhani, kubva paBhetijeshimoti kusvika paAbherishitimu, pamapani eMoabhu.
\p
\v 50 Zvino Jehovha akataura naMozisi pamapani eMoabhu, paJoridhani paJeriko, akati:
\v 51 Taura navana vaIsraeri, uti kwavari: Kana mayambuka Joridhani, mukasvika munyika yeKenani,
\v 52 munofanira kudzinga vanhu vese vagere munyika pamberi penyu, nokuparadza zvifananidzo zvavo zvamabwe, nokuparadza zvifananidzo zvavo zvakaumbwa, nokuputsa nzvimbo dzavo dzakakwirira.
\v 53 Munofanira kutora nyika, ive yenyu, mugaremo; nokuti ndakakupai nyika iyo, ive yenyu.
\v 54 Munofanira kupiwa nhaka yenyika iyo nemijenya, nemhuri dzenyu; vazhinji munofanira kuvapa nhaka zhinji, vashoma munofanira kuvapa nhaka shoma; sezvakagoverwa nemijenya, saizvozvo inofanira kuva nhaka yomunhu; munofanira kugara nhaka namarudzi amadzibaba enyu.
\v 55 Asi kana musingadi kudzinga vanhu vagere munyika pamberi penyu, ipapo ivo kwavari vamunorega vachava sechinhu chinobaya pameso enyu, neseminzwa panhivi dzenyu, vacharwa nemwi munyika mamugere.
\v 56 Ipapo ndichakuitirai imwi sezvandakafunga kuvaitira ivo.

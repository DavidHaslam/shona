\c 14
\s VaIsraeri vanomukira Jehovha
\p
\v 1 Zvino ungano yese yakasimudza inzwi rayo ndokuchema; vanhu ndokuchema usiku ihwohwo.
\v 2 Nevana vaIsraeri vese vakagunun'unira Mozisi naAroni, ungano yese ndokuti kwavari: Dai takafira munyika yeEgipita, kana dai takafira murenje rino!
\v 3 Zvino sei Jehovha akatiuisa kunyika ino, tiwe nemunondo? Vakadzi vedu nevana vedu vadzimbiwe. Hazvaiva nani kuti tidzokere Egipita here?
\v 4 Zvino vakati umwe kune umwe: Ngatigadzei musoro, tidzokere kuEgipita.
\v 5 Mozisi naAroni ndokuwa nezviso zvavo pamberi peungano yese yeungano yevana vaIsraeri.
\p
\v 6 NaJoshua mwanakomana waNun,i naKarebhu mwanakomana waJefune, veavo vakanoshora nyika vakabvarura nguvo dzavo,
\v 7 ndokutaura kuungano yese yevana vaIsraeri vachiti: Nyika yatakagura mairi kuishora, inyika yakanaka kwazvo.
\v 8 Kana Jehovha achifara nesu, ipapo achatiisa kunyika iyi, ndokuipa kwatiri; nyika inoyerera mukaka neuchi.
\v 9 Koga musapandukira Jehovha, kana kutya vanhu venyika iyo, nokuti \add ivo\add* \add i\add*zvokudya zvedu; mumvuri wavo wabva kwavari, uye Jehovha anesu, musavatya.
\v 10 Asi ungano yese yakati ngavatakwe nemabwe. Kubwinya kwaJehovha ndokuonekwa mutende rekusangana kuvana vaIsraeri vese.
\p
\v 11 Zvino Jehovha wakati kuna Mozisi: Kusvika rinhi vanhu ava vachandizvidza? Kusvika rinhi vasinganditendi, nezvishamiso zvese zvandakaita pakati pavo?
\v 12 Ndichavarova nedenda, nekuvatorera nhaka, ndikuite rudzi rune simba pana ivo.
\p
\v 13 Mozisi ndokuti kuna Jehovha: Zvino VaEgipita vacha\add zvi\add*nzwa, nokuti makabudisa vanhu ava pakati pavo nesimba renyu;
\v 14 uye vachaudza vagari venyika ino. Vakanzwa kuti imwi Jehovha muri pakati pevanhu ava, \add nokuti\add* imwi Jehovha munoonekwa chiso nechiso, uye gore renyu rinomira pamusoro pavo, nemwi munovatungamirira masikati mushongwe yegore, nepausiku neshongwe yemoto.
\v 15 Zvino mukauraya vanhu ava semunhu umwe, ndudzi dzakanzwa mukurumbira wenyu dzichataura dzichiti:
\v 16 Nokuti Jehovha wakakonewa kuisa vanhu ava kunyika yaakavapikira, saka akavauraya murenje.
\v 17 Zvino ikozvino ndinokumbira kuti simba raShe wangu rive guru, sezvamakataura, muchiti,
\v 18 Jehovha anononoka kutsamwa, uye mukuru panyasha, achikanganwira zvakaipa nekudarika; asi haangatongoregeri zvekuregerera \add ane mhosva\add*; anotsiva kuipa kwemadzibaba pavana, kusvika ku\add rudzi\add* rwechitatu nerwechina.
\v 19 Ndinokumbira, kanganwirai zvakaipa zvevanhu ava seukuru hwenyasha dzenyu, uye sezvamakakanganwira vanhu ava kubva Egipita kusvika ikozvino.
\p
\v 20 Jehovha ndokuti: Ndakanganwira semaererano neinzwi rako.
\v 21 Asi zvirokwazvo, ndichirarama hangu, nyika yese ichazara nekubwinya kwaJehovha,
\v 22 nokuti varume ava vese vakaona kubwinya kwangu nezviratidzo zvangu, zvandakaita muEgipita nemurenje, vakandiidza ikozvino kagumi aka, uye vakasateerera inzwi rangu,
\v 23 zvirokwazvo havachaoni nyika yandakapikira madzibaba avo; uye hakuna umwe wevakandizvidza achaiona,
\v 24 asi muranda wangu Karebhu, nokuti wakange ane umwe mweya naye, ndokunditevera zvakazara, ndiye iye ndichamupinza munyika maakambopinda; nevana vake vachadya nhaka yayo.
\v 25 Zvino VaAmareki neVaKenani vaigara mumupata uyo; mangwana dzokai, mubve muende kurenje nenzira inoenda kuGungwa Dzvuku.
\p
\v 26 Zvino Jehovha wakataura kuna Mozisi nekuna Aroni achiti:
\v 27 Kusvika rinhi ndakatakura ungano iyi yakaipa inondigunun'unira? Ndakanzwa kugunun'una kwevana vaIsraeri kwavakandigunun'unira nako.
\v 28 Uti kwavari: Zvirokwazvo, ndichirarama, unoreva Jehovha, sezvamakataura munzeve dzangu, ndizvo zvandichakuitirai.
\v 29 Zvitunha zvenyu zvichawira murenje rino; nevese vakaverengwa venyu, zvichienderana neuwandu hwenyu hwese, kubva pazera remakore makumi maviri zvichikwira, vakandigunun'unira,
\v 30 zvirokwazvo, imwi hamuchapindi munyika yandapikira kukugarisai mairi, kunze kwaKarebhu mwanakomana waJefune, naJoshua mwanakomana waNuni.
\v 31 Asi vana venyu vamakati vachadzimbiwa, ndivo vandichapinza; uye ivo vachaziva nyika yamakaramba imwi.
\v 32 Asi imwi, zvitunha zvenyu zvichawira murenje, rino.
\v 33 Zvino vana venyu vachava sevafudzi murenje makore makumi mana, vakatakura upombwe hwenyu, kusvika zvitunha zvenyu zvaparadzwa murenje.
\v 34 Semazuva amakashora nawo nyika, mazuva makumi mana, zuva pagore, zuva pagore, muchatakura kuipa kwenyu, makore makumi mana, mugoziva kufuratira kwangu.
\v 35 Ini Jehovha ndakataura, zvirokwazvi ndichazviita kuungano iyi yese yakaipa, yakaungana kupikisana neni; murenje rino vachaparadzwa, uye vachafirapo.
\v 36 Zvino varume Mozisi vaakatuma kunoshora nyika, vakadzoka ndokuita kuti ungano yese imugunun'unire, nekuuisa mashoko akaipa pamusoro penyika iyo,
\v 37 avawo varume vakauya neshoko rakaipa pamusoro penyika iyo vakafa nedenda pamberi paJehovha.
\v 38 Asi Joshua mwanakomana waNuni, naKarebhu mwanakomana waJefune vakararama pavarume vakanoshora nyika.
\v 39 Zvino Mozisi wakareva mashoko awa kuvana vaIsraeri vese; vanhu ndokuungudza kwazvo.
\p
\v 40 Zvino vakamuka mangwanani, vakakwira kunhongonya yegomo, vachiti: Tarirai, tiri \add pano\add*, uye tichakwira kunzvimbo Jehovha yaakativimbisa, nokuti tatadza.
\v 41 Mozisi ndokuti: Munodarikirei murairo waJehovha, nokuti hamungabudiriri.
\v 42 Musakwira, nokuti Jehovha haasi pakati penyu; kuti murege kurohwa pamberi pevavengi venyu.
\v 43 Nokuti VaAmareki naVaKenani varipo mberi kwenyu; zvino muchawa nemunondo, nokuti makadzoka pakutevera Jehovha, naizvozvo Jehovha haachavi nemwi.
\v 44 Asi nekuzvikudza vakakwira kunhongonya yegomo; asi areka yesungano yaJehovha haina kubuda pamisasa, naMozisi\add wo\add*.
\v 45 Ipapo VaAmareki vakaburuka, neVaKenani vakange vagere mugomo iro, ndokuvarova nekuvadzingirira kusvikira kuHoma.

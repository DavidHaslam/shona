\c 14
\s VaIsraeri vanomukira Jehovha
\p
\v 1 Zvino ungano yese yakasimudza inzwi rayo ndokuchema; vanhu ndokuchema usiku ihwohwo.
\v 2 Nevana vaIsraeri vese vakagunun'unira Mozisi naAroni, ungano yese ndokuti kwavari: Dai takafira munyika yeEgipita, kana dai takafira murenje rino!
\v 3 Zvbino sei Jehovha akatiuisa kunyika ino, tiwe nemunondo? Vakadzi vedu nevana vedu vadzimbiwe. Hazvaiva nani kuti tidzokere Egipita here?
\v 4 Zvino vakati umwe kune umwe: Ngatigadzei musoro, tidzokere kuEgipita.
\v 5 Mozisi naAroni ndokuwa nezviso zvavo pamberi peungano yese yeungano yevana vaIsraeri.
\p
\v 6 NaJoshua mwanakomana waNun,i naKarebhu mwanakomana waJefune, veavo vakanoshora nyika vakabvarura nguvo dzavo,
\v 7 ndokutaura kuungano yese yevana vaIsraeri vachiti: Nyika yatakagura mairi kuishora, inyika yakanaka kwazvo.
\v 8 Kana Jehovha achifara nesu, ipapo achatiisa kunyika iyi, ndokuipa kwatiri; nyika inoyerera mukaka neuchi.
\v 9 Koga musapandukira Jehovha, kana kutya vanhu venyika iyo, nokuti \add ivo\add* \add i\add*zvokudya zvedu; mumvuri wavo wabva kwavari, uye Jehovha anesu, musavatya.
\v 10 Asi ungano yese yakati ngavatakwe nemabwe. Kubwinya kwaJehovha ndokuonekwa mutende rekusangana kuvana vaIsraeri vese.
\p
\v 11 Zvino Jehovha wakati kuna Mozisi: Kusvika rinhi vanhu ava vachandizvidza? Kusvika rinhi vasinganditendi, nezvishamiso zvese zvandakaita pakati pavo?
\v 12 Ndichavarova nedenda, nekuvatorera nhaka, ndikuite rudzi rune simba pana ivo.
\p
\v 13 Mozisi ndokuti kuna Jehovha: Zvino VaEgipita vacha\add zvi\add*nzwa, nokuti makabudisa vanhu ava pakati pavo nesimba renyu;
\v 14 uye vachaudza vagari venyika ino. Vakanzwa kuti imwi Jehovha muri pakati pevanhu ava, \add nokuti\add* imwi Jehovha munoonekwa chiso nechiso, uye gore renyu rinomira pamusoro pavo, nemwi munovatungamirira masikati mushongwe yegore, nepausiku neshongwe yemoto.
\v 15 Zvino mukauraya vanhu ava semunhu umwe, ndudzi dzakanzwa mukurumbira wenyu dzichataura dzichiti:
\v 16 Nokuti Jehovha wakakonewa kuisa vanhu ava kunyika yaakavapikira, saka akavauraya murenje.
\v 17 Zvino ikozvino ndinokumbira kuti simba raShe wangu rive guru, sezvamakataura, muchiti,
\v 18 Jehovha anononoka kutsamwa, uye mukuru panyasha, achikanganwira zvakaipa nekudarika; asi haangatongoregeri zvekuregerera \add ane mhosva\add*; anotsiva kuipa kwemadzibaba pavana, kusvika ku\add rudzi\add* rwechitatu nerwechina.
\v 19 Ndinokumbira, kanganwirai zvakaipa zvevanhu ava seukuru hwenyasha dzenyu, uye sezvamakakanganwira vanhu ava kubva Egipita kusvika ikozvino.
\p
\v 20 Jehovha ndokuti: Ndakanganwira semaererano neinzwi rako.
\v 21 Asi zvirokwazvo, ndichirarama hangu, nyika yese ichazara nekubwinya kwaJehovha,
\v 22 nokuti varume ava vese vakaona kubwinya kwangu nezviratidzo zvangu, zvandakaita muEgipita nemurenje, vakandiidza ikozvino kagumi aka, uye vakasateerera inzwi rangu,
\v 23 zvirokwazvo havachaoni nyika yandakapikira madzibaba avo; uye hakuna umwe wevakandizvidza achaiona,
\v 24 asi muranda wangu Karebhu, nokuti wakange ane umwe mweya naye, ndokunditevera zvakazara, ndiye iye ndichamupinza munyika maakambopinda; nevana vake vachadya nhaka yayo.
\v 25 Zvino VaAmareki neVaKenani vaigara mumupata uyo; mangwana dzokai, mubve muende kurenje nenzira inoenda kuGungwa Dzvuku.
\p
\v 26 Zvino Jehovha wakataura kuna Mozisi nekuna Aroni achiti:
\v 27 Kusvika rinhi ndakatakura ungano iyi yakaipa inondigunun'unira? Ndakanzwa kugunun'una kwevana vaIsraeri kwavakandigunun'unira nako.
\v 28 Uti kwavari: Zvirokwazvo, noupenyu hwangu, zvanzi naJehovha, sezvamakataura munzeve dzangu, ndizvo zvandichakuitirai.
\v 29 Zvitunha zvenyu zvichawira murenje rino; imwi mese makaverengwa, nokuwanda kwenyu kwese, vese vari vemakore makumi maviri navanopfuura, vakandinyunyutira,
\v 30 zvirokwazvo, imwi hamungapindi munyika yandakupikirai, ndichiti ndichakugarisaimo, asi Karebhu, mwanakomana waJefune, naJoshua, mwanakomana waNuni.
\v 31 Asi vana venyu vamakati vachatapwa, ndivo vandichapinza; ivo vachaziva nyika yamakaramba imwi.
\v 32 Asi kana murimwi, zvitunha zvenyu zvichawira murenje, rino.
\v 33 Vana venyu vachadzungaira savafudzi murenje makore ana makumi mana, vachirohwa nokuda kokupata kwenyu, kusvikira zvitunha zvenyu zvaparadzwa murenje.
\v 34 Samazuva amakange muchishora nyika nawo, iwo mazuva ana makumi mana, saizvozvo muchava nemhosva yokutadza kwenyu, zuva rimwe nerimwe richaita gore rimwe, ndiwo makore ana makumi mana, mugoziva kuti ndakakufuratirai.
\v 35 Ini Jehovha, ndakataura izvozvo, ndichaitira saizvozvo ungano iyi yese yakaipa, yakaungana kuzorwa neni; vachaparadzwa murenje rino, vachafirapo.
\v 36 Zvino varume vakange vatumwa naMozisi vaya kundoshora nyika, vaya vakadzoka vonyunyutisa ungano yese pamusoro pake, zvavakauya namashoko akaipa pamusoro penyika iyo,
\v 37 varume avo vakange vauya neshoko rakaipa pamusoro penyika iyo, vakafa nedenda pamberi paJehovha.
\v 38 Asi Joshua, mwanakomana waNuni, naKarebhu, mwanakomana waJefune, vakasara vari vapenyu pavarume vaya vakanoshora nyika.
\v 39 Zvino Mozisi wakaudza vana vaIsraeri mashoko iwaya ese; vanhu vakachema kwazvo.
\p
\v 40 Vakafumira mangwanani, vakakwira kumusoro wegomo, vakati: Tarirai, tiri pano hedu, tichanokwira kwatakavimbiswa naJehovha, nokuti tatadza.
\v 41 Mozisi akati: Munodarikireiko murairo waJehovha, nokuti muchaona nhamo.
\v 42 Musakwira, nokuti Jehovha haasi pakati penyu; kuti murege kuparadzwa navavengi venyu.
\v 43 Nokuti VaAmareki naVaKenani vari mberi kwenyu ipapo; muchaurawa nomunondo, nokuti makadzoka pakutevera Jehovha, naizvozvo Jehovha haangavi nemi.
\v 44 Kunyange zvakadaro vakaidza havo kukwira kumusoro wegomo nokuzvikudza kwavo; asi areka yesungano yaJehovha haina kubva pamisasa, naiye Mozisiwo.
\v 45 Ipapo VaAmareki naVaKenani vakange vagere mugomo iro vakaburuka, vakavaparadza nokuvadzingirira kusvikira paHoma.

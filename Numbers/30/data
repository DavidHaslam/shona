\c 30
\s Mirairo yemhiko
\p
\v 1 Zvino Mozisi wakataura kuvakuru vemarudzi achiti: Ichi chinhu Jehovha chaakaraira:
\v 2 Kana murume achivimbisa chivimbiso kuna Jehovha, kana kupika mhiko kusunga mweya wake, hangaguri shoko rake, achaita zvinoenderana nezvese zvinobuda mumuromo make.
\v 3 Kana mukadziwo akavimbisa chivimbiso kuna Jehovha, ndokuzvisunga nechisungo mumba mababa vake pauduku hwake;
\v 4 baba vake ndokunzwa chivimbiso chake nechisungo chake chaakasunga mweya wake nacho, baba vake ndokumunyararira, ipapo zvivimbiso zvake zvese zvichamira, nechisungo chipi nechipi chaakasunga mweya wake nacho chichamira.
\v 5 Asi kana baba vake vakamurambidza nezuva ravanonzwa naro, hakuna chivimbiso chake kana chisungo chake chaakasunga mweya wake nacho chichamira, Jehovha achamukanganwira, nokuti baba vake vakamurambidza.
\v 6 Zvino kana achitongova nemurume, nezvivimbiso zvake zviri pamusoro pake, kana shoko rekusafungisisa remuromo wake, asunge naro mweya wake;
\v 7 murume wake ndokunzwa, ndokumunyararira nezuva raanonzwa naro, ipapo zvivimbiso zvake zvichamira, nezvisungo zvake zvaakasunga nazvo mweya wake zvichamira.
\v 8 Asi kana murume wake akamurambidza nezuva raanonzwa naro, ipapo iye achashaisa basa chivimbiso chaakavimbisa, shoko rekusafungisisa remuromo wake, raakasunga naro mweya wake, naJehovha achamukanganwira.
\v 9 Asi chivimbiso chimwe nechimwe chechirikadzi, nechewakarambiwa, chavakasunga mweya yavo nacho chichamirisana naye.
\v 10 Zvino kana akavimbisa ari mumba memurume wake, kana kusunga mweya wake nechisungo nemhiko,
\v 11 murume wake ndokunzwa, ndokumunyarara, asingamurambidzi, ipapo zvivimbiso zvake zvese zvichamira, nechisungo chipi nechipi chaanosunga nacho mweya wake chichamira.
\v 12 Asi kana murume wake akazvishaisisa basa nezuva raanonzwa naro, chese chinobuda mumuromo make maererano nezvivimbiso zvake, kana maererano nechisungo chemweya wake zvichamira, murume wake wazvishaisa basa; Jehovha achamukanganwira.
\v 13 Mhiko dzese, nemhiko imwe neimwe yechisungo kurwadzisa mweya, murume wake angazvisimbisa kana murume wake angazvishaisa basa.
\v 14 Asi kana murume wake akamunyararira chose zuva nezuva, ipapo anosimbisa zvivimbiso zvake zvese nezvisungo zvake zvese zviri pamusoro pake; anozvisimbisa nokuti anomunyararira nezuva raanonzwa naro.
\v 15 Asi kana akatongozvishaisa basa azvinzwa iye achatakura uipi hwake.
\v 16 Izvi zvimiso Jehovha zvaakaraira Mozisi, pakati pemurume nemukadzi wake, pakati pababa nemwanasikana wavo pauduku hwake mumba mababa vake.

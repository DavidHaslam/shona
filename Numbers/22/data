\c 22
\s Bharamu anoropafadza Israeri
\p
\v 1 Zvino vana vaIsraeri vakasimuka ndokunodzika matende pamapani eMoabhu kurutivi rwuno rwaJoridhani paJeriko.
\v 2 Zvino Bharaki, mwanakomana waZipori wakaona zvese Israeri zvaakaitira VaAmori.
\v 3 Moabhu ndokutya kwazvo chiso chevanhu \add ava\add*, nokuti vaiva vazhinji; Moabhu ndokuvhunduka nekuda kwevana vaIsraeri.
\v 4 Zvino Moabhu wakati kuvakuru VeMidhiani: Zvino boka iri richananzva zvese zvakatipoteredza, semombe inonanzva uswa bwemafuro. Zvino Bharaki, mwanakomana waZipori wakange ari mambo waMoabhu panguva iyo.
\v 5 Naizvozvo wakatuma nhume kuna Bharamu mwanakomana waBheori kuPetori iri parwizi rwenyika yevana vevanhu vekwake kunomudana achiti: Tarira kune vanhu vakabuda kubva Egipita, tarira, vakafukidzira chiso chenyika, uye vogara pakanangana neni.
\v 6 Naizvozvo uya hako ikozvino, nditukire vanhu ava; nokuti vane simba kundipfuura; zvimwe tingagona kuvarova uye ndivadzingire kunze kwenyika; nokuti ndinoziva kuti wawaropafadza waropafadzwa, uye wawatuka watukwa.
\v 7 Zvino vakuru veMoabhu nevakuru veMidhiani vakabva vane mubairo wekuvuka muruoko rwavo, ndokusvika kuna Bharamu, ndokutaura kwaari mashoko aBharaki.
\v 8 \add Iye\add* ndokuti kwavari: Rarai pano usiku huno, ndigokudzoserai shoko, Jehovha sezvaachataura kwandiri; machinda aMoabhu ndokugara naBharamu.
\v 9 Zvino Mwari wakauya kuna Bharamu ndokuti: Varume vaunavo ndivana ani?
\v 10 Bharamu ndokuti kuna Mwari: Bharaki mwanakomana waZipori mambo waMoabhu watuma \add shoko\add* kwandiri \add achiti\add*:
\v 11 Tarira, vanhu vakabuda kubva Egipita vakafukidza chiso chenyika; uya ikozvino unditukire ivo; zvimwe ndingagona kurwa navo, nekuvadzingira.
\v 12 Mwari ndokuti kuna Bharamu: Usaenda navo; usatuka vanhu ava; nokuti vakaropafadzwa.
\v 13 Zvino Bharamu wakamuka mangwanani ndokuti kumachinda aBharaki: Endai kunyika yenyu, nokuti Jehovha aramba kunditendera kuenda nemwi.
\v 14 Zvino machinda aMoabhu akasimuka, ndokuenda kuna Bharaki ndokuti: Bharamu waramba kuenda nesu.
\p
\v 15 Zvino Bharaki wakatumazve machinda, mazhinji, anokudzwa kupfuura ivo.
\v 16 Zvino vakasvika kuna Bharamu ndokuti kwaari: Bharaki mwanakomana waZipori anoti: Usatendera chinhu hako kukudzivisa kuuya kwandiri.
\v 17 Nokuti ndichakukwiridzira zvikuru kwazvo, uye ndichaita zvese zvauchareva kwandiri; naizvozvo uya hako, nditukire vanhu ava.
\v 18 Asi Bharamu wakapindura ndokuti kuvaranda vaBharaki: Kana dai Bharaki akandipa imba yake izere nesirivha negoridhe, handingagoni kudarika shoko raJehovha Mwari wangu, kuita zvishoma kana zvakapfuuridza.
\v 19 Naizvozvo ikozvino nemwi rarai henyu pano usiku huno, kuti ndizive kuti Jehovha achati chiizve kwandiri.
\v 20 Zvino Mwari wakauya kuna Bharamu usiku ndokuti kwaari: Kana varume vakauya kuzokudana, simuka uende navo, asi kwega shoko randichataura kwauri, iro uchariita.
\v 21 Zvino Bharamu wakamuka mangwanani ndokuisa chigaro pambongoro hadzi yake ndokuenda nemachinda aMoabhu.
\p
\v 22 Zvino hasha dzaMwari dzakapfuta nokuti wakaenda mutumwa waJehovha ndokumira munzira kuva muvengi naye. Zvino wakange akatasva mbongoro hadzi yake, nevaranda vake vaviri vanaye.
\v 23 Zvino mbongoro hadzi yakaona mutumwa waJehovha amire munzira, nemunondo wake wakavhomorwa muruoko rwake; mbongoro hadzi ndokutsaukira kunze kwenzira, ndokuenda mumunda; Bharamu ndokurova mbongoro hadzi kuidzosera kunzira.
\v 24 Zvino mutumwa waJehovha wakamira panzira yakamanikana yeminda yemizambiringa, rusvingo kurutivi rwuno, nerusvingo kune rumwe rutivi.
\v 25 Zvino mbongoro hadzi payakaona mutumwa waJehovha yakazvisundira kurusvingo ndokumbandidzira rutsoka rwaBharamu parusvingo; \add iye\add* ndokuirovazve.
\v 26 Zvino mutumwa waJehovha wakaenderera mberi, ndokumira pakamanikana, pakange pasina nzvimbo yekutendeukira kurudyi kana kuruboshwe.
\v 27 Zvino mbongoro hadzi payakaona mutumwa waJehovha yakarara pasi, pasi paBharamu. Zvino hasha dzaBharamu dzakapfuta, ndokurova mbongoro hadzi netsvimbo.
\v 28 Zvino Jehovha wakazarura muromo wembongoro hadzi iyo ndokuti kuna Bharamu: Ndakakuitirei kuti undirove katatu aka?
\v 29 Bharamu ndokuti kumbongoro hadzi: Nokuti wakandiita chiseko; dai panga pane munondo muruoko rwangu, ndingadai ndakuuraya ikozvino.
\v 30 Mbongoro hadzi ndokuti kuna Bharamu: Ko ini handizi mbongoro hadzi yako yamakatasva kubva ndiri yako kusvika zuva rino here? Ndakamboramba kukuitirai izvi here? Iye ndokuti: Kwete.
\v 31 Zvino Jehovha wakazarura meso aBharamu ndokuona mutumwa waJehovha amire munzira, nemunondo wake wakavhomorwa muruoko rwake; zvino wakakotamisa musoro wake ndokuwira pasi nechiso chake.
\v 32 Mutumwa waJehovha ndokuti kwaari: Waroverei mbongoro hadzi yako katatu aka? Tarira, ini ndabuda kuzokudzivisa, nokuti nzira yako yakatsauka kwandiri.
\v 33 Zvino mbongoro hadzi yandiona ndokutsauka kubva kwandiri katatu aka; kunze kwekuti atsauke kubva kwandiri, zvirokwazvo ikozvino ndingadai ndakuuraya, uye ndaponesa upenyu hwayo.
\v 34 Zvino Bharamu wakati kumutumwa waJehovha: Ndatadza, nokuti ndange ndisingazivi kuti umire munzira uchindipikisa; naizvozvo ikozvino, kana zvakaipa pamberi pemeso ako, ndichadzokerazve.
\v 35 Zvino mutumwa waJehovha wakati kuna Bharamu: Enda nevarume ava, asi kwega shoko randakataura kwauri randichataura kwauri, ndiro raunofanira kutaura. Naizvozvo Bharamu akaenda namachinda aBharaki.
\p
\v 36 Zvino Bharaki akati anzwa kuti Bharamu asvika, akabuda kundosangana naye paIri-Moabhu riri pamuganhu weArinoni, pamugumo wenyika.
\v 37 Zvino Bharaki akati kuna Bharamu: Ko handina kutuma nhume kwauri nomoyo wese, ndichikudana here? Wakaregereiko kuuya kwandiri? Ko handigoni kukukudza here?
\v 38 Bharamu akati kuna Bharaki: Tarira, ndauya kwauri; ko ini ndine simba rokutaura chinhu here? Shoko rinoiswa mumuromo mangu naMwari, ndiro randichataura.
\v 39 Zvino Bharamu akaenda naBharaki, akasvika paKiriati-huzoti.
\v 40 Bharaki akabaya nzombe namakwai, akazvitumira kuna Bharamu namachinda akange anaye.
\v 41 Zvino mangwanani Bharaki akatora Bharamu, akamukwidza panzvimbo dzakakwirira dzaBhaari, akaona, aripo, vanhu vokumudzivo.

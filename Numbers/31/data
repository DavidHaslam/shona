\c 31
\s VaIsraeri vanokunda VaMidhiani
\p
\v 1 Zvino Jehovha wakataura kuna Mozis, achiti:
\v 2 Tsiva kutsiva kwevana vaIsraeri kuVaMidhiani; shure kweizvozvo uunganidzwe kuvanhu vekwako.
\v 3 Mozisi ndokutaura kuvanhu achiti: Vamwe venyu vagadzirire hondo kuti vamirisane neVaMidhiani, vagoita kutsiva kwaJehovha kuVaMidhiani.
\v 4 Tumirai kuhondo chiuru kurudzi rumwe nerumwe rwemarudzi eVaIsraeri.
\v 5 Zvino kwakapiwa kubva pazvuru zvekwaIsraeri churu pa parudzi, zvuru gumi nezviviri zvakagadzirira hondo.
\v 6 Mozisi ndokutuma kuhondo chiuru parudzi \add rumwe nerumwe\add*, ivo naPinehasi mwanakomana waEriazari mupristi, kuenda kuhondo, vane nhumbi tsvene nehwamanda dzekuridzisa mhere muruoko rwake.
\v 7 Zvino vakarwa vakamirisana neVaMidhiani, Jehovha sezvaakaraira Mozisi, zvino vakauraya vanhurume vese.
\v 8 Vakaurayawo madzimambo eVaMidhiani, kusingaverengwi vamwe vakaurawa \add vaiti\add*: Evhi, naRekemu, naZuri, naHuri, naRebha, madzimambo mashanu aVaMidhiani; naBharamu mwanakomana waBheori, vakamuuraya nemunondo.
\v 9 Vana vaIsraeri ndokutapa vakadzi veVaMidhiani nevanana vavo; ndokupamba mombe dzavo dzese nemakwai avo ese, nefuma yavo yese.
\v 10 Zvino vakapisa nemoto maguta avo ese mavakange vagere, nemisasa yavo yese.
\v 11 Zvino vakatora zvakapambwa zvese, nezvakajimbiwa zvese zvevanhu nezvezvipfuwo.
\v 12 Vakauya nevatapwa, nezvakajimbiwa, nezvakapambwa kuna Mozisi nekuna Eriazari mupristi nekuungano yese yevana vaIsraeri, kumisasa pamapani aMoabhu, ari paJoridhani paJeriko.
\p
\v 13 Zvino Mozisi naEriazari mupristi nemachinda ese eungano vakabuda kunosangana navo kunze kwemusasa.
\v 14 Zvino Mozisi wakatsamwira vatariri vehondo, vakuru vezvuru nevakuru vemazana vaibva kuhondo;
\v 15 Mozisi ndokuti kwavari: Makarega here vanhukadzi vese kuti vararame?
\v 16 Tarirai, ndivo vakaita vana vaIsraeri kubudikidza nekupa mazano kwaBharamu kuti vaite chitadzo kuna Jehovha panyaya yaPeori, denda ndokuvapo pakati peungano yaJehovha.
\v 17 Naizvozvo zvino urayai munhurume umwe neumwe pakati pevanana, mugouraya mukadzi umwe neumwe wakaziva murume nekurara naye;
\v 18 asi vanana vanhukadzi vese vasina kuziva murume nekurara naye muvarege vararame, ndevenyu.
\v 19 Zvino imwi, dzikai musasa kunze kwemusasa mazuva manomwe, ani nani wakauraya munhu, uye ani nani wakabata wakaurawa, muzvichenure pazuva retatu nerechinomwe, imwi nevatapwa venyu.
\v 20 Zvino chenurai nguvo imwe neimwe, nechese chakaitwa nematehwe, nebasa rese re\add mvere\add* dzembudzi, nezvinhu zvese zvakaitwa nematanda.
\p
\v 21 Eriazari mupristi ndokuti kuvarume vehondo vakange vabuda kuhondo: Ichi chimiso chemurairo Jehovha waakaraira Mozisi:
\v 22 Koga goridhe, nesirivha, nendarira, nedare, netini, nemutobvu,
\v 23 chinhu chimwe nechimwe chamuchagadzira muchapinza nemumoto chigova chakachena; zvakadaro chichachenurwa nemvura yekuparadzanisa. Uye chese chisingagari mumoto muchachipinza nemumvura.
\v 24 Zvino muchasuka nguvo dzenyu nezuva rechinomwe, mugova vakachena, zvino pashure muchapinda mumusasa.
\p
\v 25 Zvino Jehovha wakataura kuna Mozisi achiti:
\v 26 Tora uwandu hwezvakajimbiwa zvakapambwa hwevanhu nehwezvipfuwo, iwe naEriazari mupristi, nemisoro yemadzibaba eungano;
\v 27 muparadzanise zvakajimbiwa muzvikamu zvivirii; pakati pevarume vanobata hondo vakabudira hondo neungano yese;
\v 28 zvino uraire kuti mugove wakatarwa utsaurirwe Jehovha navarume vehondo vakange vanorwa: Chipenyu chimwe kumazana mashanu, kuvanhu, nokumombe, nokumbongoro, nekumakwai;
\v 29 uzvitore pahafu yavo, ugozvipa Eriazari mupristi, chipo chinosimudzwa chaJehovha.
\v 30 Nepahafu yevana vaIsraeri uchatora chikamu chimwe pamakumi mashanu, pavanhu, nepamombe, nepambongoro, nepamakwai, pamarudzi ese ezvipfuwo, ugozvipa kuVaRevhi vanochengeta faniro yetabhenakeri yaJehovha.
\v 31 Zvino Mozisi naEriazari vakaita Jehovha sezvaakaraira Mozisi.
\v 32 Zvino zvakapambwa, zvakange zvasara zvezvakatapwa varume vehondo zvavakange vabata zvaiva makwai zvuru mazana matanhatu nezvuru makumi manomwe nezvuru zvishanu,
\v 33 nemombe zvuru makumi manomwe nezviviri,
\v 34 nembongoro zvuru makumi matanhatu nechiuru chimwe;
\v 35 nemweya yevanhukadzi vasina kuziva murume nekurara naye.
\v 36 Zvino hafu, mugove wevakabudira kuhondo yaiva makwai zvuru mazana matatu nezvuru makumi matatu nezvinomwe nemazana mashanu;
\v 37 nemutero waJehovha wemakwai waiva mazana matanhatu nemakumi manomwe nemashanu.
\v 38 Nemombe dzaiva zvuru makumi matatu nezvitanhatu; mutero waJehovha kwadziri uri makumi manomwe nembiri.
\v 39 Nembongoro \add dzaiva\add* zvuru makumi matatu nemazana mashanu; mutero waJehovha kwadziri uri mbongoro makumi matanhatu neimwe.
\v 40 Zvino vanhu \add vaiva\add* zvuru gumi nezvitanhatu; mutero waJehovha kwavari uri vanhu makumi matatu nevaviri.
\v 41 Mozisi ndokupa mutero, chipo chinosimudzwa chaJehovha kuna Eriazari mupristiJehovha sezvaakaraira Mozisi.
\v 42 Zvino pahafu yevana vaIsraeri, Mozisi yaakakamura kuvanhu vakarwa kuhondo.
\v 43 Zvino hafu yeungano yemakwai yaiva makwai zvuru mazana matatu nemakumi matatu nezvuru zvinomwe nemazana mashanu,
\v 44 nemombe zvuru makumi matatu nezvuru zvitatu,
\v 45 nembongoro zvuru makumi matatu nemazana mashanu,
\v 46 nevanhu zvuru gumi nezvitanhatu).
\v 47 Nepahafu yevana vaIsraeri Mozisi wakatora chikamu chimwe kumakumi mashanu, kuvanhu nekuzvipfuwo, ndokuzvipa kuVaRevhi vaichengeta faniro yetabhenakeri yaJehovha; jehovha sezvaakaraira Mozisi.
\p
\v 48 Zvino vatariri vaiva pamusoro pezvuru zvehondo, vakuru vezvuru, nevakuru vamazana vakaswedera kuna Mozisi,
\v 49 zvino vakati kuna Mozisi: Varanda venyu vatora uwandu hwevarume vwhondo vari pasi peruoko rwedu, uye hakuna munhu asipo kwatiri.
\v 50 Naizvozvo tauya nechipo chaJehovha, zvakawanikwa neumwe neumwe; pazvishongo zvegoridhe, neuketani, nezvindori, mhete, madhikauzi nezvishongo zvemuhuro, kuitira mweya yedu chiyananiso pamberi paJehovha.
\v 51 Mozisi naEriazari mupristi ndokugamuchira kwavari goridhe, zvinhu zvese zvakaitwa nezvishongo.
\v 52 Negoridhe rese rechipo chavakapa Jehovha, chevakuru vezvuru nechevakuru vemazana, aiva mashekeri zvuru gumi nezvitanhatu nemazana manomwe nemakumi mashanu.
\v 53 Varume vehondo vakange vatora zvakapambwa, uyo neuyo zvake.
\v 54 Mozisi naEriazari mupristi ndokugamuchira goridhe kuvakuru vezvuru nevemazana, vakariisa mutende rekusangana, chive chirangaridzo kuvana vaIsraeri pamberi paJehovha.

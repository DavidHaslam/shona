\c 7
\s Zvipiriso zvinopiwa paaritari
\p
\v 1 Zvino nomusi Mozisi waakapedza kumisa tabhenakeri nawo, nokuizodza, nokuiita tsvene nenhumbi dzayo dzese, nearitari, nemidziyo yayo yese, akati azvizodza nokuzviita zvitsvene,
\v 2 machinda aVaIsraeri, vakuru vedzimba dzamadzibaba avo, vakauya nezvipo zvavo; ndivo vaiva machinda amarudzi, ndivo vakange vari vatariri vavanhu vakaverengwa;
\v 3 vakauya nezvipo zvavo pamberi paJehovha, zvinoti: Ngoro nhanhatu dzaiva namatende, nenzombe dzine gumi nembiri, machinda maviri ane ngoro imwe, umwe neumwe ane nzombe imwe; vakauya nazvo pamberi petabhenakeri.
\v 4 Zvino Jehovha akataura naMozisi akati:
\v 5 Gamuchira izvozvo kwavari, kuti mabasa etende rokusangana aitwe nazvo; unofanira kuzvipa VaRevhi, umwe neumwe zvinoringana mabasa ake.
\v 6 Ipapo Mozisi akagamuchira ngoro idzo nenzombe, akazvipa VaRevhi.
\v 7 Akapa vanakomana vaGerishoni ngoro mbiri nenzombe ina, zvakaringana mabasa avo.
\v 8 Akapawo vanakomana vaMerari ngoro ina nenzombe sere, zvakaringana mabasa avo, vachirairwa naItamari, mwanakomana waAroni mupristi.
\v 9 Asi haana kupa vanakomana vaKohati chinhu nokuti ndivo vakange vane basa renzvimbo tsvene; vaifanira kuzvitakura pamafudzi avo.
\p
\v 10 Machinda akauya nezvipo zvokutsaurira aritari nomusi wayakazodzwa nawo, machinda akauya nezvipo zvawo pamberi pearitari.
\v 11 Zvino Jehovha akati kuna Mozisi: Ngavauye nezvipo zvavo zvokutsaurira aritari, muchinda umwe neumwe nomusi wake.
\p
\v 12 Zvino akauya nechipo chake nezuva rokutanga akange ari Naashoni, mwanakomana waAminadhabhu, worudzi rwaJudha.
\v 13 Chipo chake yakange iri ndiro imwe huru yesirivha, kurema kwayo kwakange kuri mashekeri ane zana namakumi matatu, nomudziyo umwe wesirivha wamashekeri ana makumi manomwe, zvichienzaniswa neshekeri reimba tsvene; zvese zviri zviviri zvakange zvizere noupfu hwakatsetseka, hwakakanyiwa namafuta, chive chipo choupfu;
\v 14 nendiro imwe yegoridhe yamashekeri ane gumi, izere nezvinonhuhwira,
\v 15 nemhuru hono imwe negondobwe rimwe, negwayana rimwe regondobwe regore rimwe, chive chipo chinopiswa,
\v 16 nenhongo imwe yembudzi, chive chipo chezvivi;
\v 17 nenzombe mbiri, namakondobwe mashanu, nenhongo shanu dzembudzi, namakwayana mashanu amakondobwe egore rimwe, chive chibairo chezvipiriso zvokuyananisa; ndicho chaiva chipo chaNaashoni, mwanakomana waAminadhabhu.
\p
\v 18 Nezuva repiri Netaneri, mwanakomana waZuari, muchinda waIsaskari, akauisa chipo chake.
\v 19 Akauya nechipo chake, chaiti: Ndiro imwe huru yesirivha, kurema kwayo kwakange kuri mashekeri ane zana namakumi matatu, nomudziyo umwe wesirivha wamashekeri ana makumi manomwe, zvichienzaniswa neshekeri reimba tsvene; zvese zviri zviviri zvakange zvizere noupfu hwakatsetseka, hwakakanyiwa namafuta, chive chipo choupfu;
\v 20 nendiro imwe yegoridhe yamashekeri ane gumi, izere nezvinonhuhwira,
\v 21 nenzombe imwe, negondobwe rimwe, negwayana rimwe regondobwe regore rimwe, chive chipo chinopiswa;
\v 22 nenhongo imwe yembudzi, chive chipo chezvivi;
\v 23 nenzombe mbiri, namakondobwe mashanu, nenhongo shanu dzembudzi, namakwayana mashanu amakondobwe egore rimwe, chive chibairo chezvipiriso zvokuyananisa; ndicho chaiva chipo chaNetaneri, mwanakomana waZuari.
\p
\v 24 Nezuva retatu Eriabhu, mwanakomana waHeroni, muchinda wavana vaZebhuruni, akauya.
\v 25 Chipo chake chaiti: Ndiro imwe huru yesirivha, kurema kwayo kwakange kuri mashekeri ane zana namakumi matatu, nomudziyo umwe wesirivha wamashekeri ana makumi manomwe, zvichienzaniswa neshekeri reimba tsvene; zvese zviri zviviri zvakange zvizere noupfu hwakatsetseka, hwakakanyiwa namafuta chive chipo choupfu;
\v 26 nendiro imwe yegoridhe yamashekeri ane gumi, izere nezvinonhuhwira,
\v 27 nenzombe imwe, negondobwe rimwe, negwayana rimwe regondobwe regore rimwe, chive chipo chinopiswa;
\v 28 nenhongo imwe yembudzi, chive chipo chezvivi;
\v 29 nenzombe mbiri, namakondobwe mashanu, nenhongo shanu dzembudzi, namakwayana mashanu amakondobwe egore rimwe, chive chibairo chezvipiriso zvokuyananisa; ndicho chaiva chipo chaEriabhu, mwanakomana waHeroni.
\p
\v 30 Nezuva rechina Erizuri, mwanakomana waShedheuri, muchinda wavana vaRubheni, akauya.
\v 31 Chipo chake chaiti: Ndiro imwe huru yesirivha, kurema kwayo kwakange kuri mashekeri ane zana namakumi matatu, nomudziyo umwe wesirivha wamashekeri ana makumi manomwe, zvichienzaniswa neshekeri reimba tsvene; zvese zviri zviviri zvakange zvizere noupfu hwakatsetseka, hwakakanyiwa namafuta, chive chipo choupfu;
\v 32 nendiro imwe yegoridhe yamashekeri ane gumi, izere nezvinonhuhwira,
\v 33 nenzombe imwe, negondobwe rimwe, negwayana rimwe regondobwe regore rimwe, chive chipo chinopiswa;
\v 34 nenhongo imwe yembudzi, chive chipo chezvivi;
\v 35 nenzombe mbiri, namakondobwe mashanu, nenhongo shanu dzembudzi, namakwayana mashanu amakondobwe egore rimwe, chive chibairo chezvipiriso zvokuyananisa; ndicho chaiva chipo chaErizuri, mwanakomana waShedheuri.
\p
\v 36 Nezuva reshanu Sherumieri, mwanakomana waZurishadhai, muchinda wavana vaSimioni, akauya.
\v 37 Chipo chake chaiti: Ndiro imwe huru yesirivha, kurema kwayo kwakange kuri mashekeri ane zana namakumi matatu, nomudziyo umwe wesirivha wamashekeri ana makumi manomwe, zvichienzaniswa neshekeri reimba tsvene; zvese zviri zviviri zvakange zvizere noupfu hwakatsetseka, hwakakanyiwa namafuta, chive chipo choupfu;
\v 38 nendiro imwe yegoridhe yamashekeri ane gumi, izere nezvinonhuhwira,
\v 39 nenzombe imwe, negondobwe rimwe, negwayana rimwe regondobwe regore rimwe, chive chipo chinopiswa;
\v 40 nenhongo imwe yembudzi, chive chipo chezvivi;
\v 41 nenzombe mbiri, namakondobwe mashanu, nenhongo shanu dzembudzi, namakwayana mashanu amakondobwe egore rimwe, chive chibairo chezvipiriso zvokuyananisa; ndicho chaiva chipo chaSherumieri, mwanakomana waZurishadhai.
\p
\v 42 Nezuva retanhatu Eriasafi, mwanakomana waDheueri, muchinda wavana vaGadhi, akauya.
\v 43 Chipo chake chaiti: Ndiro imwe huru yesirivha, kurema kwayo kwakange kuri mashekeri ane zana namakumi matatu, nomudziyo umwe wesirivha wamashekeri ana makumi manomwe, zvichienzaniswa neshekeri reimba tsvene; zvese zviri zviviri zvizere noupfu hwakatsetseka, hwakakanyiwa namafuta, chive chipo choupfu,
\v 44 nendiro imwe yegoridhe yamashekeri ane gumi, izere nezvinonhuhwira,
\v 45 nenzombe imwe, negondobwe rimwe, negwayana rimwe regondobwe regore rimwe, chive chipo chinopiswa;
\v 46 nenhongo imwe yembudzi, chive chipo chezvivi;
\v 47 nenzombe mbiri, namakondobwe mashanu, nenhongo shanu dzembudzi, namakwayana mashanu amakondobwe egore rimwe, chive chibairo chezvipiriso zvokuyananisa; ndicho chaiva chipo chaEriasafi, mwanakomana waDheueri.
\p
\v 48 Nezuva rechinomwe Erishama, mwanakomana waAmihudhi, muchinda wavana vaEfuremu, akauya.
\v 49 Chipo chake chaiti: Ndiro imwe huru yesirivha, kurema kwayo kwakange kuri mashekeri ane zana namakumi matatu, nomudziyo umwe wesirivha wamashekeri ana makumi manomwe, zvichienzaniswa neshekeri reimba tsvene; zvese zviri zviviri zvakange zvizere noupfu hwakatsetseka, hwakakanyiwa namafuta, chive chipo choupfu;
\v 50 nendiro imwe yegoridhe yamashekeri ane gumi, izere nezvinonhuhwira,
\v 51 nenzombe imwe, negondobwe rimwe, negwayana rimwe regondobwe regore rimwe, chive chipo chinopiswa;
\v 52 nenhongo imwe yembudzi, chive chipo chezvivi;
\v 53 nenzombe mbiri, namakondobwe mashanu, nenhongo shanu dzembudzi, namakwayana mashanu amakondobwe egore rimwe, chive chibairo chezvipiriso zvokuyananisa; ndicho chaiva chipo chaErishama, mwanakomana waAmihudhi.
\p
\v 54 Nezuva rorusere Gamarieri, mwanakomana waPedhazuri, muchinda wa vana vaManase, akauya.
\v 55 Chipo chake chaiti: Ndiro imwe huru yesirivha, kurema kwayo kwakange kuri mashekeri ane zana namakumi matatu, nomudziyo umwe wesirivha wamashekeri ana makumi manomwe, zvichienzaniswa neshekeri reimba tsvene; zvese zviri zviviri zvakange zvizere noupfu hwakatsetseka, hwakakanyiwa namafuta, chive chipo choupfu;
\v 56 nendiro imwe yegoridhe yamashekeri ane gumi, izere nezvinonhuhwira,
\v 57 nenzombe imwe, negondobwe rimwe, negwayana rimwe regondobwe regore rimwe, chive chipo chinopiswa;
\v 58 nenhongo imwe yembudzi, chive chipo chezvivi;
\v 59 nenzombe mbiri, namakondobwe mashanu, nenhongo shanu dzembudzi, namakwayana mashanu amakondobwe egore rimwe, chive chibairo chezvipiriso zvokuyananisa; ndicho chaiva chipo chaGamarieri, mwanakomana waPedhazuri.
\p
\v 60 Nezuva repfumbamwe Abhidhani, mwanakomana waGidheoni, muchinda wavana vaBhenjamini, akauya.
\v 61 Chipo chake chaiti: Ndiro imwe huru yesirivha, kurema kwayo kwakange kuri mashekeri ane zana namakumi matatu, nomudziyo umwe wesirivha wamashekeri ana makumi manomwe, zvichienzaniswa neshekeri reimba tsvene; zvese zviri zviviri zvakange zvizere noupfu hwakatsetseka, hwakakanyiwa namafuta, chive chipo choupfu;
\v 62 nendiro imwe yegoridhe ramashekeri ane gumi, izere nezvinonhuhwira,
\v 63 nenzombe imwe, negondobwe rimwe, negwayana rimwe regondobwe regore rimwe, chive chipo chinopiswa;
\v 64 nenhongo imwe yembudzi, chive chipo chezvivi;
\v 65 nenzombe mbiri, namakondobwe mashanu, nenhongo shanu dzembudzi, namakwayana mashanu amakondobwe egore rimwe, chive chibairo chezvipiriso zvokuyananisa; ndicho chaiva chipo chaAbhidhani, mwanakomana waGidheoni.
\p
\v 66 Nezuva regumi Ahiezeri, mwanakomana waAmishadhai, muchinda wavana vaDhani, akauya.
\v 67 Chipo chake chaiti: Ndiro imwe huru yesirivha, kurema kwayo kwakange kuri mashekeri ane zana namakumi matatu, nomudziyo umwe wesirivha wamashekeri ana makumi manomwe, zvichienzaniswa neshekeri reimba tsvene; zvese zviri zviviri zvakange zvizere noupfu hwakatsetseka, hwakakanyiwa namafuta, chive chipo choupfu;
\v 68 nendiro imwe yegoridhe ramashekeri ane gumi, izere nezvinonhuhwira,
\v 69 nenzombe imwe, negondobwe rimwe, negwayana rimwe regondobwe regore rimwe, chive chipo chinopiswa;
\v 70 nenhongo imwe yembudzi, chive chipo chezvivi;
\v 71 nenzombe mbiri, namakondobwe mashanu, nenhongo shanu dzembudzi, namakwayana mashanu amakondobwe egore rimwe, chive chibairo chezvipiriso zvokuyananisa; ndicho chaiva chipo chaAhiezeri, mwanakomana waAmishadhai.
\p
\v 72 Nezuva regumi nerimwe Pagieri, mwanakomana waOkirani, muchinda wavana vaAsheri, akauya.
\v 73 Chipo chake chaiti: Ndiro imwe huru yesirivha, kurema kwayo kwakange kuri mashekeri ane zana namakumi matatu, nomudziyo umwe wesirivha wamashekeri ana makumi manomwe, zvichienzaniswa neshekeri reimba tsvene; zvese zviri zviviri zvakange zvizere noupfu hwakatsetseka, hwakakanyiwa namafuta, chive chipo choupfu;
\v 74 nendiro imwe yegoridhe remashekeri ane gumi, izere nezvinonhuhwira,
\v 75 nenzombe imwe, negondobwe rimwe negwayana rimwe regondobwe regore rimwe, chive chipo chinopiswa;
\v 76 nenhongo imwe yembudzi, chive chipo chezvivi;
\v 77 nenzombe mbiri, namakondobwe mashanu, nenhongo shanu dzembudzi, namakwayana mashanu amakondobwe egore rimwe, chive chibairo chezvipiriso zvokuyananisa; ndicho chaiva chipo chaPagieri, mwanakomana waOkirani.
\p
\v 78 Nezuva regumi namaviri Ahira, mwanakomana waEnani, muchinda wavana vaNafutari, akauya.
\v 79 Chipo chake chaiti: Ndiro imwe huru yesirivha, kurema kwayo kwakange kuri mashekeri ane zana namakumi matatu, nomudziyo umwe wesirivha wamashekeri ana makumi manomwe, zvichienzaniswa neshekeri reimba tsvene; zvese zviri zviviri zvakange zvizere noupfu hwakatsetseka, hwakakanyiwa namafuta, chive chipo choupfu;
\v 80 nendiro imwe yegoridhe yemashekeri ane gumi, izere nezvinonhuhwira,
\v 81 nenzombe imwe, negondobwe rimwe, negwayana rimwe regondobwe regore rimwe, chive chipo chinopiswa,
\v 82 nenhongo imwe yembudzi, chive chipo chezvivi;
\v 83 nenzombe mbiri, namakondobwe mashanu, nenhongo shanu dzembudzi, namakwayana mashanu amakondobwe egore rimwe, chive chibairo chezvipiriso zvokuyananisa; ndicho chaiva chipo chaAhira, mwanakomana waEnani.
\p
\v 84 Ndicho chipo chokutsaurwa kwearitari nomusi wayakazodzwa nawo namachinda aIsraeri. Ndiro huru dzesirivha dzine gumi nembiri, nemidziyo yesirivha ine gumi nembiri, nendiro dzegoridhe dzine gumi nembiri;
\v 85 ndiro imwe huru yesirivha yakasvika mashekeri ane zana namakumi matatu, nomudziyo umwe neumwe mashekeri ana makumi manomwe; sirivha yese yemidziyo yese yakasvika mashekeri ane zvuru zviviri namazana mana, zvichienzaniswa neshekeri reimba tsvene;
\v 86 nendiro dzine gumi nembiri dzegoridhe, dzakange dzizere nezvinonhuhwira, imwe neimwe yakange ina mashekeri ane gumi, zvichienzaniswa neshekeri reimba tsvene; goridhe rese rendiro rakasvika mashekeri ane zana namakumi maviri;
\v 87 nzombe dzese dzezvipiriso zvinopiswa dzakasvika nzombe dzine gumi nembiri, namakondobwe ane gumi namaviri, namakwayana amakondobwe egore rimwe ane gumi namaviri, nezvipiriso zvazvo zvoupfu; nenhongo dzembudzi gumi nembiri, chive chipo chezvivi;
\v 88 nzombe dzese dzechibairo chezvipiriso zvokuyananisa dzakasvika nzombe dzina makumi maviri neina, namakondobwe ana makumi matanhatu, nenhongo dzembudzi dzina makumi matanhatu, namakwayana amakondobwe egore rimwe ana makumi matanhatu. Ndicho chipo chokutsaurwa kwearitari, shure kokuzodzwa kwayo.
\p
\v 89 Zvino Mozisi akati apinda mutende rokusangana, kuti ataure naye, akanzwa inzwi richitaura naye, richibva pachifunhiro chokuyananisa, chakange chiri pamusoro peareka yechipupuriro, richibva pakati pamakerubhi maviri; akataura naye.

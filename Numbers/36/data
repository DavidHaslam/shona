\c 36
\s Vasikana vanofanira kuwanikwa novorudzi rwavo
\p
\v 1 Zvino kwakaswedera misoro yemadzibaba vemhuri yevana vaGiriyadhi mwanakomana waManase, vemhuri dzevana vaJosefa, ndokutaura pamberi paMozisi, nepamberi pemachinda, misoro yemadzibaba evana vaIsraeri,
\v 2 ndokuti: Jehovha wakaraira tenzi wangu kupa vana vaIsraeri nyika senhaka nemujenya; uye tenzi wangu wakarairwa naJehovha kupa nhaka yaZerofehadhi munin'ina wedu kuvanasikana vake.
\v 3 Zvino kana vakawanikwa kune umwe wevanakomana veamwe marudzi evana vaIsraeri, nhaka yavo ichabviswa panhaka yemadzibaba edu, uye ichawedzerwa panhaka yerudzi rwavachava varwo; saizvozvo ichabviswa pamujenya wedu wenhaka.
\v 4 Zvino pachava negore reJubheri revana vaIsraeri, nhaka yavo ichawedzerwa panhaka yerudzi rwavachava varwo; naizvozvo nhaka yavo ichabviswa panhaka yerudzi rwemadzibaba edu.
\v 5 Zvino Mozisi wakaraira vana vaIsraeri zvichienderana nemuromo waJehovha achiti: Rudzi rwevana vaJosefa rwataura zvakanaka.
\v 6 Ichi chinhi Jehovha chaanoraira maererano nevanasikana vaZerofehadhi achiti: Ngavawanikwe kune vakanaka pameso avo; asi ngavawanikwe kuimba yerudzi rwababa vavo.
\v 7 Naizvozvo nhaka yevana vaIsraeri haingapoti ichibva kurudzi rumwe kuyenda kune rumwe rudzi, nokuti vana vaIsiraeri vachanamatira, umwe nemumwe, kunhaka yerudzi rwemadzibaba ake.
\v 8 Uye mwanasikana umwe neumwe ane nhaka parudzi rwupi nerwupi rwevana vaIsraeri achawanikwa neumwe weimba yerudzi rwababa vake, kuti vana vaIsraeri vagare nhaka, umwe nemumwe nhaka yemadzibaba ake.
\v 9 Naizvozvo hapana nhaka ingazobva kuno rumwe rudzi, ikaenda kuno rumwe rudzi, nokuti marudzi avana vaIsraeri achanamatira, rumwe norumwe, nhaka yarwo.
\v 10 Vanasikana vaZerofehadhi vakaita sezvakarairwa Mozisi naJehovha.
\v 11 Nokuti Mara, naTiriza, naHogira, naMirika, naNowa, ivo vanasikana vaZerofehadhi, vakawanikwa navanakomana vavanunguna vababa vavo.
\v 12 Vakawanikwa padzimba dzavana vaManase, mwanakomana waJosefa, nhaka ikagara parudzi rweimba yababa vavo.
\v 13 Ndiyo mirairo nemitemo, yakarairwa vana vaIsraeri naJehovha nomuromo waMozisi pamapani eMoabhu paJoridhani paJeriko.

\c 2
\s Misasa yavo
\p
\v 1 Zvino Jehovha wakataura kuna Mozisi nekuna Aroni achiti:
\v 2 Vana vaIsraeri vachadzika matende avo umwe neumwe nemureza wake, nerupawo rweimba yemadzibaba avo; vachadzika matende avo vakatarisana netende rekusangana vakarikomberedza.
\v 3 Zvino vachadzika matende avo kurutivi rwemabvazuva kunobuda zuva, vari verupawo rwemusasa wekwaJudha muhondo muvarwi vavo, nemutungamiriri wevana vekwaJudha, naNashoni mwanakomana waAminadhabhi achava muchinda wevana vaJudha.
\v 4 Zvino hondo yake nevakaverengwa vavo, zvuru zvina makumi manomwe nezvina nemazana matanhatu.
\v 5 Nevanodzika kurutivi rwavo rudzi rwaIsaskari; naNetaneri mwanakomana waZuari achava muchinda wevana vaIsaskari.
\v 6 Zvino hondo yake, nevakaverengwa vavo, zvuru makumi mashanu nezvina nemazana mana.
\v 7 Rudzi rwaZebhuruni; muchinda wevana vaZebhuruni achava Eriabhu mwanakomana waHeroni.
\v 8 Uye hondo yake nevakaverengwa vavo, zvuru makumi mashanu nezvinomwe, nemazana mana.
\v 9 Vese vakaverengwa mumusasa waJudha zvuru zana nezvuru makumi masere nezvitanhatu nemazana mana, nehondo dzavo. Ava vachatanga kusimuka.
\p
\v 10 Kurutivi rwekuchamhembe kuchava nemureza wemusasa yaRubheni zvichenderana nehondo dzavo; nemuchinda wevana vaRubheni achava Erizuri mwanakomana waShedheuri.
\v 11 Zvino hondo yake nevakaverengwa vavo zvuru makumi mana nezvitanhatu nemazana mashanu.
\v 12 Neavo vakadzika kurutivi rwake rudzi rwaSimioni; Uye muchinda wevana vaSimioni achava Sherumieri mwanakomana waZurishadhai.
\v 13 Zvino hondo yake nevakaverengwa vavo zvuru makumi mashanu nezvipfumbamwe nemazana matatu.
\v 14 Zvino rudzi rwaGadhi muchinda wevanakomana vaGadhi achava Eriasafi mwanakomana waReueri;
\v 15 neboka rake nevakaverengwa vavo zvuru makumi mana nezvishanu nemazana matanhatu nemakumi mashanu.
\v 16 Vese vakaverengwa pamisasa yaRubheni zvuru zana nemakumi mashanu nechueru chimwe nemazana mana nemakumi mashanu, nehondo dzavo. Zvino vachasimuka pechipiri.
\p
\v 17 Zvino tende rekusangana richasimuka pamwe nemusasa waVaRevhi pakati pemusasa; semadzikiro avo musasa saizvozvo vachasimika, umwe neumwe panzvimbo yake, pamireza yavo.
\p
\v 18 Kurutivi rwemavirazuva kuchava nemureza wemisasa yaEfuremu zvichienderana nehondo dzavo, uye muchinda wevanakomana vaEfuremu achava Erishama mwanakomana waAmihudhi.
\v 19 Zvino hondo yake nevakaverengwa vake zvuru makumi mana nemazana mashanu.
\v 20 Uye kurutivi rwake rudzi rweManase, uye muchinda wevana vaManase achava Gamarieri, mwanakomana waPedhazuri;
\v 21 nehondo yake nevakaverengwa vavo zvuru makumi matatu nezvuru zviviri nemazana maviri.
\v 22 Nerudzi rwaBhenjamini; muchinda wevanakomana vaBhenjamini achava Abhidhani mwanakomana waGidheoni;
\v 23 nehondo yake nevakaverengwa vavo zvuru makumi matatu nezvishanu nemazana mana.
\v 24 Vese vakaverengwa vemusasa waEfuremu zvuru zana nezvisere nezana, nehondo dzavo. Zvino vachava vechitatu kusimika.
\p
\v 25 Mureza wemusasa waDhani uchava kurutivi rwekumaodzanyemba nehondo dzavo uye muchinda vevana vaDhani achava Ahiezeri mwanakomana waAmishadhai;
\v 26 nehondo yake nevakaverengwa vavo zvuru makumi matanhatu nezviviri nemazana manomwe.
\v 27 Nevanodzika musasa parutivi rwake rudzi rwaAsheri; nemuchinda wevana vaAsheri achava Pagieri mwanakomana waOkirani;
\v 28 nehondo yake, nevakaverengwa vavo zvuru makumi mana nechimwe nemazana mashanu.
\p
\v 29 Norudzi rwaNafutari, nemuchinda wevana vaNafutari achava Ahira mwanakomana waEnani;
\v 30 nehondo yake nevakaverengwa vavo zvuru makumi mashanu nezvitatu nemazana mana.
\v 31 Vese vakaverengwa mumusasa waDhani zvuru zana nemakumi mashanu nezvinomwe nemazana matanhatu. Vachasimuka pakupedzisira nemireza yavo.
\p
\v 32 Ava ndivo vakaverengwa vevana vaIsraeri neimba yemadzibaba avo; vese vakaverengwa vemisasa nehondo dzavo zvuru mazana matanhatu nezvitatu nemazana mashanu nemakumi mashanu.
\v 33 Asi VaRevhi havana kuverengwa pakati pevana vaIsraeri, Jehovha sezvaakaraira Mozisi.
\v 34 Vana vaIsraeri ndokuita sezvese Jehovha zvaakaraira Mozisi, seizvozvowo vakadzika matende pamireza yavo, uye vakasimuka umwe neumwe pamhuri dzavo, paimba yemadzibaba avo.

\c 2
\s Misasa yavo
\p
\v 1 Zvino Jehovha akataura naMozisi naAroni, akati:
\v 2 Vana vaIsraeri vanofanira kudzika matende avo, umwe neumwe pamureza wowokwake, nezviratidzo zvedzimba dzamadzibaba avo; vanofanira kudzika matende avo vakatarisana netende rokusangana vakarikomba.
\v 3 Vanodzika kurutivi rwamabvazuva, nokunobuda zuva nako, vanofanira kuva vomureza wemisasa yaJudha, namapoka avo; Naashoni mwanakomana waAminadhabhu ndiye anofanira kuva muchinda wavana vaJudha.
\v 4 Boka rake navakaverengwa kwavari, vakasvika zvuru zvina makumi manomwe nezvina namazana matanhatu.
\v 5 Vanodzika kurutivi rwavo vanofanira kuva vorudzi rwaIsaskari; Netaneri, mwanakomana waZuari ndiye anofanira kuva muchinda wavana vaIsaskari.
\v 6 Boka rake, navakaverengwa kwavari, vakasvika zvuru zvina makumi mashanu nezvina, namazana mana.
\v 7 Novorudzi rwaZebhuruni; Eriabhu, mwanakomana waHeroni, ndiye anofanira kuva muchinda wavana vaZebhuruni.
\v 8 Boka rake, navakaverengwa kwavari, vakasvika zvuru zvina makumi mashanu nezvinomwe, namazana mana.
\v 9 Vese vakaverengwa vemisasa yaJudha vakange vane zvuru zvine zana nezvuru zvina makumi masere nezvitanhatu namazana mana, namapoka avo. Ndivo vanofanira kutanga kusimuka.
\p
\v 10 Kurutivi rwekuchamhembe ndiko kunofanira kuva nomureza wemisasa yaRubheni, namapoka avo; Erizuri, mwanakomana waShedheuri, ndiye unofanira kuva muchinda wavana vaRubheni.
\v 11 Boka rake, navakaverengwa kwavari, vakasvika zvuru zvina makumi mana nezvitanhatu namazana mashanu.
\v 12 Rudzi rwaSimioni ndivo vanofanira kudzika kurutivi rwake; Sherumieri, mwanakomana waZurishadhai, ndiye anofanira kuva muchinda wavana vaSimioni.
\v 13 Boka rake, navakaverengwa kwavari, vakasvika zvuru zvina makumi mashanu nezvipfumbamwe namazana matatu.
\v 14 Worudzi rwaGadhi Eriasafi mwanakomana waReueri, ndiye anofanira kuva muchinda wavana vaGadhi.
\v 15 Boka rake, navakaverengwa kwavari, vakasvika zvuru zvinamakumi mana nezvishanu namazana matanhatu namakumi mashanu.
\v 16 Vese vakaverengwa pamisasa yaRubheni vakasvika zvuru zvine zana rimwe namakumi mashanu nechiuru chimwe namazana mana namakumi mashanu, namapoka avo. Ndivo vanofanira kusimuka rwechipiri.
\p
\v 17 Zvino tende rokusangana rinofanira kusimuka pamwe chete nemisasa yaVaRevhi pakati pemisasa yese; nemutoo wavanodzika matende avo, vanofanira kusimuka saizvozvo, umwe neumwe panzvimbo yake, pamureza wake.
\p
\v 18 Kurutivi rwamavirazuva kunofanira kuiswa mureza wemisasa yaEfuremu, namapoka avo; Erishama, mwanakomana waAmihudhi, ndiye anofanira kuva muchinda wavana vaEfuremu.
\v 19 Boka rake, navakaverengwa kwaari, vakasvika zvuru zvina makumi mana namazana mashanu.
\v 20 Rudzi rwaManase vanofanira kudzika kurutivi rwavo; Gamarieri, mwanakomana waPedhazuri, ndiye anofanira kuva muchinda wavana vaManase.
\v 21 Boka rake, navakaverengwa kwavari, vakasvika zvuru zvina makumi matatu nezviviri namazana maviri.
\v 22 Norudzi rwaBhenjamini: Abhidhani, mwanakomana waGidheoni, ndiye anofanira kuva muchinda wavana vaBhenjamini.
\v 23 Boka rake, navese vakaverengwa kwavari, vakasvika zvuru zvina makumi matatu nezvishanu namazana mana.
\v 24 Vese vakaverengwa pamisasa yaEfuremu vakasvika zvuru zvine zana nezvisere nezana rimwe, namapoka avo. Ndivo vanofanira kusimuka rwechitatu.
\p
\v 25 Kurutivi rwokumusoro kunofanira kuiswa mureza wemisasa yaDhani, namapoka avo; Ahiezeri, mwanakomana waAmishadhai, ndiye anofanira kuva muchinda wavana vaDhani.
\v 26 Boka rake, navakaverengwa kwavari, vakasvika zvuru zvina makumi matanhatu nezviviri namazana manomwe.
\v 27 Rudzi rwaAsheri ndivo vanofanira kudzika kurutivi rwavo; Pagieri, mwanakomana waOkirani, ndiye anofanira kuva muchinda wavana vaAsheri.
\v 28 Boka rake navakaverengwa kwavari, vakasvika zvuru zvina makumi mana nechimwe namazana mashanu.
\p
\v 29 Norudzi rwaNafutari; Ahira, mwanakomana waEnani, ndiye anofanira kuva muchinda wavana vaNafutari.
\v 30 Boka rake, navakaverengwa kwavari, vakasvika zvuru zvina makumi mashanu nezvitatu namazana mana.
\v 31 Vese vakaverengwa pamisasa yaDhani vakasvika zvuru zvine zana namakumi mashanu nezvinomwe namazana matanhatu. Ndivo vanofanira kusimuka pakupedzisira pamireza yavo.
\p
\v 32 Ndivo vakaverengwa vavana vaIsraeri nedzimba dzamadzibaba avo; vese vakaverengwa pamisasa yavo, namapoka avo, vakasvika zvuru zvina mazana matanhatu nezvitatu namazana mashanu namakumi mashanu.
\v 33 Asi VaRevhi havana kuverengwa pakati pavana vaIsraeri, sezvakarairwa Mozisi naJehovha.
\v 34 Vana vaIsraeri vakaita saizvozvo; Mozisi sezvaakarairwa zvese naJehovha, saizvozvo vakadzika matende avo pamireza yavo, umwe neumwe pamhuri dzavo, padzimba dzamadzibaba avo.

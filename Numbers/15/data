\c 15
\s Mirairo yezvipiriso
\p
\v 1 Zvino Jehovha wakataura kuna Mozisi achiti:
\v 2 Taura kuvana vaIsraeri ugoti kwavari: Pamunosvika munyika yeugaro hwenyu, yandinopa kwamuri;
\v 3 muchiita chipo chemoto kuna Jehovha, kana chibairo chekuzadzisa mhiko, kana chipo chekuzvidira kana mitambo yenyu yakamiswa, kuita hwema hunonhuhwira kuna Jehovha, zvinobva pamombe kana pamakwai;
\v 4 zvino iye anopa chipo chake kuna Jehovha ngaauye nechipo chechidyiwa chechegumi cheefa yeupfu hwakakanyiwa nechechina chehini yemafuta;
\v 5 nechechina chehini yewaini yechipo chechinwiwa, achazvigadzira nechipo chinopiswa kana chibairo, chegwai rimwe.
\v 6 Kana chegondobwe, uchagadzira kuva chipo chechidyiwa, zvegumi zviviri zveupfu hwakakanyiwa nechetatu chehini yemafuta;
\v 7 nechechipo chechinwiwa, uchapa chetatu chehini yewaini, zvive hwema hunonhuhwira kuna Jehovha.
\v 8 Zvino kana uchigadzira nzombe diki kuva chipo chinopiswa, kana chibairo chekuzadzisa mhiko, kana zvipo zvekuyananisa kuna Jehovha;
\v 9 zvino achapa nzombe diki mhuru yemombe chive chipo chechidyiwa chezvegumi zvitatu zveupfu hwakakanyiwa nehafu yehini yemafuta.
\v 10 Zvino iwe uchauisa hafu hehini yewaini yechipo chechinwiwa, chipo chemoto, chehwema hunonhuhwira kuna Jehovha.
\v 11 Zvichaitwa saizvozvo panzombe iyi, kana pagondobwe iri, kana pagwayana iri, kana pambudzana iyi.
\v 12 Zvichienderana neuwandu hwauchagadzira. uchaita saizvozvo kune kune chimwe nechimwe zvichienderana neuwandu hwacho.
\v 13 Vese vanoberekerwa munyika vachaita zvinhu izvi nemutoo uyu, pakupa chipo chemoto, chehwema hunonhuhwira kuna Jehovha.
\v 14 Zvino kana mweni ari mutorwa pakati penyu, kana ani nani pakati penyu kusvika kumazera enyu achida kupa chipo chemoto chehwema hunonhuhwira kuna Jehovha, sezvamunoita, achaita.
\v 15 Pachava nechimiso chimwe chenyu necheungano, nechemweni ugere semutorwa, chimiso nekusingaperi pamazera enyu sezvamuri mutorwa achava saizvozvo pamberi paJehovha.
\v 16 rairo umwe netsika imwe zvichava zvenyu nemweni agere semwi semutorwa.
\p
\v 17 Zvino Jehovha wakataura kuna Mozisi achiti:
\v 18 Taura kuvana vaIsraeri ugoti kwavari: Kana masvika kunyika yandinokuisai kwairi,
\v 19 zvino zvichava kuti kana muchidya zvekudya zvenyika iyi, muchapa chipo chinosimudzwa kuna Jehovha.
\v 20 Pazvekutanga zvemukanyiwa wenyu muchapa keke chive chipo chinosimudzwa; sechipo chinosimudzwa cheburiro, saizvozvo muchachisimudza.
\v 21 Pazvekutanga wenyu ipai kuna Jehovha chipo chinosimudzwa pamazera enyu.
\p
\v 22 Zvino kana makakanganisa, mukasacherekedza mirairo iyi yese, Jehovha yaakataura kuna Mozisi,
\v 23 zvese Jehovha zvaakakurairai neruoko rwaMozisi, kubva pazuva Jehovha raakaraira zvichienda mberi pamazera enyu,
\v 24 zvino zvichava kana zvaitwa nekusaziva pasiri pameso eungano, kuti ungano ichapa nzombe imwe diki mhuru yemombe, ive chipo chinopiswa, chive hwema hunonhuhwira kuna Jehovha, pamwe nechipo chacho chechidyiwa, uye nechipo chacho chechinwiwa, zvichienderana netsika, nembudzana imwe yembudzi yachipo chezvivi.
\v 25 Zvino Mupristi achaitira ungano yese yevana vaIsraeri chiyananiso, uye vachazvikanganwirwa; nokuti kusaziva, uye vachauya nechipo chavo, chibairo chemoto kuna Jehovha, nechipo chavo chezvivi, nekuda kwekusaziva kwavo.
\v 26 Zvino zvichakanganwirwa ungano yese yevana vaIsraeri, nemweni agere semutorwa pakati pavo, vanhu vese zvavari mukusaziva.
\p
\v 27 Zvino kana mweya umwe neumwe ukatadza nekusaziva, zvino achauya nesheche yembudzi yegore rimwe, ive chipo chezvivi.
\v 28 Zvino mupristi achaitira mweya uyu wakatadza nekusaziva chiyananiso paakatadza nekusaziva pamberi paJehovha, kumuitira chiyananiso, uye achakanganwirwa.
\v 29 Muchava nemurairo umwe pamusoro peatadza nekusaziva, kana ari munhu akaberekerwa panyika pakati pavana vaIsraeri, kana ari mutorwa agere pakati pavo.
\p
\v 30 Asi munhu anoita chinhu nokuzvikudza, kana ari munhu akaberekerwa munyika, kana ari mutorwa, iye anomhura Jehovha; munhu uyo anofanira kugurwa kubva pavanhu vekwake.
\v 31 Nokuti akazvidza shoko raJehovha, akaputsa murairo wake; munhu uyu anofanira kubviswa chose; mhosva yokutadza kwake iri pamusoro pake. Munhu akadarika murairo wesabata anourawa.
\p
\v 32 Zvino vana vaIsraeri vachiri murenje, vakaona munhu achiunganidza tsotso nomusi wesabata.
\v 33 Avo vakamuwana achiunganidza tsotso vakamuisa kuna Mozisi naAroni, nokuungano yese.
\v 34 Vakamuisa mutirongo, nokuti kwakange kusina kurehwa zvaaifanira kuitirwa.
\v 35 Jehovha akati kuna Mozisi: Munhu uyu, zvirokwazvo, anofanira kuurawa; ungano yese inofanira kumutaka namabwe kunze kwemisasa.
\v 36 Ipapo ungano yese yakamuisa kunze kwemisasa, vakamutaka namabwe, akafa; sezvakange zvarairwa Mozisi naJehovha.
\s Chiratidzo chinofanira kuiswa panguvo dzavo
\p
\v 37 Zvino Jehovha akataura naMozisi, akati:
\v 38 Taura navana vaIsraeri, uvaraire kuti vazviitire masa pamipendero yenguvo dzavo, kusvikira kumarudzi avo ese, vaise paisa rimwe nerimwe pamupendero rwonzi rutema.
\v 39 Chinofanira kuva kwamuri isa ramungasiona, mugorangarira mirairo yese yaJehovha, kuti muiite; kuti murege kutevera kuda komoyo yenyu nokwameso enyu, kwamaisitevera pakupata kwenyu;
\v 40 kuti murangarire nokuita mirairo yangu yese, nokuva vatsvene kuna Mwari wenyu.
\v 41 Ndini Jehovha wenyu, akakubudisai munyika yeEgipita, kuti ndive Mwari wenyu; ndini Jehovha Mwari wenyu.

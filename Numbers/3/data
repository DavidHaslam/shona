\c 3
\s Vanakomana vaAroni
\p
\v 1 Awawo madzinza aAroni naMozisi pazuva Jehovha raakataura naMozisi mugomo reSinai.
\v 2 Zvino awa mazita evanakomana vaAroni: Dangwe Nadhabhi, naAbhihu naEriazari naItamari.
\v 3 Awa mazita evanakomana vaAroni, vapristi vakazodzwa, vaakasanangurira kushumira paupristi.
\v 4 Asi Nadhabhi naAbhihu vakafa pamberi paJehovha pavakapa moto usingazikanwi pamberi paJehovha murenje reSinai; uye vaiva vasina vana. Naizvozvo Eriazari naItamari vakashumira paupristi pamberi paAroni baba vavo.
\p
\v 5 Zvino Jehovha wakataura kuna Mozisi achiti:
\v 6 Swededza rudzi rwaRevhi, uvaise pamberi paAroni mupristi, kuti vamushumire.
\v 7 Zvino vachachengetedza faniro yake nefaniro yeungano yese pamberi petende rekusangana kuita ushumiri hwetabhenakeri.
\v 8 Zvino vachachengeta nhumbi dzese dzetende rekusangana nefaniro yevana vaIsraeri, kuita ushumiri hwetabhenakeri.
\v 9 Zvino uchapa vaRevhi kuna Aroni nevanakomana vake; vakapiwa chose kwaari kubva pavana vaIsraeri.
\v 10 Zvino uchagadza Aroni nevanakomana vake, uye vachachengetedza upristi hwavo; uye mweni anoswedera achaurawa.
\p
\v 11 Zvino Jehovha wakataura kuna Mozisi achiti:
\v 12 Neni, tarira, ndakatora VaRevhi pakati pevana vaIsraeri panzvimbo yematangwe ese anotanga kuzarura chizvaro kubva pakati pevana vaIsraeri. Naizvozvo VaRevhi ndevangu;
\v 13 nokuti dangwe rese nderangu; nezuva randakauraya dangwe rese panyika yeEgipita, ndakazvitsaurira dangwe rese muIsraeri, kubva kumunhu kusvika kumhuka; zvichava zvangu; ndini Jehovha.
\p
\v 14 Zvino Jehovha wakataura kuna Mozisi murenje reSinai achiti:
\v 15 Verenga vana vaRevhi zvichienderana neimba yemadzibaba avo, nemhuri dzavo; munhurume umwe neumwe kubva mwanakomana pamwedzi umwe zvichikwira, uchavaverenga.
\v 16 Naizvozvo Mozisi wakavaverenga zvichienderana neshoko raJehovha sezvaakarairwa.
\v 17 Zvino ava vaiva vanakomana vaRevhi nemazita avo: Gerishoni, naKohati, naMerari.
\v 18 Zvino awa mazita evanakomana vaGerishoni nemhuri dzavo: Ribhini naShimei.
\v 19 Zvino vanakomana vaKohati nemhuri dzavo: Amiramu, naIzihari, Hebhuroni, naUzieri.
\v 20 Nevanakomana vaMerari nemhuri dzavo: Mahiri naMushi. Idzi imhuri dzevaRevhi zvichienderana neimba yemadzibaba avo.
\p
\v 21 KwaGerishoni kwaiva fnemhuri yeVaRibhini uye mhuri yeVaShimei; idzi imhuri dzeVaGerishoni.
\v 22 Vakaverengwa vavo, zvichienderana neuwandu hwevanhurume vese kubva mwanakomana pamwedzi zvichikwira, vakaverengwa vavo zvuru zvinomwe nemazana mashanu.
\v 23 Mhuri dzeVaGerishoni dzichadzika matende shure kwetabhenakeri nechekumavirira.
\v 24 Zvino mutungamiriri weimba yababa veVaGerishoni achava Eriasafi mwanakomana waRaeri.
\v 25 Zvino faniro yevanakomana vaGerishoni mutende rekusangana, tabhenakeri, netende, chifukidzo chayo, nechiremberedzwa chemukova wetende rekusangana.
\v 26 Nezviremberedzwa zvechivanze, nechiremberedzwa chemukova wechivanze, chiri patabhenakeri uye paaritari kupoteredza, nemabote ayo, zvemabasa ayo ese.
\p
\v 27 Zvino kwaKohati mhuri yeVaAmuramu, nemhuru yeVaIzihari, nemhuri yeVaHebhuroni, nemhuri yeVaUzieri. Idzi imhuri dzeVaKohati.
\v 28 Pauwandu hwevanhurume vese kubva mwanakomana pamwedzi zvichikwira hwaiva zvuru zvisere namazana matanhatu, vachichengetedza faniro yeimba tsvene.
\v 29 Mhuri dzavanakomana vaKohati dzichadzika matende kurutivi rwetebhenakeri nechekuchamhembe.
\v 30 Zvino mutungamiriri weimba yababa vemhuri dzevaKohati achava Erizafani mwanakomana waUzieri.
\v 31 Zvino faniro yavo iareka, netafura, nechigadziko chemwenje, nearitari, nemidziyo yeimba tsvene dzavanoshumira nadzo, nechiremberedzwa, neshumiro yayo yese.
\v 32 Zvino mutungamiriri wevatungamiriri vaVaRevhi, anoona pamusoro pevanochengeta faniro yeimba tsvene, achava Eriazari mwanakomana waAroni mupristi.
\p
\v 33 KwaMerari kwaiva nemhuri yeVaMahari nemhuri yeVaMushi; idzi imhuri dzeMerari.
\v 34 Zvino vakaverengwa vavo zvichienderana neuwandu hwevanhurume vese kubva pamwedzi zvichikwira zvuru zvitanhatu nemazana maviri.
\v 35 Zvino mutungamiriri weimba yababa vemhuri dzaMerari waiva Zurieri mwanakomana waAbhihairi. Vachadzika matende kurutivi rwetabhenakeri nechekumaodzanyemba.
\v 36 Zvino uchengeti hwefaniro yevanakomana vaMerari huchava matanda etabhenakeri, nembariro dzayo, nembiru dzayo, nezvigadziko zvayo, nenhumbi dzayo dzese, neushumiri hwayo hwese;
\v 37 nembiru dzeruvazhe kupoteredza, nezvigadziko zvadzo, nembambo dzadzo, nemabote adzo.
\p
\v 38 Zvino vakange vakadzika matende pamberi petabhenakeri nechekumabvazuva pamberi petende rekusangana nechekumabvazuva kwaiva naMozisi naAroni nevanakomana vake, vachichengetedza chirindo cheimba tsvene, zvichiitirwa chirindo chevana vaIsraeri. Zvino mweni achaswedera achaurawa.
\p
\v 39 Vese vakaverengwa veVaRevhi, Mozisi naAroni vavakaverenga semurairo waJehovha, nemhuri dzavo, vanhurume vese kubva pamwedzi zvichikwira, zvuru makumi maviri nezviviri.
\p
\v 40 Zvino Jehovha wakati kuna Mozisi: Verenga matangwe ese evanhurume evana vaIsraeri kubva pamwedzi zvichikwira; ugotora uwandu hwemazita avo.
\v 41 Zvino uchanditorera VaRevhi (ndini Jehovha) panzvimbo yematangwe ese pakati pevana vaIsraeri, nezvipfuwo zveVaRevhi panzvimbo yematangwe ese pakati pezvipfuwo zvevana vaIsraeri.
\v 42 Mozisi ndokuverenga, Jehovha sezvaakange amuraira, matangwe ese pakati pevana vaIsraeri.
\v 43 Zvino matangwe ese evarume newandu hwemazita kubva pazera remwedzi zvichikwira pane vakaverengwa vavo vaiva zvuru makumi maviri nezviviri nemazana maviri namakumi manomwe nematatu.
\p
\v 44 Zvino Jehovha akataura kuna Mozisi achiti:
\v 45 Tora VaRevhi panzvimbo yematangwe ese pakati pevana vaIsraeri, nezvipfuwo zveVaRevhi panzvimbo yezvipfuwo zvavo; zvino VaRevhi vachava vangu; ndini Jehovha.
\v 46 Maererano neavo vachadzikunurwa, mazana maviri nemakumi manomwe nematatu kubva ma evana vaIsraeri, vanoraudzira VaRevhi,
\v 47 uchatorawo mashekeri mashanu mashanu pamusoro \add umwe\add*; uchatora zvichienderana neshekeri repaimba tsvene (shekeri magera makumi maviri).
\v 48 Zvino uchapa kuna Aroni nekuvanakomana vake mari iyo yevakadzikunurwa vakaraudzira pakati pavo.
\v 49 Zvino Mozisi wakatora mari yerudzikunuro kune ivo vakange vakaraudzira vakadzikunurwa naVaRevhi.
\v 50 Wakatora mari kumatangwe evana vaIsraeri, \add mashekeri\add* chiuru nemazana matatu nemakumi matanhatu nemashanu, zvichienderana neshekeri repaimba tsvene.
\v 51 Zvino Mozisi wakapa mari yevakadzikunurwa kuna Aroni nekuvanakomana vake, semuromo waJehovha, Jehovha sezvaakaraira Mozisi.

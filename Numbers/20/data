\c 20
\s Mvura yeMeribha
\p
\v 1 Ipapo vana vaIsraeri, ungano yese, vakasvika murenje reZini nemwedzi wekutanga, vanhu ndokugara muKadheshi; Miriami ndokufirapo, ndokuvigwawopo.
\v 2 Zvino pakange pasina mvura yeungano; zvino vanhu vakaunganira Mozisi naAroni.
\v 3 Vanhu ndokupikisana naMozisi, ndokutaura, vachiti: Dai takafa nguva yakafa hama dzedu pamberi paJehovha!
\v 4 Makauisirei ungano yaJehovha murenje rino, kuti isu nezvipfuwo zvedu tifiremo?
\v 5 Zvino makatikwidzirei kubva muEgipita, kutiuisa panzvimbo iyi yakaipa? Haizi nzvimbo yembeu kana yemaonde kana yemizambiringa kana yemapomegiranati*; uye hapana mvura yekunwa.
\v 6 Zvino Mozisi naAroni vakabva pamberi peungano kuenda kumukova wetende rekusangana ndokuwira pasi nezviso zvavo; kubwinya kwaJehovha ndokuonekwa kwavari.
\p
\v 7 Zvino Jehovha wakataura kuna Mozisi achiti:
\v 8 Tora tsvimbo, ugounganidza ungano, iwe naAroni mukuru wako, mugotaura kudombo pamberi pemeso avo, zvino richapa mvura yaro, uye iwe uchavabudisira mvura kubva padombo, kuti ugopa ungano nezvipfuwo zvinwe.
\v 9 Zvino Mozisi wakatora tsvimbo kubva pamberi paJehovha sezvaakamuraira.
\v 10 Zvino Mozisi naAroni vakaunganidza ungano pamberi pedombo, ndokuti kwavari: Inzwai ikozvino, imwi vapanduki, tichakubudisirai mvura kubva padombo iri here?
\v 11 Zvino Mozisi wakasimudza ruoko rwake, ndokurova dombo kaviri netsvimbo yake, mvura ndokudzatuka zhinji-zhinji, ungano ikanwa, nezvipfuwo zvavo.
\p
\v 12 Zvino Jehovha wakataura kuna Mozisi naAroni \add achiti\add*: Nokuti hamuna kunditenda, kundiiita mutsvene pameso evana vaIsraeri, naizvozvo hamungapinzi ungano iyi munyika yandakaipa.
\v 13 Iyi imvura yeMeribha, nokuti vana vaIsraeri vakapikisana naJehovha, zvino akaitwa mutsvene mavari.
\p
\v 14 Zvino Mozisi wakatuma nhume kuna mambo weEdhomu kubva kuKadheshi \add achiti\add*: Ndizvo zvinoreva munin'ina wako Israeri: Unoziva nhamo dzese dzakatiwira,
\v 15 kuti madzibaba edu akaburukira Egipita sei, uye takagara muEgipita nguva refu, VaEgipita ndokutiitira zvakaipa isu nemadzibaba edu;
\v 16 zvino zvino patakachema kuna Jehovha, wakanzwa inzwi redu, ndokutuma mutumwa ndokutibudisa paEgipita, zvino tarirai, tiri muKadheshi, guta riri pamucheto weganhu wenyika yako;
\v 17 tirege hako tipfuure nepanyika yako; hatingaguri nepaminda, kana nepaminda yemizambiringa; uye hatingamwi mvura yematsime; tichafamba nenzira yamambo; hatingatsaukiri kurudyi kana kuruboshwe, kusvika tapfuura panyika yako.
\v 18 IZvino Edhomu wakati kwaari: Haungapfuuri nekwandiri, zvimwe ndingakubudira nemunondo.
\v 19 Vana vaIsraeri ndokuti kwaari: Tichafamba nenzira huru; uye kana ini nezvipfuwo zvangu tikanwa mvura yako, ipapo ndichairipira; koga ndichapfuura nemakumbo angu pasina chimwe.
\v 20 Iye ndokuti: Haungapfuuri. Zvino Edhomu waakamubudira nevanhu vazhinji uye neruoko rwune simba.
\v 21 Naizvozvo Edhomu wakaramba kutendera VaIsraeri kupfuura nepamuganhu wake. Naizvozvo Israeri wakatsauka kubva kwaari.
\s Kufa kwaAroni
\p
\v 22 Zvino vana vaIsraeri, ungano yese vakabva paKadheshi vakasvika pagomo reHori.
\v 23 Jehovha ndokutaura naMozisi naAroni mugomo reHori, pamucheto wenyika yaEdhomu achiti:
\v 24 Aroni achaunganidzwa kuvanhu vake, nokuti haangapindi munyika yandakapa kuvana vaIsraeri, nokuti makapandukira muromo wangu pamvura yeMeribha.
\v 25 Tora Aroni naEriazari mwanakomana wake, uvakwidze pagomo reHori;
\v 26 ugokurura Aroni nguvo dzake, ugodziisa pana Eriazari mwanakomana wake; zvino Aroni achaunganidzwa kuvanhu vake, uye achafirapo.
\v 27 Zvino Mozisi wakaita Jehovha sezvaakamuraira; zvino vakakwira mugomo reHori pamberi pemeso eungano yese.
\v 28 Zvino Mozisi wakakurura Aroni nguvo dzake, ndokudziisa pana Eriazari mwanakomana wake; Aroni ndokufirapo pamusoro pegomo; Mozisi naEriazari ndokuburuka kubva mugomo.
\v 29 Zvino ungano yese yakati ichiona kuti Aroni wafa, vakachemera Aroni mazuva makumi matatu, imba yese yaIsraeri.

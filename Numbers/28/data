\c 28
\p
\v 1 Zvino Jehovha wakataura kuna Mozisi, achiti:
\v 2 Raira vana vaIsraeri ugoti kwavari: Chipo changu, chingwa changu chechipo chemoto, chive chinonhuhwira kwandiri muchachenjerera kupa kwandiri nenguva yacho yakatarwa.
\v 3 Zvino uchati kwavari: Ichi chipo chemoto chamuchapa kuna Jehovha: Makwayana maviri egore rimwe, asina gwapa zuva rimwe nerimwe, chive chipo chinopiswa nguva dzese.
\v 4 Rimwe gwayana ucharigadzira mangwanani, uye rimwe gwayana ucharipa madekwani;
\v 5 nechegumi cheefa yeupfu hwakatsetseka chive chipo chechidyiwa, hwakakanyiwa nechechina chehini yemafuta akasviniwa.
\v 6 Chipo chinopiswa chenguva dzese, chakagadzwa pagomo reSinai kuva chinonhuhwira, chipo chemoto kuna Jehovha.
\v 7 Nechipo chacho chechinwiwa chichava chechina chehini chegwayana rimwe; uchadururira Jehovha chipo chechinwiwa chezvinodhaka panzvimbo tsvene.
\v 8 Zvino rimwe gwayana ucharigadzira madekwani sechipo chechidyiwa chemangwanani uye sechipo chechinwiwa chacho, uchazvipa, chipo chemoto wechipo chinonhuhwira kuna Jehovha.
\p
\v 9 Uye zuva resabata makwayana maviri egore rimwe, asina gwapa, nezvegumi zviviri zveupfu hwakatsetseka kuva chipo chechidyiwa, hwakakanyiwa nemafuta, nechipo chacho chechinwiwa;
\v 10 chipo chinopiswa chesabata rimwe nerimwe, kusingaverengwi chipo chinopiswa nguva dzese, nechipo chacho chechinwiwa.
\p
\v 11 Zvino pakuvamba kwemwedzi yenyu muchapa chipo chinopiswa kuna Jehovha: Nzombe diki mbiri negondobwe rimwe, nemakwayana manomwe egore rimwe, gwapa;
\v 12 nezvegumi zvitatu zveupfu hwakatsetseka, chive chipo chechidyiwa, hwakakanyiwa nemafuta, panzombe imwe; nezvegumi zviviri zveupfu hwakatsetseka kuva chipo chechidyiwa pagondobwe rimwe;
\v 13 uye ndeichi neichi chegumi cheupfu hwakatsetseka hwakakanyiwa nemafuta, chive chipo chechidyiwa pagwayana rimwe; chive chipo chinopiswa chinonhuhwira chemoto kuna Jehovha.
\v 14 Zvino zvipo zvazvo zvechinwiwa zvichava hafu yehini yewaini panzombe diki, nechechina chehini pagondobwe, nechechina chehini pagwayana; ichi chipo chinopiswa chemwedzi umwe neumwe mumwedzi yese yegore.
\v 15 Uye mbudzana yembudzi imwe igadzirwe kuva chipo chezvivi kuna Jehovha; kusingaverengwi chipo chinopiswa chenguva dzese, nechipo chacho chechinwiwa.
\s Mitambo mikuru
\p
\v 16 Zvino nezuva regumi nemana remwedzi wekutanga ipasika yaJehovha.
\v 17 Zvino nezuva regumi nemashanu remwedzi uno uchava mutambo, chingwa chisina kuviriswa chichadyiwa mazuva manomwe.
\v 18 Pazuva rekutanga iungano yakadanwa tsvene; musaita chero basa revabati;
\v 19 asi muchapa chibairo chemoto, chipo chinopiswa kuna Jehovha: Nzombe diki mbiri, negondobwe rimwe, nemakwayana emakondobwe manomwe egore rimwe, zvichava kwamuri zvisina chazvingapomerwa;
\v 20 nechipo chazvo chechidyiwa, upfu hwakatsetseka hwakakanyiwa nemafuta; muchapa nezvegumi zvitatu panzombe, nezvegumi zviviri pagondobwe.
\v 21 Icho neicho chegumi pagwayana rimwe nerimwe pamakwayana manomwe ese;
\v 22 nenhongo imwe chipo chezvivi, kukuitirai chiyananiso.
\v 23 Muchapa izvi kusingaverengwi chipo chinopiswa mangwanani chechipo chinopiswa chenguva dzese.
\v 24 Nenzira iyi muchagadzira zuva rimwe nerimwe pamazuva manomwe ese chidyiwa chechipo chemoto, chinonhuhwira kuna Jehovha; chichapiwa kusingaverengwi chipo chinopiswa nguva dzese nechipo chacho chechinwiwa.
\v 25 Zvino pazuva rechinomwe muchava neungano yakadanwa tsvene; musaita basa revaranda.
\p
\v 26 Uye nezuva rezvibereko zvekutanga, pamunouisa chipo chechidyiwa chitsva kuna Jehovha, pamavhiki enyu, muchava neungano yakadanwa tsvene; musaita basa revaranda.
\v 27 Asi muchapa chipo chinopiswa kuva chinonhuhwira kuna Jehovha: Nzombe diki mbiri, gondobwe rimwe, makwayana manomwe egore rimwe;
\v 28 nechipo chazvo chechidyiwa cheupfu hwakatsetseka hwakakanyiwa nemafuta; zvegumi zvitatu panzombe imwe, zvegumi zviviri pagondobwe rimwe,
\v 29 icho neicho chegumi pagwayana rimwe paamakwayana manomwe ese;
\v 30 mbudzana yembudzi imwe, kukuitirai chiyananiso.
\v 31 Muchagadzira izvi kusingaverengwi chipo chinopiswa nguva dzese, nechipo chacho chechidyiwa (zvive zvisina gwapa kwamuri) nezvipo zvako zvechinwiwa.
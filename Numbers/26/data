\c 26
\s VaIsraeri, vanogona kurwa, vanoverengwa
\p
\v 1 Zvino denda rakati rapfuura, Jehovha akataura naMozisi naEreazari, mwanakomana womupristi Aroni, akati:
\v 2 Verengai vanhu vese VaIsraeri, vemakore makumi maviri nevanopfuura, nedzimba dzamadzibaba avo, vese vanogona kuenda kuhondo pakati paIsraeri.
\v 3 Mozisi naEreazari mupristi vakataura navo pamapani aMoabhu, paJoridhani paJeriko, vakati:
\v 4 Verengai vanhu vemakore makumi maviri navanopfuura; Jehovha sezvakaraira Mozisi navana vaIsraeri, vakabuda panyika yeEgipita.
\p
\v 5 Rubheni ndiye aiva mwanakomana wedangwe waIsraeri, vanakomana vaRubheni ndivo: Hanoki, kwakabva mhuri yaVaHanoki; naParu, kwakabva mhuri yaVaParu.
\v 6 NaHezironi, kwakabva mhuri yaVaHezironi; naKarimi, kwakabva mhuri yaVaKarimi.
\v 7 Ndidzo mhuri dzaVaRubheni: Vakaverengwa kwavari vakasvika zvuru zvina makumi mana nezvitatu, namazana manomwe namakumi matatu.
\v 8 Vanakomana vaParu vaiva Eriabhu;
\v 9 navanakomana vaEriabhu, Nemueri naDhatani naAbhiramu; Dhatani naAbhiramu ndivo vakange vadanwa kumakurukota, vakarwa naMozisi naAroni paboka raKora, nguva yavakarwa naJehovha,
\v 10 nyika ikashamisa muromo wayo, ikavamedza pamwechete naKora musi wakafa boka iro; nguva iyo moto ukaparadza varume vana mazana maviri namakumi mashanu, vakaitwa chiratidzo.
\v 11 Asi vanakomana VaKora havana kufa.
\p
\v 12 Ava ndivo vanakomana vaSimioni, nemhuri dzavo: Nemueri, kwakabva mhuri yaVaNemueri, naJamini, kwakabva mhuri yaVaJamini, naJakini, kwakabva mhuri yaVaJakini;
\v 13 naZera, kwakabva mhuri yaVaZera; naShauri, kwakabva mhuri yaVaShauri.
\v 14 Ndidzo mhuri dzaVaSimioni, vakasvika zvuru zvina makumi maviri nezviviri namazana maviri.
\p
\v 15 Ava ndivo vanakomana vaGadhi nemhuri dzavo: Zefoni, kwakabva mhuri yaVaZefoni; naHagi, kwakabva mhuri yaVaHagi; naShuni, kwakabva mhuri yaVaShuni;
\v 16 naZini, kwakabva mhuri yaVaZini; naEri, kwakabva mhuri yaVaEri;
\v 17 naArodhi, kwakabva mhuri yaVaArodhi naAreri kwakabva mhuru yaVaAreri.
\v 18 Ndidzo mhuri dzavanakomana vaGadhi; vakaverengwa kwavari vakasvika zvuru zvina makumi mana namazana mashanu.
\p
\v 19 Ava ndivo vanakomana vaJudha: Eri naOnani; asi Eri naOnani vakafira munyika yeKenani.
\v 20 Ndivo vanakomana vaJudha, nemhuri dzavo: Shera, kwakabva mhuri yaVaShera; naPerezi kwakabva mhuri yaVaPerezi; naZera, kwakabva mhuri yaVaZera.
\v 21 Ndivo vanakomana VaPerezi: Hezironi, kwakabva mhuri yaVaHezironi; naHamuri, kwakabva mhuri yaVaHamuri.
\v 22 Ndidzo mhuri dzaJudha; vakaverengwa kwavari vakasvika zvuru zvina makumi manomwe nezvitanhatu namazana mashanu.
\p
\v 23 Ava ndivo vanakomana vaIsaskari, nemhuri dzavo: Tora, kwakabva mhuri yaVaTora; naPuva, kwakabva mhuri yaVaPuva;
\v 24 naJashubhi, kwakabva mhuri yaVaJashubhi, naShimironi, kwakabva mhuri yaVaShimironi.
\v 25 Ndidzo mhuri dzaIsaskari; vakaverengwa kwavari vakasvika zvuru zvina makumi matanhatu nezvina namazana matatu.
\p
\v 26 Ava ndivo vanakomana vaZebhuruni, nemhuri dzavo: Seredhi, kwakabva mhuri yaVaSeredhi; naEroni, kwakabva mhuri yaVaEroni; naJahareeri, kwakabva mhuri yaVaJahareeri.
\v 27 Ndidzo mhuri dzeVaZebhuruni; vakaverengwa kwavari vakasvika zvuru zvina makumi matanhatu namazana mashanu.
\p
\v 28 Ava ndivo vanakomana vaJosefa, nemhuri dzavo: Manase naEfuremu.
\v 29 Ndivo vanakomana vaManase: Makiri, kwakabva mhuri yaVaMakiri; Makiri wakabereka Giriyadhi; kunaGiriyadhi kwakabva mhuri yaVaGiriyadhi.
\v 30 Ndivo vanakomana vaGiriyadhi: Jezeri, kwakabva mhuri yaVaJezeri; naHereki, kwakabva mhuri yaVaHereki;
\v 31 naAsirieri, kwakabva mhuri yaVaAsirieri; naShekemu, kwakabva mhuri yaVaShekemu;
\v 32 naShemidha, kwakabva mhuri yaVaShemidha; naHeferi, kwakabva mhuri yaVaHeferi.
\p
\v 33 Asi Zerofehadhi, mwanakomana waHeferi, akange asina vanakomana, asi vanasikana chete; mazita avanasikana vaZerofehadhi aiva Makira, naNowa, naHogira, naMirika, naTiriza.
\v 34 Ndidzo mhuri dzaManase; vakaverengwa kwavari vakasvika zvuru zvina makumi mashanu nezviviri namazana manomwe.
\p
\v 35 Ava ndivo vanakomana vaEfuremu, nemhuri dzavo: Shutera, kwakabva mhuri yaVaShutera; naBhekeri, kwakabva mhuri yaVaBhekeri, naTahani, kwakabva mhuri yaVaTahani.
\v 36 Ndivo vanakomana vaShutera: Erani, kwakabva mhuri yaVaErani.
\p
\v 37 Ndidzo mhuri dzavanakomana vaEfuremu; vakaverengwa kwavari vakasvika zvuru zvina makumi matatu nezviviri, namazana mashanu. Ndivo vanakomana vaJosefa, nemhuri dzavo.
\p
\v 38 Ava ndivo vanakomana vaBhenjamini, nemhuri dzavo: Bhera, kwakabva mhuri yaVaBhera; naAshibheri, kwakabva mhuri yaVaAshibheri; naAhirami, kwakabva mhuri yaVaAhirami;
\v 39 naShefufami, kwakabva mhuri yaVaShufami; naHufami, kwakabva mhuri yaVaHufami.
\v 40 Ndivo vanakomana vaBhera: Aridhi naNamani; kuna Aridhi kwakabva mhuri yaVaAridhi; naNamani, kwakabva mhuri yaVaNamani.
\v 41 Ndivo vanakomana vaBhenjamini, nemhuri dzavo; vakaverengwa kwavari vakasvika zvuru zvina makumi mana nezvishanu namazana matanhatu.
\p
\v 42 Ava ndivo vanakomana vaDhani, nemhuri dzavo: Shuhami, kwakabva mhuri yaVaShuhami. Ndivo vemhuri dzaDhani, nedzimba dzavo.
\v 43 Mhuri dzese dzavaShuhami, vakaverengwa kwavari vakasvika zvuru zvina makumi matanhatu nezvina namazana mana.
\p
\v 44 Ava ndivo vanakomana vaAsheri, nemhuri dzavo: Jimina, kwakabva mhuri yaVaJimina; naIshivhi, kwakabva mhuri yaVaIshivhi; naBheria, kwakabva mhuri yaVaBheria.
\v 45 Ndivo vanakomana vaBheria: Hebheri, kwakabva mhuri yaVaHebheri; naMakieri, kwakabva mhuri yaVaMakieri.
\v 46 Zita romwanasikana waAsheri rakange riri Sera.
\v 47 Ndidzo mhuri dzaAsheri; vakaverengwa kwavari vakasvika zvuru zvina makumi mashanu nezvitanhatu namazana mana.
\p
\v 48 Ava ndivo vanakomana vaNafutari, nemhuri dzavo: Jazeeri, kwakabva mhuri yaVaJazeri; naGuni, kwakabva mhuri yaVaGuni;
\v 49 naJezeri, kwakabva mhuri yaVaJezeri; naShiremi, kwakabva mhuri yaVaShiremi.
\v 50 Ndidzo mhuri dzaNafutari, nemhuri dzavo; vakaverengwa kwavari vakasvika zvuru zvina makumi mana nezvishanu namazana mana.
\p
\v 51 Ndivo vakaverengwa kuvana vaIsraeri, vakasvika zvuru zvina mazana matanhatu nechiuru chimwe namazana manomwe namakumi matatu.
\p
\v 52 Jehovha akataura naMozisi, akati:
\v 53 Nyika inofanira kugoverwa pakati paivava, ive nhaka yavo, vachiverengwa namazita avo.
\v 54 Vazhinji unofanira kuvapa nhaka zhinji; vashoma unofanira kuvapa nhaka shoma; umwe neumwe unofanira kupiwa sezvavakaverengwa.
\v 55 Kunyange zvakadaro nyika inofanira kugoverwa nemijenya; vachapiwa nhaka namazita amarudzi amadzibaba avo.
\v 56 Nhaka yavo inofanira kugoverwa nemijenya kana vari vazhinji kana vari vashoma.
\p
\v 57 Zvino ndivo vakaverengwa kuVaRevhi, nemhuri dzavo: Gerishoni, kwakabva mhuri yaVaGerishoni; Kohati, kwakabva mhuri yaVaKohati; Merari, kwakabva mhuri yaVaMerari.
\v 58 Ndidzo mhuri dzaVaRevhi: Mhuri yaVaRibhini, nemhuri yaVaHebhuroni, nemhuri yaVaMari, nemhuri yaVaMushi, nemhuri yaVaKora. Kohati akabereka Amuramu.
\v 59 Zita romukadzi waAmuramu rakange riri Jokebhedhi, mwanasikana waRevhi, wakaberekerwa Revhi paEgipita; ndiye wakaberekera Amuramu, Aroni, naMozisi, naMiriami, hanzvadzi yavo.
\v 60 Aroni akaberekerwa Nadhabhi, naAbhihu, naEreazari, naItamari.
\v 61 Nadhabhi naAbhihu vakafa, nguva yavakauisa moto usina kufanira pamberi paJehovha.
\v 62 Vakaverengwa kwavari vakasvika zvuru zvina makumi maviri nezvitatu, murume umwe neumwe wakange ano mwedzi umwe navanopfuura; nokuti havana kuverengwa pakati pavana vaIsraeri, nokuti havana kupiwa nhaka pakati pavana vaIsraeri.
\p
\v 63 Ndivo vakaverengwa naMozisi naEreazari mupristi, vakaverenga vana vaIsraeri pamapani aMoabhu, paJoridhani paJeriko.
\v 64 Asi pakati pavo kwakange kusina murume umwe wavaya vakaverengwa naMozisi naAroni, vakange vaverenga vana vaIsraeri murenje reSinai.
\v 65 Nokuti Jehovha akange ati napamusoro pavo: Zvirokwazvo vachafira murenje. Hakuna umwe wavo akange asara, asi Karebhu, mwanakomana waJefune, naJoshua, mwanakomana waNuni.

\c 1
\s Nyika inoparadzwa nemhashu
\p
\v 1 Shoko raJehovha, rakasvika kuna Joweri mwanakomana waPetuweri.
\p
\v 2 Inzwai chinhu ichi, imwi vatana, mupe nzeve, imwi mese vagari vepanyika. Izvi zvaka\add mbo\add*itika pamazuva enyu here, kanawo pamazuva emadzibaba enyu?
\v 3 Rondedzerei kuvana venyu nezvazvo, uye vana venyu kuvana vavo, uye vana vavo kune rimwe zera.
\v 4 Zvakasiiwa nemhunduru, mhashu dzakadya; uye zvakasiiwa nemhashu, gwatakwata rakadya; uye zvakasiiwa negwatakwata, gonye rakadya.
\p
\v 5 Mukai, imwi zvidhakwa, mucheme musodzi, muungudze, imwi mese vanwi vewaini, nekuda kwewaini itsva, nokuti yagurwa kubva pamuromo wenyu.
\v 6 Nokuti rudzi rwakwira pamusoro penyika yangu, rwakasimba, uye rwusina maverengero; mazino arwo mazino eshumba, uye rwune mazino ematadza eshumbakadzi.
\v 7 Rwakaparadza muzambiringa wangu, nekuita muonde wangu chitsiga; rwakausvuura kwazvo, nekurasira pasi; matavi awo akaitwa machena.
\p
\v 8 Rirai semhandara yakazvisunga chiuno nesaga nekuda kwemurume weudiki hwayo.
\v 9 Chipo chechidyiwa nechipo chechinwiwa chagurwa kubva paimba yaJehovha; vapristi, vashumiri vaJehovha, vanorira.
\v 10 Munda waparadzwa, ivhu rinorira; nokuti zviyo zvaparadzwa, waini itsva yapwa, mafuta apera simba.
\p
\v 11 Nyarai, imwi varimi, ungudzai, imwi varimi vemizambiringa, nekuda kwezviyo uye nekuda kwebhari; nokuti goho remunda raparara.
\v 12 Muzambiringa wasvava, uye muonde unoshaiwa simba, mupomegiranati, nemuchindwe, nemuapuri, miti yese yesango yaoma; nokuti mufaro wasvava wabva kuvanakomana vevanhu.
\p
\v 13 Zvisungei zviuno, murire, imwi vapristi; ungudzai, imwi vashumiri veatari; uyai, rarai usiku hwese makapfeka masaga, imwi vashumiri vaMwari wangu; nokuti chipo chechidyiwa nechipo chechinwiwa zvanyimwa kuimba yaMwari wenyu.
\p
\v 14 Zvitsaurirei mutsanyo, danai ungano yakadzama, unganidzai vakuru, vagari vese vepanyika kuimba yaJehovha Mwari wenyu, mucheme kuna Jehovha.
\v 15 Nhamo pazuva iro! Nokuti zuva raJehovha rava pedo, uye richasvika sekuparadza kubva kune Wemasimbaose.
\v 16 Zvekudya hazvina kugurwa kubva pamberi pemeso enyu here, mufaro nekufarisisa kubva kuimba yaMwari wedu?
\v 17 Mbeu dzinoorera pasi pemavhinga adzo; matura aparadzwa, tsapi dzaputswa; nokuti zviyo zvasvava.
\v 18 Zvipfuwo zvinogomera sei! Mapoka emombe akanganiswa, nokuti hazvichina mafuro; zvirokwazvo, mapoka emakwai aparadzwa.
\p
\v 19 Haiwa, Jehovha, ndinochema kwamuri, nokuti moto wapedza mafuro erenje, murazvo wapisa miti yese yesango.
\v 20 Nemhuka dzesango dzinochemawo kwamuri, nokuti nzizi dzemvura dzapwa, uye moto wapedza mafuro erenje.
\c 2
\s Zuva raJehovha
\p
\v 1 Ridzai hwamanda paZiyoni, ridzai mhere pagomo rangu dzvene; vagari vese vepanyika ngavadedere, nokuti zuva raJehovha rinouya, nokuti rava pedo.
\v 2 Zuva rerima nerekusviba, zuva remakore nerima guru, semambakwedza akawaridzwa pamusoro pemakomo; rudzi rukuru uye rwune simba, hakuna kumbova nerwakadaro, uye hakungazovi \add nerwakadai\add* shure kwarwo kusvika kumakore emazera nemazera.
\v 3 Moto unopedza pamberi pavo, uye kumashure kwavo murazvo unopfuta; nyika yakaita semunda weEdheni pamberi pavo, uye kumashure kwavo \add iri\add* renje riri dongo, hongu uye hakuna kupukunyuka kwavari.
\v 4 Chimiro chavo chakaita sechimiro chemabhiza, uye sevatasvi vemabhiza, saizvozvo vachamhanya.
\v 5 Seruzha rwedzingoro pamusoro pemakomo vachauruka, seruzha rwemurazvo wemoto unoparadza zvitsinzinzi, sevanhu vane simba vakamiswa pahondo vakagadzirirwa.
\v 6 Pamberi pechiso chavo, vanhu vacharwadziswa kwazvo, zviso zvese zvichacheneruka.
\v 7 Vachamhanya sevarume vane simba, vachakwira rusvingo sevarume vehondo, uye vachafora umwe neumwe munzira dzake, uye havangatsauki pamisara yavo.
\v 8 Havasundidzirani umwe kune umwe, vachafamba umwe neumwe mugwara rake, nekuwira pamusoro pechombo, havangakuvari.
\v 9 Vachamhanya kuno neuko muguta, vachamhanya pamusoro perusvingo, vachakwira pamusoro pedzimba, vachapinda nepamahwindo sembavha.
\v 10 Nyika ichadengenyeka pamberi pavo, matenga achadedera, zuva nemwedzi zvichasviba, nenyeredzi dzichadzora kupenya kwadzo.
\v 11 Zvino Jehovha achabudisa inzwi rake pamberi pehondo yake, nokuti kamba yake ihuru kwazvo; nokuti muiti wakaita inzwi rake ane simba, nokuti zuva raJehovha iguru, rinotyisa zvikuru; ndiani angarimirira?
\p
\v 12 Naizvozvowo ikozvino, anoreva Jehovha, tendeukirai kwandiri nemoyo wenyu wese, uye nekutsanya, uye nekuungudza, uye nekurira.
\v 13 Zvino bvarurai moyo yenyu, uye kwete nguvo dzenyu, mugotendeukira kuna Jehovha Mwari wenyu; nokuti ane nyasha uye tsitsi, anononoka kutsamwa, ane ngoni huru, anozvidemba pazvakaipa.
\v 14 Ndiani angaziva, angadzoka akazvidemba, ndokusiya ropafadzo shure kwake, chipo chechidyiwa nechipo chechinwiwa kuna Jehovha Mwari wenyu?
\p
\v 15 Ridzai, hwamanda paZiyoni, tsaurai mutsanyo, danai ungano yakadzama.
\v 16 Unganidzai vanhu, natsai ungano, unganidzai vakuru, kokerai vana, nevanoyamwa mazamu, chikomba ngachibude mukamuri racho, nemwenga mukamuri rake remukati.
\v 17 Vapristi vashumiri vaJehovha ngavacheme misodzi pakati peberere neatari, vati: Regai vanhu venyu, haiwa Jehovha, uye usapa nhaka yako pakushoorwa, kuti vahedheni vatonge pamusoro pavo. Vachareverei pakati pemarudzi \add kuti:\add* Mwari wavo aripi?
\s Ngoni dzaJehovha
\p
\v 18 Ipapo Jehovha achava negodo pamusoro penyika yake, nekunzwira vanhu vake tsitsi.
\v 19 Hongu, Jehovha achapindura ndokuti kuvanhu vake: Tarirai, ndichakutumirai zviyo newaini itsva, nemafuta, zvino muchagutiswa nazvo, uye handichazokuitiizve chishoorwa pakati pemarudzi.
\v 20 Asi ndichabvisira kure nemwi zvinobva kumaodzanyemba, uye ndichazvidzingira kunyika yakaoma iri renje, nechiso chake chakatarisa kumabvazuva kwegungwa, neshure kwake kuri kugungwa rekumavirira. Zvino kunhuhwa kwake kuchakwira, nehwema hwake hwakaipa huchakwira nokuti wakaita zvinhu zvikuru.
\p
\v 21 Usatya, nyika, fara upembere, nokuti Jehovha wakaita zvinhu zvikuru.
\v 22 Regai kutya, imwi mhuka dzesango; nokuti mafuro erenje anobuka, nokuti muti unobereka chibereko chawo, muonde nemuzambiringa zvinopa simba razvo.
\v 23 Nemwi vana veZiyoni, farai mupembere muna Jehovha Mwari wenyu; nokuti anokupai mvura yekutanga zvakaenzanirana, uye achakuburusirai mvura, mvura yekutanga nemvura yekupedzisira pa\add mwedzi\add* wekutanga.
\v 24 Zvino maburiro achazara nezviyo, uye zvisviniro zvichapupuma newaini itsva nemafuta.
\p
\v 25 Zvino ndichakudzoserai makore akadyiwa nemhashu, gwatakwata negonye nerukonye, hondo yangu huru yandakatuma pakati penyu.
\v 26 Zvino muchadya zvakawanda, ndokuguta, ndokurumbidza zita raJehovha Mwari wenyu, kuti wakakuitirai zvinoshamisa; zvino vanhu vangu havangatongonyadziswi rinhi narinhi.
\v 27 Zvino muchaziva kuti ini ndiri pakati paIsraeri uye ndiri Jehovha Mwari wenyu, uye hakuna umwe, uye vanhu vangu havanganyadziswi rinhi narinhi.
\p
\v 28 Zvino zvichaitika shure kwaizvozvi, ndichadurura mweya wangu pamusoro penyama yese, zvino vanakomana venyu nevanasikana venyu vachaporofita, vatana venyu vacharota hope, nemajaya enyu achaona zviratidzo.
\v 29 Uyewo pamusoro pevaranda nepamusoro pevarandakadzi, pamazuva iwayo ndichadurura mweya wangu.
\v 30 Zvino ndicharatidza zvishamiso kumatenga nepanyika, ropa nemoto, neshongwe dzeutsi.
\p
\v 31 Zuva richashanduka kuva rima, nemwedzi kuva ropa, risati rasvika zuva raJehovha guru uye rinotyisa.
\v 32 Zvino zvichaitika, \add kuti\add* ani nani anodana zita raJehovha acharwirwa; nokuti pagomo reZiyoni nepaJerusarema pachava nekurwirwa, sekureva kwaJehovha, nepane vakasara Jehovha vaachadana.
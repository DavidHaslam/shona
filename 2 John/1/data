\c 1
\s Kwaziso
\p
\v 1 Mukuru kuna amai vakasanangurwa nekuvana vavo, ini vandinoda muchokwadi, uye kwete ini ndoga, asiwo vose vakaziva chokwadi,
\v 2 nekuda kwechokwadi chinogara matiri, uye chichava nesu nekusingaperi.
\v 3 Ngazvive nemwi nyasha, tsitsi, \add ne\add*rugare zvinobva kuna Mwari Baba, nekuna Ishe Jesu Kristu Mwanakomana waBaba, muchokwadi nerudo.
\s Fambai muchokwadi nerudo, muchenjere vadzidzisi venhema
\p
\v 4 Ndinofara zvikuru kuti ndakawana kubva pavana vako vanofamba muchokwadi, sezvatakagamuchira murairo kuna Baba.
\v 5 Ikozvinowo ndinokukumbirisai, amai, kwete sendinokunyorerai murairo mutsva, asi uyo watakange tinawo kubva pakutanga, kuti tidanane.
\v 6 Zvino urwu ndirwo rudo, kuti tifambe zvinoenderana nemirairo yake. Uyu ndiwo murairo, sezvamakanzwa kubva pakutanga, kuti mufambe mauri.
\v 7 Nekuti vanyepedzeri vazhinji vakapinda munyika, vasingabvumi kuti Jesu Kristu wakauya panyama. Uyu ndiye munyepedzeri nemupikisi waKristu.
\v 8 Zvichenjererei pachenyu, kuti tirege kurashikirwa nezvinhu zvatakabatira, asi tigamuchire mubairo wakakwana.
\v 9 Ani nani anodarika uye asingagari mudzidziso yaKristu, haana Mwari; asi uyo unogara mudzidziso yaKristu, uyu una Babawo uye Mwanakomana.
\v 10 Kana umwe achiuya kwamuri, asingauyi nedzidziso iyi, musamugamuchira mumba, kana kuti kwaari: Kwaziwai;
\v 11 nekuti unoti kwaari: Kwaziwai, unodyidzana nemabasa ake akaipa.
\s Kuwonekana
\p
\v 12 Kunyange ndine zvinhu zvizhinji zvekunyora kwamuri, handina kuda \add kukunyorerai\add* pabepa neingi; asi ndinotarisira kuuya kwamuri, uye kutaura muromo nemuromo, kuti mufaro wenyu uve wakazara.
\v 13 Vana vemunin'ina wenyu wakasanangurwa vanokukwazisai. Ameni.

\c 28
\p
\v 1 Vakaipa vanotiza kusina mudzingiriri; asi vakarurama vakashinga seshumba.
\p
\v 2 Nechitadzo chenyika, machinda ayo mazhinji; asi nemunhu anonzwisisa ane ruzivo kururama kunorebeswa.
\p
\v 3 Munhu anoshaiwa anomanikidza varombo imvura inoyeredza kuti pasava nezvekudya.
\p
\v 4 Vanosiya murairo vanorumbidza vakaipa; asi vanochengeta murairo vanokakavadzana navo.
\p
\v 5 Vanhu vakashata havanzwisisi mutongo; asi vanotsvaka Jehovha vanonzwisisa zvese.
\p
\v 6 Murombo anofamba muchokwadi yake, ari nani pane wakatsauka akafuma.
\p
\v 7 Anochengetedza murairo mwanakomana anonzwisisa; asi anofambidzana nevemadyo anonyadzisa baba vake.
\p
\v 8 Anowedzera fuma yake nekuberekesa nechimbadzo anounganidzira anetsitsi kuvarombo.
\p
\v 9 Anotsausa nzeve yake pakunzwa murairo nemunyengetero wake chinyangadzo.
\p
\v 10 Ani nani anotsausa vakarurama nenzira yakaipa anowira mugomba rake amene, asi vari muchokwadi vanodya nhaka yezvakanaka.
\p
\v 11 Murume wakafuma wakachenjera pameso ake, asi murombo anonzwisisa anomunzvera.
\p
\v 12 Pakupembera kwevakarurama pane kubwinya kukuru, asi kana vakaipa vachisimuka, munhu anotsvakwa.
\p
\v 13 Anofukidza zvitadzo zvake haangabudiriri, asi anozvibvuma akazvisiya achawana nyasha.
\p
\v 14 Wakaropafadzwa munhu anogara achitya, asi anoomesa moyo wake achawira muchakaipa.
\p
\v 15 Mutungamiriri wakaipa pamusoro pevanhu varombo ishumba inoomba nebere rinopota-pota.
\p
\v 16 Muchinda anoshaiwa kunzwisisa anopamhidzira manikidzo, ani nani anovenga kusavimbika anowana mazuva akarebeswa.
\p
\v 17 Munhu, anomanikidzwa neropa remweya achatizira kugomba; ngaarege kutsigirwa.
\p
\v 18 Ani nani anofamba zvakarurama achaponeswa; asi wakatsauka panzira achawa pakarepo.
\p
\v 19 Anorima munda wake achaguta zvekudya, asi ani nani anodzingirira zvisina maturo achaguta urombo.
\p
\v 20 Munhu akatendeka achapamhidzira maropafadzo; asi ani nani anokurumidza kufuma haangashaiwi mhosva.
\p
\v 21 Kutarisa zviso hakuna kunaka, nokuti munhu achatadza nekuda kwechimedu chechingwa.
\p
\v 22 Anomhanyira kufuma munhu ane ziso rakaipa, uye haazivi kuti kushaiwa kuchamuwira.
\p
\v 23 Anotsiura munhu achazowana nyasha pashure, kupfuura anobata kumeso nerurimi.
\p
\v 24 Anopamba baba vake kana mai vake, achiti: Hachisi chitadzo, ishamwari yemuparadzi.
\p
\v 25 Ani nani ane mweya usingagutsikani anomutsa gakava; asi ani nani anovimba naJehovha achakodzwa.
\p
\v 26 Ani nani anovimba nemoyo wake, ibenzi; asi anofamba neuchenjeri achanunurwa.
\p
\v 27 Ani nani anopa kuvarombo haangashaiwi, asi ani nani anoviga meso ake achava nezvituko.
\p
\v 28 Kana vakaipa vachisimudzirwa, munhu anovanda, asi kana vachiparara, vakarurama vanowanda.

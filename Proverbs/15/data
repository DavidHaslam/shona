\c 15
\p
\v 1 Mhinduro nyoro inodzora kutsamwa; asi shoko rinorwadza moyo rinomutsa hasha.
\p
\v 2 Rurimi rwevakachenjera runoita ruzivo rwuve rwakanaka; asi muromo wemapenzi unodurura upenzi.
\p
\v 3 Meso aJehovha ari panzvimbo imwe neimwe, achicherekedza vakaipa nevakanaka.
\p
\v 4 Rurimi rwakagwinya muti weupenyu; asi kutsauka parwuri kuputsika kwemweya.
\p
\v 5 Benzi rinoramba kurairira kwababa varo; asi ani nani ane hanya nekutsiurwa wakachenjera.
\p
\v 6 \add Mu\add*imba yewakarurama mune fuma zhinji; asi pazvibere zvewakaipa pane dambudziko.
\p
\v 7 Miromo yevakachenjera inokusha ruzivo; asi moyo wemapenzi haudaro.
\p
\v 8 Chibairo chevakaipa chinyangadzo kuna Jehovha; asi munyengetero wewakarurama mufaro wake.
\p
\v 9 Nzira yewakaipa chinyangadzo kuna Jehovha; asi anoda munhu anodzingirira kururama.
\p
\v 10 Kurangwa kwakaipa kune anosiya nzira; anovenga kutsiurwa achafa.
\p
\v 11 Sheori neKuparadza zviri pamberi paJehovha; zvikuru moyo yevana vevanhu.
\p
\v 12 Mutuki haadi anomutsiura; haaendi kune vakachenjera.
\p
\v 13 Moyo wakafara unofarisisa chiso; asi nekushungurudzika kwemoyo mweya unoputsika.
\p
\v 14 Moyo unonzwisisa unotsvaka ruzivo, asi muromo wemapenzi unodya upenzi.
\p
\v 15 Mazuva ese eanotambudzika akaipa, asi moyo uno wakafara mabiko rinhi narinhi.
\p
\v 16 Zviri nani zvishoma zvine kutya Jehovha, pane fuma zhinji ine matambudziko
\p uti munhu ave nezvishoma, achitya Jehovha, pakuti ave nefuma yakawanda, achinyunyuta.
\p +
\v 17 Zviri nani kuti munhu ave nezvokudya zvemiriwo, rudo ruripo, pakuti ave nenzombe yakakodzwa, panembengo.
\p
\v 18 Munhu, ane hasha, anomutsa kukakavara; asi anomoyo murefu anonyaradza gakava.
\v 19 Nzira yesimbe yakaita seruzhowa rweminzwa; asi nzira yevakarurama yakasimudzirwa.
\p
\v 20 Mwanakomana wakachenjera anofadza baba; asi munhu benzi anozvidza mai vake.
\p
\v 21 Upenzi mufaro kune anoshaiwa pfungwa, asi munhu anonzwisisa anoruramisa kufamba kwake.
\p
\v 22 Pasingarangamwi mano anokona; asi kuna varairi vazhinji ndokwaanosimbiswa.
\p
\v 23 Munhu anofadzwa nemhinduro yakarurama yomuromo wake; uye shoko, rinotaurwa nenguva yakafanira, rakanaka sei!
\p
\v 24 Nzira youpenyu yowakarurama inokwira kumusoro; kuti apukunyuke paSheori pasi.
\p
\v 25 Jehovha achaparadza imba yavanozvikudza; asi muganhu wechirikadzi anousimbisa.
\p
\v 26 Mano akashata anonyangadza Jehovha; asi mashoko akachena anomufadza.
\p
\v 27 Anokarira fuma, anotambudza imba yake; asi anovenga zvipo, achararama.
\p
\v 28 Moyo wowakarurama unombofunga chaangapindura; asi muromo wowakaipa unodurura zvakaipa.
\p
\v 29 Jehovha ari kure navakaipa; asi anonzwa munyengetero wavakarurama.
\p
\v 30 Meso anobwinya anofadza moyo; mashoko akanaka, anobva kumwe, anokodza mafupa.
\p
\v 31 Nzeve, inoteerera kuraira, kunoisa kuupenyu, ichagara pakati pavakachenjera.
\p
\v 32 Anoramba kurairwa, anoshora mweya wake; asi anoteerera kurairwa, anowana njere.
\p
\v 33 Kutya Jehovha kunodzidzisa uchenjeri; uye kuzvininipisa kunotangira kukudzwa.

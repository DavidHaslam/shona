\c 7
\s Kunyengedzera kwechifeve
\p
\v 1 Mwanakomana wangu, chengetedza mashoko angu, nemirairo yangu uvige kwauri.
\v 2 Chengetedza mirairo yangu ugorarama; nemurau wangu semboni yeziso rako.
\v 3 Uzvisungire paminwe yako; uzvinyore pahwendefa remoyo wako.
\v 4 Uti kuuchenjeri: Uri hanzvadzi yangu; utumidze kunzwisisa \add kuti\add* hama.
\v 5 Kuti zvikuchengetedze pamukadzi wekumwe, pamutorwa anobata kumeso nemashoko ake.
\p
\v 6 Nokuti ndakatarira pahwindo reimba yangu, pautanda hwehwindo rangu.
\v 7 Zvino ndakaona pakati pevasina mano, ndikacherekedza pakati pevechidiki jaya rakashaiwa njere.
\v 8 Richipfuura munzira yemumusha pedo nekonayake, richifamba nenzira inoenda kumba kwakeyeimba yomukadzi.
\v 9 Nenguva yorubvunzavaeni, nenguva yamadeko ezuva, pakati pousiku kwasviba.
\v 10 Zvino tarira, mukadzi akasangana naye, akange akapfeka sechifeve, anokunyengedzera pamoyo.
\v 11 Anopupira, achiita sezvaanoda; tsoka dzake hadzigari mumba make.
\v 12 Imwe nguva ari munzira dzomumusha, imwe nguva pamatare; anorindira pamakona ese.
\v 13 Zvino iye akamubata, akamutsvoda; akataura naye nechiso chisina kunyara, akati kwaari:
\v 14 Ndaifanira kuuya nezvibairo zvezvipiriso zvokuyananisa, nhasi ndaripa mhiko dzangu.
\v 15 Saka ndabuda kuzokuchingamidza, nditsvake chiso chako zvikuru, zvino ndakuwana.
\v 16 Ndakawarira machira anohukomba pamubhedha wangu, nemucheka wakaisvonaka unobva Egipita.
\v 17 Ndakasasa zvinonhuhwira pamubhedha wangu, mura, negavakava, nekinamoni.
\v 18 Uya tigute nokudana kusvikira mangwanani; ngatizvifadze nokudana kukuru.
\v 19 Nokuti murume haapo pamusha; akafamba rwendo rukuru.
\v 20 Akaenda nehombodo ine mari; achadzoka pajenaguru.
\v 21 Nokutaura kwake kunokwezva anomutsausa, anomugombedzera nokubata kumeso kwemiromo yake.
\v 22 Anomutevera pakarepo, senzombe inoenda kwainondobayiwa, kana sebenzi rakasungwa rinoenda kundorangwa.
\v 23 Kusvikira museve wabaya chiropa chake; seshiri inokurumidzira kurugombe, asingazivi kuti zvinovinga upenyu hwake.
\p
\v 24 Zvino vanakomana vangu, nditeererei, inzwai mashoko omuromo wangu.
\v 25 Moyo wako ngaurege kutsaukira kunzira dzake; usafamba-famba mumakwara ake.
\v 26 Nokuti akawisira pasi vazhinji vakakuvadzwa; zvirokwazvo, vakaurawa naye vazhinji kwazvo.
\v 27 Imba yake inzira dzinoenda Sheori, dzinoburukira kudzimba dzorufu.

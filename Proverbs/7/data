\c 7
\s Kunyengedzera kwechifeve
\p
\v 1 Mwanakomana wangu, chengetedza mashoko angu, nemirairo yangu uvige kwauri.
\v 2 Chengetedza mirairo yangu ugorarama; nemurau wangu semboni yeziso rako.
\v 3 Uzvisungire paminwe yako; uzvinyore pahwendefa remoyo wako.
\v 4 Uti kuuchenjeri: Uri hanzvadzi yangu; utumidze kunzwisisa \add kuti\add* hama.
\v 5 Kuti zvikuchengetedze pamukadzi wekumwe, pamutorwa anobata kumeso nemashoko ake.
\p
\v 6 Nokuti ndakatarira pahwindo reimba yangu, pautanda hwehwindo rangu.
\v 7 Zvino ndakaona pakati pevasina mano, ndikacherekedza pakati pevechidiki jaya rakashaiwa njere.
\v 8 Richipfuura munzira yemumusha pedo nekonayake, richifamba nenzira inoenda kuimba yake.
\v 9 Parubvunzavaeni, pamadekwani ezuva, parima reusiku kwakasviba.
\v 10 Zvino tarira, mukadzi wakamuchingamidza, \add ane\add* chipfeko chechifeve, neunyengeri pamoyo.
\v 11 Ane ruzha, uye, wakasindimara; tsoka dzake hadzigari mumba make.
\v 12 Iyezvi ari panze, iyezvi ari munzira dzemumusha, uye anovandira pakona imwe neimwe.
\v 13 Zvino anoribara ndokuritsvoda, ndokuwomesa chiso chake ndokuti kwaari:
\v 14 Zvibairo zvezvipo zvekuyananisa zviri kwandiri, nhasi ndaripa mhiko dzangu.
\v 15 Naizvozvo ndabuda kukuchingamidza, kutsvakisisa chiso chako, zvino ndakuwana.
\v 16 Ndakawarira mubhedha wangu nemachira ane ukomba, mucheka wakapfava une mavara unobva Egipita.
\v 17 Ndakasasa mubhedha wangu nemura, gavakava, nekinamoni.
\v 18 Uya tizvigutse nerudo kusvika mangwanani; tizvifadze nekudanana kukuru.
\v 19 Nokuti murume haapo mumba make; wakafamba rwendo rukuru.
\v 20 Wakatora hombodo yemari muruoko rwake; pazuva rejenaguru achadzika kumba kwake.
\v 21 Anoritsausa nekuwaNokutaura kwake kunokwezva anomutsausa, anomugombedzera nokubata kumeso kwemiromo yake.
\v 22 Anomutevera pakarepo, senzombe inoenda kwainondobayiwa, kana sebenzi rakasungwa rinoenda kundorangwa.
\v 23 Kusvikira museve wabaya chiropa chake; seshiri inokurumidzira kurugombe, asingazivi kuti zvinovinga upenyu hwake.
\p
\v 24 Zvino vanakomana vangu, nditeererei, inzwai mashoko omuromo wangu.
\v 25 Moyo wako ngaurege kutsaukira kunzira dzake; usafamba-famba mumakwara ake.
\v 26 Nokuti akawisira pasi vazhinji vakakuvadzwa; zvirokwazvo, vakaurawa naye vazhinji kwazvo.
\v 27 Imba yake inzira dzinoenda Sheori, dzinoburukira kudzimba dzorufu.

\c 23
\p
\v 1 Kana ukagara pakudya nemutungamiriri, cherekedza zvekucherekedza zviri pamberi pako.
\v 2 Zvino uise banga pahuro pako, kana uri munhu wemadyo.
\v 3 Usashuva zvinonaka zvake, nokuti ndezvekudya zhenhema.
\v 4 Usashingairira kufuma; guma kunzwisisa kwako.
\v 5 Uchatsvisira meso ako zvisipo here? Nokuti fuma inozviitira zvekuzviitira mapapiro segondo rinobhururukira kudenga.
\p
\v 6 Usadya zvekudya kweane ziso rakaipa, uye usashuva zvinonaka zvake.
\v 7 Nokuti sezvaanofunga mumoyo make, wakadaro; anoti kwauri: Idya unwe; asi moyo wake hausi kwauri.
\v 8 Musuva wawadya, uchaurutsazve, ukakanganisa mashoko ako akanaka.
\v 9 Usataura munzeve dzebenzi, nokuti achazvidza uchenjeri hwemashoko ako.
\v 10 Usafuzhura muganhu wekare; uye usapinda paminda yenherera.
\v 11 Nokuti Mudzikunuri wavo ane simba; iye achamiririra nyaya yavo newe.
\v 12 Isa moyo wako kumurairo, nenzeve yako kumashoko eruzivo.
\v 13 Usanyima mwana murango, nokuti kana uchimurova neshamhu haangafi.
\v 14 Iwe uchamurova neshamhu, asi uchanunura mweya wake mugehena.
\p
\v 15 Mwanakomana wangu, kana moyo wako wakachenjera, moyo wangu uchafara, iwo wangu.
\v 16 Neitsvo dzangu dzichapembera miromo yangu paichataura zvakarurama.
\v 17 Moyo wako ngaurege kugodora vatadzi; asi iva pakutya Jehovha mazuva ese.
\v 18 Nokuti kune mubairo; netarisiro yako haingagurwi.
\v 19 Teerera, iwe mwanakomana wangu, uve wakachenjera, ururamise moyo wako munzira.
\v 20 Usava pakati pevanwi vewaini, pakati pavanokarira nyama.
\v 21 Nokuti chidhakwa neane madyo vachava varombo; hope dzichapfekedza munhu mamvemve.
\p
\v 22 Teerera baba vako vakakubereka; usazvidza mai vako kana vachembera.
\v 23 Tenga zvokwadi, urege kuzoitengesazve; uye tenga uchenjeri nedzidzo nenjere.
\v 24 Baba vovakarurama vachafara kwazvo; uye akabereka mwana akachenjera, achafadzwa naye.
\v 25 Baba vako namai vako ngavafare, mai vakakubereka ngavafare kwazvo.
\v 26 Mwanakomana wangu, ndipe moyo wako; meso ako ngaafarire nzira dzangu.
\v 27 Nokuti chifeve igoronga rakadzika; nomukadzi wokumwe gomba rakamanikana.
\v 28 Zvirokwazvo anovandira segororo; anowedzera vanyengedzeri pakati pavanhu.
\p
\v 29 Ndiani ane: Urombo? Ndiani ane: Urombo? Ndiani anokukakavara? Ndiani anokuchema? Ndiani anemavanga pasina mhaka? Ndiani ane meso akatsvuka?
\v 30 Ndivo vanogarisa pawaini; ivo vanondotsvaka waini yavhenganiswa.
\v 31 Usatarira waini kana yakatsvuka, kana ichivaima mumukombe, kana ichitapira pakumwiwa.
\v 32 Pakupedzisira inoruma senyoka, inobaya semvumbi.
\v 33 Meso ako achaona zvisingazikamwi, moyo wako uchabudisa zvisakarurama.
\v 34 Zvirokwazvo uchava somunhu arere pasi mukati megungwa, kana searere pamusoro pedanda rechikepe.
\v 35 Uchati: Vakandirova, asi handina kurwadziwa, vakandirova, asi handina kuzvinzwa; ndichapepuka rinhiko? Ipapo ndichanoitsvakazve.

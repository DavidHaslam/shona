\c 23
\p
\v 1 Kana ukagara kuti udye nemutungamiriri, cherekedza zvekucherekedza zviri pamberi pako.
\v 2 Zvino uise banga pahuro pako, kana uri munhu wemadyo.
\v 3 Usashuva zvinonaka zvake, nokuti ndezvekudya zhenhema.
\v 4 Usashingairira kufuma; guma kunzwisisa kwako.
\v 5 Uchatsvisira meso ako zvisipo here? Nokuti \add fuma\add* inozviitira zvekuzviitira mapapiro segondo rinobhururukira kudenga.
\p
\v 6 Usadya zvekudya zveane ziso rakaipa, uye usashuva zvinonaka zvake.
\v 7 Nokuti sezvaanofunga mumoyo make, wakadaro; anoti kwauri: Idya unwe; asi moyo wake hausi kwauri.
\v 8 Musuva wawadya, uchaurutsa, ukakanganisa mashoko ako akanaka.
\v 9 Usataura munzeve dzebenzi, nokuti achazvidza uchenjeri hwemashoko ako.
\v 10 Usafuzhura muganhu wekare; uye usapinda paminda yenherera.
\v 11 Nokuti mudzikunuri wavo ane simba; iye achamiririra nyaya yavo newe.
\v 12 Isa moyo wako kumurairo, nenzeve yako kumashoko eruzivo.
\v 13 Usanyima mwana murango; kana uchimurova neshamhu haangafi.
\v 14 Iwe uchamurova neshamhu, asi uchanunura mweya wake mugehena.
\p
\v 15 Mwanakomana wangu, kana moyo wako wakachenjera, moyo wangu uchafara, iwo wangu.
\v 16 Neitsvo dzangu dzichapembera miromo yangu paichataura zvakarurama.
\v 17 Moyo wako ngaurege kugodora vatadzi; asi iva pakutya Jehovha mazuva ese.
\v 18 Nokuti kune mubairo; netarisiro yako haingagurwi.
\v 19 Teerera, iwe mwanakomana wangu, uve wakachenjera, ururamise moyo wako munzira.
\v 20 Usava pakati pevanwi vewaini, pakati pavanokarira nyama.
\v 21 Nokuti chidhakwa neane madyo vachava varombo; hope dzichapfekedza mamvemve.
\p
\v 22 Teerera kuna baba vako vakakubereka; uye usazvidza mai vako kana vachembera.
\v 23 Tenga chokwadi, uye usatengesa, uchenjeri, dzidzo nenjere.
\v 24 Baba vevakarurama vachafara zvikuru; mubereki wewakachenjera anofara maari.
\v 25 Baba vako namai vako ngavafare, newakakubereka ngaafarisise.
\v 26 Mwanakomana wangu, ndipe moyo wako; nemeso ako ngaachenjerere nzira dzangu.
\v 27 Nokuti chifeve igoronga rakadzika; nemukadzi wekumwe gomba rakamanikana.
\v 28 Naiye anovandira segororo; anowedzera vanyengedzeri pakati pevanhu.
\p
\v 29 Ndiani ane: Urombo? Ndiani ane: Nhamo? Ndiani anokukakavara? Ndiani ane kuchema? Ndiani ane mavanga pasina \add mhosva\add*? Ndiani ane meso matsvuku?
\v 30 Ndivo vanogarisa pawaini; avo vanondotsvaka waini yakavhenganiswa.
\v 31 Usatarira waini, painozvitaridza yakatsvuka, painopa mukombe ruvara rwayo, ichifamba yakarurama.
\v 32 Pakupedzisira inoruma senyoka, uye inobaya semvumbi.
\v 33 Meso ako achaona vakadzo vekumwe nemoyo wako zvakatsauka.
\v 34 Hongu, uchava seakarara pamoyo wegungwa, kana searere pamusoro pedanda rechikepe.
\v 35 \add Uchati\add*: Vakandirova, handina kurwadziwa, vakandidambura, handina kucherekedza. Ndichamuka rinhi? Ndichatsvakazve zvekare.
\c 18
\p
\v 1 Anozviparadzanisa navamwe, anongotsvaka kuda kwake, anorwa nohuchenjeri hwese kwahwo.
\p
\v 2 Benzi harifariri kunzwisisa, asi kuti moyo waro ufukurwe.
\p
\v 3 Kana akaipa achisvika, kuzvidza kwasvikawo; pamwe chete nezvinonyadzisa, kushora kunouyawo.
\p
\v 4 Mashoko omuromo womunhu akaita semvura yakadzika; sorukova runoyerera, setsime rouchenjeri.
\p
\v 5 Kutsaura akaipa hazvina kunaka; kana kuramba akarurama pakutonga.
\p
\v 6 Miromo yebenzi inouisa kukakavara; muromo waro unodana kurohwa.
\p
\v 7 Muromo webenzi ndiko kuparadzwa kwaro; miromo yaro musungo womweya waro.
\p
\v 8 Mashoko omucheri akaita sezvimedu zvinozipa, zvinoburukira mukati-kati momuviri.
\p
\v 9 Naiye ane usimbe pakubata kwake, munin'ina womuparadzi.
\p
\v 10 Zita raJehovha ishongwe yakasimba; wakarurama anovangiramo ndokuchengetwa.
\p
\v 11 Fuma yomufumi ndiwo musha wake wakasimba, uye sorusvingo rurefu pakufunga kwake.
\p
\v 12 Moyo womunhu anozvikudza kuparadzwa kusati kwasvika; kuzvininipisa kunotangira kukudzwa.
\p
\v 13 Anopindura asati anzwa, zvichava kwaari upenzi nokunyadziswa.
\p
\v 14 Mweya womunhu unomusimbisa pakurwara kwake; asi mweya wakaputsika ungamutswa nani?
\p
\v 15 Moyo wowakachenjera unowana zivo; nzeve yowakachenjera inotsvaka zivo.
\p
\v 16 Chipo chomunhu chinomuwanira nzvimbo, chinomuisa pamberi pavakuru.
\p
\v 17 Anotanga kutambirwa mhaka yake anenge akarurama, asi wokwake anosvika womuferefeta.
\p
\v 18 Mijenya inogumisa kukakavara; inotema chirevo pakati pavane simba.
\p
\v 19 Hama yatadzirwa inopfuura guta rakasimba; kukakavara kwakafanana nezvipfigiso zveimba yamambo.
\p
\v 20 Dumbu romunhu rinogutiswa nezvibereko zvomuromo wake; achagutiswa nezvakawanda zvemiromo yake.
\p
\v 21 Rurimi rune simba pamusoro porufu noupenyu; vanoruda vachadya zvibereko zvarwo.
\p
\v 22 Awana mukadzi awana chinhu chakanaka, avigirwa nyasha naJehovha.
\p
\v 23 Murombo anokumbira achinyengetera; asi mufumi anopindura nehasha.
\p
\v 24 Munhu ane shamwari zhinji anoparadzwa; asi shamwari iriko inonamatira kupfuura hama.

\c 25
\s Zvimwe zvirevo zvaSoromoni
\p
\v 1 Izviwo zvirevo zvaSoromoni, vanhu vaHezekiya mambo wevaJudha zvavakakoponora.
\p
\v 2 Rukudzo rwaMwari kuvanze nyaya; asi rukudzo rwemadzimambo kunzvera mhosva.
\p
\v 3 Matenga pakukwirira, nepanyika paudziku, nemoyo wemadzishe hazvinzvereki.
\p
\v 4 Bvisa mafuro pasirivha, zvino mudziyo wemunatsi uchabuda.
\p
\v 5 Bvisa wakaipa pamberi pamambo, uye simbisa chigaro chake cheushe mukururama.
\p
\v 6 Usazvikudza pamberi pamambo; uye usamira panzvimbo yevakuru.
\p
\v 7 Nokuti zviri nani kuti zvinzi kwauri: Kwira pano, pakuti uninipiswe pamberi pemuchinda meso ako waakaona.
\p
\v 8 Usakurumidza kubidira gakava; zvimwe ungaitachinhu pakupedzisira wekwako akakunyadzisa?
\p
\v 9 Miririra nyaya yako newekwako, nezano rakavanda reumwe usariratidza pachena.
\p
\v 10 Zvimwe munzwi angakunyadzisa, guhwa rako rikasadzoreka.
\p
\v 11 Shoko rinotaurwa nenguva yakafanira maapuri egoridhe mumidziyo yesirivha.
\p
\v 12 Chindori chenzeve chegoridhe, nechishongo chegoidhe rakakwana ndiye mutsiuri wakachenjera kunzeve inonzwa.
\p
\v 13 Nhume yakatendeka kuna vanoituma yakaita sekutonhorera kwemagada echando pazuva rekukohwa; uye inovandudza mweya watenzi wayo.
\p
\v 14 Munhu anozvirumbidza nechipo chenhema wakaita semakore nemhepo zvisina mvura.
\p
\v 15 Mubati anobvumiswa nekuitirwa moyo murefu, uye rurimi runyoro runovhuna pfupa.
\p
\v 16 Wawana uchi here? Idya hwakakukwanira, zvimwe ungapfuurudza ukahurutsa.
\p
\v 17 Rutsoka rwako rwusanyanya kupinda paimba yewekwako; zvimwe anganeta newe ndokukuvenga.
\p
\v 18 Munhu anopupurira wekwake nhema itsvimbo, nemunondo, nemuseve unopinza.
\p
\v 19 Kuvimba asingavimbiki nezuva rekutambudzika \add kwakafanana ne\add*zino rakagurika, nerutsoka rwakashodoka.
\p
\v 20 Ani nani anoimbira nziyo mumoyo akadumbirwa \add wakaita se\add*anobvisa nguvo pazuva rechando, sevhiniga kana pasoda.
\p
\v 21 Kana anokuvenga ane nzara, umupe chingwa adye; uye kana ane nyota umupe mvura anwe.
\p
\v 22 Nokuti uchatutira mazimbe pamusoro wake, uye Jehovha achakutsivira.
\p
\v 23 Mhepo yemaodzanyemba inouisa mvura; uye rurimi rwechivande zviso zvakatsamwa.
\p
\v 24 Zviri nani kugara pakona yedenga reimba, pane mukadzi wegakava, neimba yekuwadzana.
\p
\v 25 Shoko rakanaka kubva kunyika iri kure, rakaita semvura inotonhorera pamweya une nyota.
\p
\v 26 Chitubu chakabvongodzwa, netsime rakasviba, ndizvo zvakaita munhu wakarurama anowa pamberi pevakaipa.
\p
\v 27 Kudya uchi hwakawanda hakuna kunaka; uye kuzvitsvakira rukudzo harwusi rukudzo.
\p
\v 28 Munhu Asingatongi mweya wake wakaita seguta raka rakaputsika risina rusvingo.

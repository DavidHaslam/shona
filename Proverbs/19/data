\c 19
\p
\v 1 Murombo anofamba muchokwadi chake ari nani pane wakatsauka pamiromo yake uye ari benzi.
\p
\v 2 Uye mweya usina ruzivo hauna kunaka; uye anokurumidza netsoka anotadza.
\p
\v 3 Upenzi hwemunhu hunotsausa nzira yake; uye moyo wake unotsamwira Jehovha.
\p
\v 4 Fuma inowedzera shamwari zhinji; asi murombo anoparadzaniswa neshamwari yake.
\p
\v 5 Chapupu chemanyepo hachingaregi kurangwa; neanofema nhema haangapukunyuki.
\p
\v 6 Vazhinji vanogombetedza nyasha dzemachinda; uye umwe neumwe ishamwari yemunhu wechipo.
\p
\v 7 Hama dzese dzemurombo dzinomuvenga; zvikuru sei shamwari dzake dzichienda kure naye! Aka\add va\add*dzingirira \add ne\add*mashoko asi havapo!
\p
\v 8 Anowana kunzwisisa anoda mweya wake; anongwarira uchenjeri kuwana zvakanaka.
\p
\v 9 Chapupu chenhema hachingaregi kurangwa; neanofema nhema achaparara.
\p
\v 10 Kugarika hakuna kufanira benzi; zvikuru sei kuti muranda atonge machinda.
\p
\v 11 Kunzwisisa kwemunhu kunononosa kutsamwa kwake; nerukudzo rwake kupfuura chitadzo.
\p
\v 12 Kutsamwa kwamambo kwakafanana nekuomba kwehando yeshumba; asi nyasha dzake dzakaita sedova pauswa.
\p
\v 13 Mwanakomana benzi imharadzi huru kuna baba vake; nemakakava emukadzi kudonha \add kwemvura\add* kusingaperi.
\p
\v 14 Dzimba nefuma inhaka yemadzibaba; asi mukadzi wakangwara anobva kuna Jehovha.
\p
\v 15 Usimbe hunowisira pahope huru; uye mweya uri simbe uchava nenzara.
\p
\v 16 Anochengeta murairo anochengeta mweya wake; anozvidza nzira dzake achafa.
\p
\v 17 Anonzwira murombo anokweretesa Jehovha; uye achamuripira basa rake.
\p
\v 18 Ranga mwanakomana wako tariro ichipo; asi usashuva kufa kwake.
\p
\v 19 Ane hasha zvikuru achatora muripo; nokuti kana uchinunura unenge uchongoramba uchizviita.
\p
\v 20 Teerera zano uye gamuchira murairo, kuti uve wakachenjera pakuguma kwako.
\p
\v 21 Kune mano akawanda pamoyo wemunhu; asi zano raJehovha richaamira.
\p
\v 22 Chinoshuviwa pamunhu unyoro hwake; uye murombo uri nani pamunhu wenhema.
\p
\v 23 Kutya Jehovha \add kunoisa\add* kuupenyu; uye \add unako\add* acharara akaguta; haangavingiwi nezvakaipa.
\p
\v 24 Simbe inoviga ruoko rwayo mundiro, uye haingarwudzoseri kumuromo wayo.
\p
\v 25 Rova mutuki, zvino asina ruzivo achangwara; uye tsiura anonzwisisa, achanzwisisa ruzivo.
\p
\v 26 Anoparadza baba, anodzinga mai, mwanakomana anonyadzisa nokuita chinyadzo.
\p
\v 27 Rega, mwanakomana wangu, kuteerera kurairwa, kutsauka pamashoko eruzivo.
\p
\v 28 Chapupu chakaipa chinotuka kururama; uye muromo wevakaipa unomedza uipi.
\p
\v 29 Kutongwa kwakagadzirirwa vatuki; neshamhu misana yemapenzi.

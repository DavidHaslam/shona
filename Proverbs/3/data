\c 3
\s Amwe mazano kumajaya
\p
\v 1 Mwanakomana wangu, usakanganwa murairo wangu; asi moyo wako ngauchengete mirairo yangu.
\v 2 Nokuti zvichawedzera kwauri mazuva mazhinji nemakore eupenyu, nerugare.
\v 3 Rudo nekuvimbika ngazvirege kukusiya; uzvisungirire pamutsipa wako; uzvinyore pahwendefa remoyo wako.
\v 4 Saizvozvo uchawana nyasha neuchenjeri hwakanaka pamberi paMwari nevanhu.
\p
\v 5 Vimba naJehovha nemoyo wako wese, urege kusendama pakunzwisisa kwako.
\v 6 Umutende panzira dzako dzese, agoruramisa makwara ako ese.
\p
\v 7 Usava wakachenjera pameso ako; itya Jehovha, ubve pane chakaipa.
\v 8 Zvichava kurapiwa kwerukuvhute rwako, nezvimwiwa zvemapfupa ako.
\v 9 Kudza Jehovha nefuma yako, uye nezvibereko zvekutanga zvegoho rako.
\v 10 Ipapo matura ako achazadzwa nezvakawanda, makate ako achapfachuka newaini itsva.
\p
\v 11 Mwanakomana wangu, usazvidza kuranga kwaJehovha; usasemeswa nekuraira kwake.
\v 12 Nokuti waanoda Jehovha anomutsiura; sezvinoita baba mwanakomana wavo wavanofarira.
\s Mufaro wemunhu awana uchenjeri
\p
\v 13 Wakaropafadzwa munhu awana uchenjeri, anomufaro, nemunhu anowana kunzwisisa.
\v 14 Nokuti kuwanikwa kwahwo kwakanaka kupfuura kuwanikwa kwesirivha; uye kuwanikwa kwahwo kupfuura goridhe.
\v 15 Hunokosha kupfuura mabwe anokosha nezvese zvaungashuva kuenzanisa nahwo.
\v 16 Kureba kwemazuva kuri kuruoko rwake rwerudyi, kuruboshwe rwake kune fuma nerukudzo.
\v 17 Nzira dzahwo inzira dzemafaro; nemakwara ahwo ese ndeerugare.
\v 18 Ndihwo muti weupenyu kune vanohubatirira; uye umwe neumwe anohubatirira wakaropafadzwa.
\p
\v 19 Jehovha wakateya nyika neuchenjeri; wakamisa matenga nenjere.
\v 20 Neruzivo rwake udziku hwakapamuka; uye makore akadonha dova.
\p
\v 21 Mwanakomana wangu, ngazvirege kubva pameso ako; chengeta uchenjeri chaihwo nekungwara.
\v 22 Ipapo zvichava upenyu hwomweya noukomba pamutsipa wako.
\v 23 Ipapo uchafamba nenzira yako wakasimba; rutsoka rwako harungagumburwi.
\v 24 Kana uchirara pasi haungatyi; uye kana warara pasi hope dzako dzichava dzakanaka.
\v 25 Usatya hako chivhunduso chinokuwira kamwe-kamwe, kunyange kuparadzwa kwavakaipa, kana kuchisvika.
\v 26 Nokuti Jehovha achava chivimbo chako; achachengeta rutsoka rwako, kuti rurege kubatwa.
\s Munhu ngaave nomoyo murefu nokutendeka
\p
\v 27 Munhu, akafanirwa, usaramba kumuitira zvakanaka kana ruoko rwako ruchinge rune simba kuzviita.
\v 28 Usati kunowokwako, enda, ugodzokazve, mangwana ndichakupa; kana uchinge unazvopo.
\v 29 Usafunga kuitira wokwako zvakaipa, zvaanogara hake newe achikutenda.
\v 30 Usarwa nomunhu pasina mhosva, kana asina kukuitira zvakaipa.
\p
\v 31 Usagodora munhu anomanikidza; usatevera kunyange neumwe wemitovo yake.
\v 32 Nokuti mutsauki inyangadzi kuna Jehovha; asi ano hukama navakarurama.
\p
\v 33 Kutukwa naJehovha kuri mumba mowakaipa; asi unoropafadza ugaro hwevakarurama.
\v 34 Kana vari vadadi, anovadadira, asi vanozvininipisa anovaitira nyasha.
\v 35 Vakachenjera vachagara nhaka yokukudzwa; asi mapenzi anozviwanira kunyadziswa. Itya Jehovha, ubve pane zvakaipa.

\c 20
\p
\v 1 Waini museki; zvinwiwa zvine simba zvine ruzha; naizvozvo ani nani anotsauswa mazviri haana kuchenjera.
\p
\v 2 Kutyisa kwamambo kwakaita sekuomba kwehando yeshumba; anomutsamwisa anotadzira mweya wake.
\p
\v 3 Kune rukudzo kumunhu anorega gakava; asi benzi rimwe nerimwe rinokakavara.
\p
\v 4 Nekuda kwechando simbe hairimi; saka achapemha pakukohwa, asi kusina chinhu.
\p
\v 5 Zano mumoyo wemunhu \add rakaita se\add*mvura yakadzika; asi munhu wekunzwisisa achaichera.
\p
\v 6 Ruzhinji rwevanhu rwunodanidzira, umwe neumwe kunaka kwake; asi ndiani achawana munhu wakatendeka?
\p
\v 7 Wakarurama anofamba muuchokwadi hwake, vakaropafadzwa vana vake vanomutevera.
\p
\v 8 Mambo, agere pachigaro chekutonga anoparadzira chakaipa nemeso ake.
\p
\v 9 Ndiani anoti: Ndachenesa moyo wangu ndanatswa pachivi changu?
\p
\v 10 Mabwe ekuyera nemabwe ekuyera, maefa nemaefa, chinyangadzo kuna Jehovha, hongu zviri zviviri.
\p
\v 11 Kunyange mwana anozvizivisa nezviito zvake, kana basa rake rakachena, kana rakarurama.
\p
\v 12 Nzeve inonzwa neziso rinoona, Jehovha wakazviita, hongu zviri zviviri.
\p
\v 13 Usada hope, zvimwe ungava murombo; svinudza meso ako, \add zvino\add* uchagutiswa nechingwa.
\p
\v 14 Chakaipa, chakaipa! Anoreva mutengi; asi kana oenda ozvirumbidza.
\p
\v 15 Goridhe ririko, neuwandu hwemabwe anokosha; asi miromo yeruzivo chishongo chinokosha.
\p
\v 16 Tora nguvo yake iye ari rubatso rwemutorwa; umubate ave rubatso rwevatorwa.
\p
\v 17 Chingwa chenhema chinotapira kumunhu, asi pashure muromo wake uchazara nerukangarabwe.
\p
\v 18 Mirangariro unoimisa pakurangana; naizvozvo ita hondo neurongwa hwakanaka.
\p
\v 19 Anofamba famba ane makuhwa anobudisa zvakavanda; naizvozvo usazvisanganisa neanonyengera nemiromo yake.
\p
\v 20 Anotuka baba vake kana mai vake, mwenje wake uchadzimwa parima rakasviba.
\p
\v 21 Nhaka yakawanikwa nekukurumidza pakutanga, asi kuguma kwayo hakungaropafadzwi.
\p
\v 22 Usati: Ndichatsiva zvakaipa; rindira Jehovha, zvino achakuponesa.
\p
\v 23 Mabwe ekuyera akasiyana chinyangadzo kuna Jehovha; nechikero chinonyengedzera hachina kunaka.
\p
\v 24 Nhanho dzemunhu dzinobva kuna Jehovha; zvino munhu anganzwisisa sei nzira yake?
\p
\v 25 Musungo kumunhu kumedza chitsvene, nekuzofungisisa shure kwemhiko.
\p
\v 26 Mambo wakachenjera anoparadzira vakaipa, ndokudzosera vhiri pamusoro pavo.
\p
\v 27 Mweya wemunhu mwenje waJehovha; anonzvera makamuri ese edumbu.
\p
\v 28 Nyasha nechokwadi zvinochengeta mambo; anotsigira chigaro chake cheushe nerudo.
\p
\v 29 Rukudzo rwemajaya isimba rawo, uye rukudzo rwevatana ivhudzi rakachena.
\p
\v 30 Mavanga eronda anonatsa chakaipa; saizvozvo maronda emakamuri edumbu.
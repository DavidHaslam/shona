\c 8
\s Uchenjeri hunorumbidzwa
\p
\v 1 Ko Uchenjeri hahudanidziri here? Uye Njere \add ha\add*dzibudis\add i\add* inzwi radzo here?
\v 2 Humire panhongonya yenzvimbo dzakakwirira, nepanzira, pakati pedzinzira.
\v 3 Hunodanidzira parutivi rwemasuwo, pamuromo peguta, \add pa\add*kupinda pamikova, \add huchiti\add*:
\v 4 Kwamuri, varume, ndinodana; uye inzwi rangu riri kuvanakomana vevanhu.
\v 5 Nzwisisai uchenjeri, imwi vasina ruzivo; nemwi mapenzi, nzwisisai nemoyo.
\v 6 Inzwai, nokuti ndichataura zvinhu zveumambo; uye kuzarurwa kwemiromo yangu kuchava kururama.
\v 7 Nokuti muromo wangu unotaura chokwadi; uye uipi chinhu chinonyangadza pamiromo yangu.
\v 8 Mashoko ese emuromo wangu akarurama; hakuna chinhu chakakombama kana chisakarurama maari.
\v 9 Ese akachena kune ane njere; nekururama kune avo vakawana ruzivo.
\v 10 Gamuchirai kudzidzisa kwangu, uye kwete sirivha; neruzivo kupfuura goridhe rakasarurwa.
\v 11 Nokuti uchenjeri huri nani pane zvibwe zvakanaka; uye zvese zvinoshuviwa hazvingaenzaniswi nahwo.
\v 12 Ini uchenjeri ndinogara pamwe nekunzwisisa, uye ndinowana ruzivo nemazano.
\v 13 Kutya Jehovha kuvenga uipi; kuzvikudza nemanyawi nenzira yakaipa, nemuromo wakatsauka, ndinozvivenga.
\v 14 Zano nderangu, neuchenjeri hwechokwadi, ndiri kunzwisisa, ndine simba.
\v 15 Neni madzimambo anotonga, uye vabati vanomisa kururama.
\v 16 Neni madzishe anotonga, nevakuru, vatongi vese vepanyika.
\v 17 Ndinoda vanondida; uye vanonditsvaka kwazvo vachandiwana.
\v 18 Fuma nerukudzo zvineni, fuma inoenderera uye kururama.
\v 19 Chibereko changu chiri nani pane goridhe, iro goridhe rakaisvonaka, nezvinowanikwa zvangu kupfuura sirivha yakasarudzwa.
\v 20 Ndinofamba munzira yekururama, mukati memakwara ekururamisa.
\v 21 Kugarisa vadikanwa vangu nhaka yefuma, hongu, ndizadze zvivigiro zvefuma yavo.
\p
\v 22 Jehovha, ndakava wake, kutanga kwenzira yake pamberi pemabasa ake kubva ipapo.
\v 23 Ndakagadzwa kubva rinhi narinhi, kubva pakutanga, kubva kare nyika isati yavapo.
\v 24 Udziku husati hwavapo, ndaiva ndaberekwa, pasati pava nezvitubu zvinorema nemvura.
\v 25 Makomo asati adzvarwa, mikwidza isati yavapo, ndaiva ndaberekwa.
\v 26 Asati aita nyika nemapani, nekutanga kweguruva renyika.
\v 27 Paaigadzira matenga, ndaiva ndiripo, paaimisa chadenga pamusoro pechiso cheudziku.
\v 28 Paakamisa makore kumusoro, paakasimbisa zvitubu zveudziku.
\v 29 Paakamisira gungwa muganhu waro, kuti mvura isadarika murairo wake, paakagadza nheyo dzenyika,
\v 30 ipapo ndaiva pedo naye, \add se\add*anorerwa naye; ndaiva mufaro zuva rimwe nerimwe, ndichifara pamberi pake.
\v 31 Ndichitamba padunhu renyika yake, uye mufaro wangu mukuru uri kuvanakomana vevanhu.
\p
\v 32 Zvino ikozvino, imwi vanakomana, teererai kwandiri, hongu, vakaropafadzwa vanochengetedza nzira dzangu.
\v 33 Inzwai kuraira muve vakachenjera, uye musaramba.
\v 34 Wakaropafadzwa munhu anondinzwa, kuti arinde pamasuwo angu zuva nezuva, kurinda magwatidziro emukova angu epachivivo changu.
\v 35 Nokuti andiwana, awana upenyu, achawana nyasha kuna Jehovha.
\v 36 Asi anonditadzira, anokanganisira mweya wake vese vanondivenga vanoda rufu.
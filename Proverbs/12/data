\c 12
\p
\v 1 Anoda kurairirwa, anoda zivo; Asi anovenga kurairwa ibenzi.
\v 2 Munhu akanaka achawana nyasha kuna Jehovha, Asi achapa mhosva munhu ana mano akaipa.
\v 3 Munhu haangasimbiswi nezvakaipa; Asi mudzi wowakarurama haungazununguswi.
\v 4 Mukadzi anoshingairira zvakanaka, ikorona yomurume wake; Asi anonyadzisa, wakaita sezvakaora pamapfupa ake.
\v 5 Mifungo yowakarurama yakarurama; Asi mano avakaipa anonyengedzera.
\v 6 Mashoko avakaipa ndookuvandira ropa; Asi muromo wavakarurama uchavarwira.
\v 7 Vanhu vakaipa vanotsindikirwa, havachipo; Asi imba yavakarurama icharamba imire.
\v 8 Munhu acharumbidzwa zvakaenzana nouchenjeri hwake; Asi ane moyo akatsauka, achazvidzwa.
\v 9 Munhu anoninipiswa, ane muranda hake, Anopfuura anozvikudza, asina zvokudya.
\v 10 Akarurama ane hanya noupenyu bwechipfuwo chake; Asi tsitsi dzowakaipa ihasha.
\v 11 Anorima munda wake, achava nezvokudya zvizhinji; Asi anotevera zvisina maturo, anoshaiwa njere.
\v 12 Akaipa anopanga zvaangapamba kuna vakashata; Asi mudzi wavakaipa unotunga.
\v 13 Pakudarika kwemiromo panomusungo wavakaipa; Asi akarurama achabuda panhamo
\v 14 Munhu achagutiswa nezvakanaka zvinobva pazvibereko zvomuromo wake; Uye munhu achadzoserwa zvaakaita namaoko ake.
\v 15 Nzira yebenzi yakanaka pakuona kwake; Asi akachenjera anoteerera kana achirairwa.
\v 16 Kutsamwa kwebenzi kunozikamwa pakarepo; Asi akachenjera anovanza kunyadziswa kwake
\v 17 munhu anoreva zvokwadi anoparidza zvakarurama; Asi chapupu chenhema chinoparidza kunyengedzera.
\v 18 Mumwe ariko anotaura nokusarangarira zvinobaya somunondo; Asi rurimi rwowakachenjera runoporesa.
\v 19 Muromo wezvokwadi uchasimbiswa nokusingaperi; Asi rurimi rune nhema runongogara chinguva chiduku.
\v 20 Kunyengedzera kuri mumoyo yavanofunga mano akaipa, Asi vanorairira zvorugare vanomufaro.
\v 21 Akarurama haangatongowirwi nechakaipa; Asi vakaipa vachazadzwa nezvakashata.
\v 22 Miromo, ine nhema, inonyangadza Jehovha; Asi vanoita nokutendeka vanomufadza.
\v 23 Munhu akachenjera anovanza zivo; Asi moyo yamapenzi inoparidza upenzi.
\v 24 Ruoko rwavasine usimbe ruchabata ushe; Asi vane usimbe vachabatiswa chibharo.
\v 25 Kutambudzika pamoyo womunhu kunouremedza; Asi shoko nyoro rinoufadza.
\v 26 Akarurama anoperekedza wokwake zvakanaka; Asi nzira yowakaipa inovarashisa.
\v 27 Simbe haibati mhuka yayamutsa, Asi kusava neusimbe ifuma yomunhu.
\v 28 Panzira yakarurama ndipo panoupenyu; Kwainoenda hakuna rufu.

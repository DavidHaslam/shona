\c 10
\s Zvirevo pamusoro pezvinhu zvizhinji
\p
\v 1 Zvirevo zvaSoromoni. Mwanakomana, akachenjera, anofadza baba; Asi mwanakomana benzi anoshuwisa mai vake.
\v 2 Pfuma yakawanikwa nezvakaipa haibatsiri chinhu; Asi kururama kunorwira parufu.
\v 3 Jehovha haangatenderi mweya wowakarurama kuti unzwe nzara; Asi kupanga kwavakaipa unokusundira kure.
\v 4 Anobata noruoko rusine hanya, achava murombo; Asi ruoko rweasina usimbe runopfumisa.
\v 5 Anounganidza muzhezha, ndiye mwanakomana wakachenjera; Asi anovata hope mukukohwa, mwanakomana anonyadzisa.
\v 6 Mikomborero iri pamusoro wowakarurama; Asi muromo wowakaipa unovanza kumanikidza.
\v 7 Kuyeukwa kwowakarurama kunovizira kuropafadzwa, Asi zita rowakaipa richaora.
\v 8 Ane mwoyo wakachenjera, achagamuchira mirairo; Asi ane miromo youpenzi achawisirwa pasi.
\v 9 Anofamba zvakarurama, anofamba zvakasimba; Asi anominamisa nzira dzake, achazikanwa.
\v 10 Anochonya neziso rake, anouyisa madambudzo; Asi ane miromo youpenzi, achawisirwa pasi.
\v 11 Muromo wowakarurama itsime roupenyu; Asi muromo wowakaipa unovanza kumanikidza.
\v 12 Mbengo dzinomutsa kukakavara; Asi rudo runofukidza kudarika kwose.
\v 13 Pamiromo yeane njere panowanikwa uchenj eri; Asi shamhu yakafanira musana woanoshaiwa njere.
\v 14 Vakachenjera vanozvichengetera zivo; Asi muromo webenzi uri pedyo nokuparadzwa.
\v 15 Pfuma yomupfumi ndiro guta rake rakasimba; Zvinoparadza varombo ndihwo urombo hwavo.
\v 16 Zvaakabatira zvinoisa wakarurama kuupenyu; Zvakawanikwa nowakaipa zvinoisa kuzvivi.
\v 17 Anoterera kurairirwa, ari panzira youpenyu; Asi anoramba kurairwa, anotsausa vamwe.
\v 18 Anovanza kuvenga, ane miromo yenhema; Ana makuhwa, ibenzi.
\v 19 Kudarika hakungakoni pamunhu ana mashoko mazhinji; Asi anodzora miromo yake, ano huchenjeri.
\v 20 Rurimi rwowakarurama rwakafanana nesirivha yakasarurwa; Mwoyo wowakaipa haubatsiri chinhu.
\v 21 Miromo yowakarurama inosimbisa vazhinji; Asi mapenzi anofa nokushaiwa zivo.
\v 22 Kuropafadza kwaJehovha ndiko kunopfumisa; Kutambura pabasa hakuwedzeri chinhu.
\v 23 Benzi rinoti kuita zvakaipa kutamba; Ndizvo zvinoitawo uchenjeri kuno ane njere.
\v 24 Zvinotyiwa nowakaipa, ndizvo zvichamuwira; Asi wakarurama achapiwa zvaanoda.
\v 25 Kana chamupupuri chapfuura, wakaipa haachipo; Asi wakarurama ane nheyo dzisingaperi.
\v 26 Sezvinoita vhininga pameno, noutsi pameso, Ndizvo zvakaita simbe kuna vanomutuma.
\v 27 Kutya Jehovha kunowedzera mazuva; Asi makore owakaipa achatapudzwa.
\v 28 Tariro yavakarurama mufaro; Asi kutarira kwavakaipa kuchaparadzwa.
\v 29 Nzira yaJehovha inhare kunowakarurama; Asi ndiko kuparadzwa kuna vanoita zvakaipa.
\v 30 Wakarurama haangatongozununguswi nokusingaperi; Asi vakaipa havangarambi vagere panyika.
\p
\v 31 Muromo wowakarurama unobudisa uchenjeri;
\s Asi rurimi rune nhema ruchabviswa.
\p
\v 32 Miromo yowakarurama inoziva zvinofadza;
\s Asi muromo wowakaipa unotaura
\s zvine nhema.

\c 10
\s Zvirevo zvaSoromoni
\p
\v 1 Zvirevo zvaSoromoni.
\p Mwanakomana wakachenjera anofadza baba; asi mwanakomana benzi marwadzo kuna mai vake.
\p
\v 2 Fuma yezvakaipa haibatsiri; asi kururama kunonunura parufu.
\p
\v 3 Jehovha haarega mweya wewakarurama uchiva nenzara; asi anosundidzira chishuvo chevakaipa.
\p
\v 4 Anoshanda neruoko rwakaremberera anova murombo; asi ruoko rwevanoshingaira rwunofumisa.
\p
\v 5 Ani nani anounganidza muzhezha mwanakomana wakachenjera; asi ani nani anorara mukukohwa mwanakomana anonyadzisa.
\p
\v 6 Maropafadzo ari mumusoro mevakarurama, asi muromo wevakaipa unovanza kumanikidza.
\p
\v 7 Kurangarirwa kwewakarurama ndekwemaropafadzo, asi zita rewakaipa richaora.
\p
\v 8 Ane moyo wakachenjera anogamuchira mirairo; asi benzi pamuromo richawisirwa pasi.
\p
\v 9 Ani nani anofamba muchokwadi anofamba akachengeteka, asi anotsaudzira nzira dzake achazikanwa.
\p
\v 10 Ani nani anochonya ziso rake anouisa matambudziko; asi benzi pamuromo richawisirwa pasi.
\p
\v 11 Muromo wewakarurama chitubu cheupenyu, asi muromo wewakaipa unovanza kumanikidza.
\p
\v 12 Mbengo dzinomutsa gakava; asi rudo runofukidza zvitadzo zvese.
\p
\v 13 Pamiromo yeane njere panowanikwa uchenjeri; asi tsvimbo yakafanira musana weanoshaiwa njere.
\p
\v 14 Vakachenjera vanozvichengetera ruzivo; asi muromo webenzi uri pedo nekuparadzwa.
\p
\v 15 Fuma yemufumi iguta rake rakasimba; urombo hwevarombo kuparara kwavo.
\p
\v 16 Basa rewakarurama ndereupenyu; zvinowanikwa newakaipa ndezvevzivi.
\p
\v 17 Anoteerera kurairirwa, \add ari pa\add*nzira yeupenyu; asi ani nani anosiya kutsiurwa anodana kutsauka.
\p
\v 18 Anovanza kuvenga ndewemiromo yenhema; neanonyeya ibenzi.
\p
\v 19 Pauwandu hwemashoko kudarika hakudereri; asi ani nani anodzora miromo yake ane uchenjeri.
\p
\v 20 Rurimi rwewakarurama isirivha yakasarudzwa; moyo wewakaipa chinhu chiduku.
\p
\v 21 Miromo yewakarurama inofunda vazhinji; asi mapenzi anofa nekushaiwa ruzivo.
\p
\v 22 Ropafadzo yaJehovha inofumisa; uye haiwedzeri dambudziko kwaari.
\p
\v 23 Kubenzi kuita zvakaipa kutamba; hwakadaro uchenjeri kumunhu wekunzwisisa.
\p
\v 24 Izvo wakaipa zvaanotya zvichamusvikira, asi chishuvi chewakarurama chichapiwa \add kwaari\add*.
\p
\v 25 Ekupfuura kwechamupupuri, wakadaro wakaipa, haapo, asi wakarurama ane nheya yekusingaperi.
\p
\v 26 Sevhininga pamazino, uye seutsi pameso, wakadaro ari simbe kune vanomutuma.
\p
\v 27 Kutya Jehovha kunowedzera mazuva; asi makore ewakaipa achapfupiswa.
\p
\v 28 Tariro yevakarurama mufaro; asi kuparara kuvaiti vezvakaipa.
\p
\v 29 Nzira yaJehovha inhare kune wakarurama; asi kuparara kuvaiti vezvakaipa.
\p
\v 30 Wakarurama haazununguswi nekusingaperi; asi vakaipa havangagari panyika.
\p
\v 31 Muromo wewakarurama unobudisa uchenjeri; asi rurimi rwakatsauka rwuchagurwa.
\p
\v 32 Miromo yewakarurama inoziva chinhu chinofadza; asi muromo wewakaipa \add unoziva\add* zvitadzo.

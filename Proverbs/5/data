\c 5
\s Kushata kweufeve
\p
\v 1 Mwanakomana wangu, teerera uchenjeri hwangu; isa nzeve yako pakunzwisisa kwangu;
\v 2 kuti uchenjerere fungwa, nemiromo yako ichengetedze ruzivo.
\p
\v 3 Nokuti miromo yemukadzi wekumwe inodonha uchi; uye muromo wake unotedza kupfuura mafuta.
\v 4 Asi kuguma kwake kunovava segavakava, kunopinza semunondo unocheka mativi maviri.
\v 5 Tsoka dzake dzinoburukira kurufu; nhanho dzake dzinobatirira mugehena.
\v 6 Zvimwe uenzanise gwara reupenyu, nzira dzake dzinotsveyama, haa\add zvi\add*zivi.
\v 7 Naizvozvo imwi vana, teererai kwandiri, uye musatsauka pamashoko emuromo wangu.
\v 8 Sudurusira nzira yako kure naye, usaswedera pamukova weimba yake.
\v 9 Zvimwe ungapa rukudzo rwako kune vamwe, nemakore ako kune vane utsinye.
\v 10 Zvimwe vatorwa vangazvigutsa nesimba rako, nezvawakatamburira zvive mumba memutorwa.
\v 11 Zvino iwe ucharira pakupedzisira kwako, kana nyama yako nemuviri wako zvaparadzwa.
\v 12 Zvino uchati: Ndakavenga sei kurairirwa, uye moyo wangu wakashora kutsiurwa?
\v 13 Handinawo kunzwa inzwi revadzidzisi vangu, uye handina kurerekera nzeve yangu kune vaindirairidza?
\v 14 Ndakapotsa ndava mune zvakaipa zvese, mukati mechaunga nesangano.
\p
\v 15 Inwa mvura zhinji padziva rako chairo, nemvura zhinji inoyerera kubva patsime rako chairo.
\v 16 Zvitubu zvako ngazvipararire kwese, nzizi dzemvura zhinji padzinhandare.
\v 17 Ngazvive zvako wega, zvisava zvevatorwa pamwe newe.
\v 18 Chitubu chako ngachiropafadzwe; uye ufarire mukadzi weudiki hwako.
\v 19 Senondokadzi inodikanwa, nengururu hadzi inoyevedza; mazamu ake ngaakugutse nguva dzese; uzvifadze nerudo rwake nekusingaperi.
\v 20 Nokuti iwe, mwanakomana wangu, uchafadzirwei nemukadzi wekumwe, nekumbundikirei chipfuva chemutorwa?
\v 21 Nokuti nzira dzemunhu dziri pamberi pemeso aJehovha; ndiye anoenzanisa makwara ake ese.
\p
\v 22 Zvivi zvake wakaipa zvichamubata, uye achabatwa nemabote echivi chake.
\v 23 Achafa nekusarairwa; achatsauka neukuru hweupenzi hwake.
\c 2
\s Mubairo weuchenjeri
\p
\v 1 Mwanakomana wangu, kana ukagamuchira mashoko angu, nekuchengeta mirairo yangu kwauri.
\v 2 Kuti uteererese nzeve yako kuuchenjeri, nekutandavadzira moyo wako kuukunzwisisa.
\v 3 Hongu, kana ukachemera kunzwisisa, kuti usimudzire inzwi rako kuuchenjeri.
\v 4 Kana ukahutsvaga sesirivha, nekuhutsvakisisa sechinokosha chakavanzwa.
\v 5 Ipapo uchanzwisisa kutya Jehovha, nekuwana ruzivo rwaMwari.
\v 6 Nokuti Jehovha anopa uchenjeri; mumuromo make munobuda ruzivo neuchenjeri.
\v 7 Unochengetera vakarurama uchenjeri chaihwo; ndiye nhovo yevanofamba muchokwadi;
\v 8 kuchengeta makwara emutongo, nekuchengetedza nzira yevatsvene vake.
\v 9 Ipapo uchanzwisisa kururama nemutongo, nekururama, nzira dzese dzakanaka.
\v 10 Panenge papinda uchenjeri mumoyo mako, neruzivo rwuchifadza kumweya wako.
\v 11 Kungwara kuchakuchengetedza, uye ruzivo rwuchakuchengeta.
\v 12 Kukununura panzira yakaipa, nepavanhu vanotaura zvisakarurama.
\v 13 Vanosiya nzira dzekururama, kuti vafambe nenzira dzerima.
\v 14 Vanofarira kuita zvakaipa, vanopembera pakutsauka kwewakaipa.
\v 15 Venzira dzavo dzakakombama, vanominama panzira dzavo;
\v 16 kukununura pamukadzi wekumwe, kumukadzi mutorwa anonyengera nemashoko ake.
\v 17 Iye anosiya shamwari yeudiki hwake, achikanganwa sungano yaMwari wake.
\v 18 Nokuti imba yake inonyura kurufu, nemakwara ake kuvakafa.
\v 19 Hapana anopinda kwaari anozodzoka; uye havangananaviri kunzira dzeupenyu;
\v 20 kuti ufambe nenzira yevakanaka, uchengete makwara evakarurama.
\v 21 Nokuti vakarurama vachagara panyika, uye vakakwana vachasara pairi.
\v 22 Asi vakaipa vachagurwa kubva panyika; nevanotsauka vadzurwe kubva pairi.

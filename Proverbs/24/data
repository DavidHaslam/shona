\c 24
\p
\v 1 Usagodora vanhu vakaipa; uye usashuva kuva pamwe navo.
\v 2 Nokuti moyo yavo inorangarira kuparadza; nemiromo yavo inotaura dambudziko.
\v 3 Imba inovakwa neuchenjeri; uye inosimbiswa nekunzwisisa.
\v 4 Zvino neruzivo, makamuri anozadzwa \add ne\add*zvinokosha zvese nefuma inofadza.
\v 5 Munhu wakachenjera ane simba; uye munhu weruzivo anosimbisa simba.
\v 6 Nokuti nemazano akachenjera ungaita hondo yako, nekununurwa kuri muuwandu hwevapi vemazano.
\v 7 Uchenjeri hwakakwiririsa kubenzi; pasuwo harizaruri muromo waro.
\v 8 Ani nani anoronga kuita chakaipa, iye vanomuti tenzi wemirangariro yakaipa.
\v 9 Mufungo weupenzi chivi; uye museki chinyangadzo kuvanhu.
\v 10 Ukazvitaridza kuremberera pazuva rekutambudzika, simba rako ishoma.
\v 11 Nunura vanoiswa kurufu; nevanoswedzera kukuurawa, uvadzose.
\v 12 Kana ukati: Tarira, hatina kuziva izvi; anonzvera moyo haangacherekedzi here? Anochengetedza mweya wako haasi anoziva here? Iye anotsivira munhu zvichienderana nebasa rake?
\v 13 Idya uchi, mwanakomana wangu, nokuti hwakanaka; nezinga reuchi rinotapira parurimi rwako.
\v 14 Rwakadaro ruzivo rweuchenjeri kumweya wako, kana ukarwuwana, kuchava nemubairo, uye tariro yako haingagurwi.
\v 15 Rega kuvandira, iwe wakaipa, paugaro hwevakarurama, usaparadza paanozororera.
\v 16 Nokuti wakarurama achawa kanomwe ndokumuka; asi vachagumburwa mune zvakaipa.
\v 17 Usafara pakuwa kwemuvengi wako, uye pakugumburwa kwake moyo wako ngaurege kufarisa.
\v 18 Kuti Jehovha arege kuzviona, zvisamufadza, akazodzora kutsamwa kwake kwaari.
\v 19 Usatsamwa nokuda kwavaiti vezvakaipa; uye usagodora vakaipa.
\v 20 Nokuti munhu akaipa haana mubairo; mwenje wakaipa uchadzimwa.
\v 21 Mwanakomana wangu, itya Jehovha namambo; usafambidzana navanongoshanduka shanduka.
\v 22 Nokuti nhamo yavo ichamuka pakarepo; nokuguma kwamakore avo, ndiani achazviziva?
\p
\v 23 Zvirevo izviwo zvakabva kuna vakachenjera, kutsaura vanhu pakutonga hazvina kunaka.
\v 24 Anoti kune wakaipa: Akarurama; vanhu vachamutuka, nendudzi dzichamusema.
\v 25 Asi vanomuraira, vachaitirwa zvakanaka; ropafadzo yakanaka ichauya pamusoro pavo.
\v 26 Anopindura namashoko akarurama, unotsvoda nemiromo.
\v 27 Gadzira basa rako kunze, uzvigadzirire iro pamunda; pashure ugovaka imba yako.
\v 28 Usava chapupu chinopomera wokwako asina mhosva; usanyengedzera nemiromo yako.
\v 29 Usati: Sezvaakandiitira, ndizvo zvandichamuitirawo; ndicharipira munhu sezvaakaita iye.
\p
\v 30 Ndakapfuura napamunda wesimbe, napamunda wemizambiringa womunhu anoshaiwa njere.
\v 31 Tarirai, akange angomera minzwa chete; munda wese wakange wakafukidzwa norukato, norusvingo rwawo rwamabwe rwakange rwakoromoka.
\v 32 Ipapo ndakacherekedza, ndikanatsofunga; ndakaona, ndikadzidziswa.
\v 33 Kumborara zvishomanene, kumbotsumwaira zvishomanene, kumbofungatira maoko zvishomanene, ndizorore.
\v 34 Saizvozvo urombo hwako huchasvika segororo, nokushaiwa kwako somunhu akashonga nhumbi dzokurwa.

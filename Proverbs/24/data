\c 24
\p
\v 1 Usagodora vanhu vakaipa; uye usashuva kuva pamwe navo.
\v 2 Nokuti moyo yavo inorangarira kuparadza; nemiromo yavo inotaura dambudziko.
\v 3 Imba inovakwa neuchenjeri; uye inosimbiswa nekunzwisisa.
\v 4 Zvino neruzivo, makamuri anozadzwa \add ne\add*zvinokosha nefuma inofadza.
\v 5 Munhu wakachenjera ane simba; uye munhu weruzivo anosimbisa simba.
\v 6 Nokuti nemazano akachenjera ungaita hondo yako, nekununurwa kuri muuwandu hwevapi vemazano.
\v 7 Uchenjeri hahusvikirwi nebenzi; harishamisi muromo waro padare.
\v 8 Anorangarira kuita zvakaipa, achanzi navanhu mwene wezvakashata.
\v 9 Mufungo woupenzi zvivi; mudadi anonyangadza vanhu.
\v 10 Kana ukapera simba nezuva rokutambudzika, simba rako ishoma.
\v 11 Rwira vanoiswa kurufu; novourawa usarega kuvadzosa.
\v 12 Kana ukati: Tarira, hatina kuzviziva; ko iye anoidza moyo, haazvioni here? Naiye anochengeta mweya wako, haazvizivi here? Ko iye haangadzoaeri umwe neumwe zvakaenzana nebasa rake here?
\v 13 Mwanakomana wangu, idya uchi, nokuti hwakanaka; nomusvi unozipa pamukanwa wako.
\v 14 Uchaona kuti ndizvo zvichaita uchenjeri kumweya wako; kana wahuwana, mubairo uchavapo, nezvawakatarira hazvingaparadzwi.
\v 15 Iwe munhu akaipa, usavandira panogara wakarurama; usaparadza paanozorora.
\v 16 Nokuti munhu akarurama angawa kanomwe, achisimukazve; asi vakaipa vanowisirwa pasi nenjodzi.
\v 17 Usafarisisa kana muvengi wako achiwa; kana achiwisirwa pasi, moyo wako ngaurege kufara.
\v 18 Kuti Jehovha arege kuzviona, zvisamufadza, akazodzora kutsamwa kwake kwaari.
\v 19 Usatsamwa nokuda kwavaiti vezvakaipa; uye usagodora vakaipa.
\v 20 Nokuti munhu akaipa haana mubairo; mwenje wakaipa uchadzimwa.
\v 21 Mwanakomana wangu, itya Jehovha namambo; usafambidzana navanongoshanduka shanduka.
\v 22 Nokuti nhamo yavo ichamuka pakarepo; nokuguma kwamakore avo, ndiani achazviziva?
\p
\v 23 Zvirevo izviwo zvakabva kuna vakachenjera, kutsaura vanhu pakutonga hazvina kunaka.
\v 24 Anoti kune wakaipa: Akarurama; vanhu vachamutuka, nendudzi dzichamusema.
\v 25 Asi vanomuraira, vachaitirwa zvakanaka; ropafadzo yakanaka ichauya pamusoro pavo.
\v 26 Anopindura namashoko akarurama, unotsvoda nemiromo.
\v 27 Gadzira basa rako kunze, uzvigadzirire iro pamunda; pashure ugovaka imba yako.
\v 28 Usava chapupu chinopomera wokwako asina mhosva; usanyengedzera nemiromo yako.
\v 29 Usati: Sezvaakandiitira, ndizvo zvandichamuitirawo; ndicharipira munhu sezvaakaita iye.
\p
\v 30 Ndakapfuura napamunda wesimbe, napamunda wemizambiringa womunhu anoshaiwa njere.
\v 31 Tarirai, akange angomera minzwa chete; munda wese wakange wakafukidzwa norukato, norusvingo rwawo rwamabwe rwakange rwakoromoka.
\v 32 Ipapo ndakacherekedza, ndikanatsofunga; ndakaona, ndikadzidziswa.
\v 33 Kumborara zvishomanene, kumbotsumwaira zvishomanene, kumbofungatira maoko zvishomanene, ndizorore.
\v 34 Saizvozvo urombo hwako huchasvika segororo, nokushaiwa kwako somunhu akashonga nhumbi dzokurwa.

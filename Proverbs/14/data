\c 14
\p
\v 1 Mukadzi umwe neumwe wakachenjera anovaka imba yake; asi benzi rinoiputsa nemaoko aro.
\p
\v 2 Ani nani anofamba mukururama kwake anotya Jehovha; asi wakatsauka panzira dzake anomuzvidza.
\p
\v 3 Mumuromo mebenzi mune shamhu yekuzvikudza; asi miromo yevakachenjera inovachengetedza.
\p
\v 4 Pasina nzombe chidyiro chakachena; asi kune goho guru nesimba renzombe.
\p
\v 5 Chapupu chakatendeka, hachirevi nhema; asi chapupu chenhema chinofema nhema.
\p
\v 6 Mudadi anotsvaka uchenjeri, asi ha\add hu\add*po; asi ruzivo rwakareruka kune anonzwisisa.
\p
\v 7 Ibva pamberi pemunhu benzi, kana usingaongorori \add kwaari\add* miromo yeruzivo.
\p
\v 8 Uchenjeri hweakangwara kunzwisisa nzira yake; asi upenzi hwemapenzi kunyengera.
\p
\v 9 Mapenzi anoseka pachivi, asi pakati pevakarurama pane nyasha.
\p
\v 10 Moyo unoziva kurwadziwa kawo pachawo, asi mweni haangagoverani nemufaro wawo.
\p
\v 11 Imba yewakaipa ichaparadzwa; asi tende re wakarurama richatunga.
\p
\v 12 Pane nzira yakanaka pamberi pevanhu, asi kuguma kwayo inzira dzerufu.
\p
\v 13 Kunyange pakuseka ari mumarwadzo, uye kuguma kwemufaro uyu kushungurudzika.
\p
\v 14 Anodzokera shure pamoyo achaguta kubva panzira dzake, asi munhu wakanaka kubva pazvibereko zvake.
\p
\v 15 Asina ruzivo anobvuma shoko rimwe nerimwe, asi wakachenjera anongwarira nhanho dzake.
\p
\v 16 Akachenjera anotya zvakashata, achizvinzvenga; asi benzi rintsamwa, richi\add zvi\add*vimba.
\p
\v 17 Anokurumidza kutsamwa anoita neupenzi; uye munhu wemazano akaipa.
\p
\v 18 Vasina ruzivo vanogara nhaka yeupenzi, asi vakachenjera vanodzikwa korona yeruzivo.
\p
\v 19 Vakaipa vanokotama pamberi pevakanaka, nevakashata pamasuwo evakarurama.
\p
\v 20 Murombo anovengwa kunyange newokwake; asi vanoda wakafuma vazhinji.
\p
\v 21 Ani nani anozvidza wekwake anotadza, ani nani ane tsitsi kuvarombo wakaropafadzwa.
\p
\v 22 Vanoronga zvakaipa havatadzi here? Asi nyasha nechokwadi \add ndezve\add*vanoronga zvakanaka.
\p
\v 23 Pakushingaira kwese pane zvinobatsira, asi chepamuromo chinounza kushaiwa chete.
\p
\v 24 Korona yevakachenjera ifuma yavo; upenzi hwemapenzi upenzi.
\p
\v 25 Chapupu chechokwadi chinonunura mweya; asi anofema nhema munyengeri.
\p
\v 26 Pakutya Jehovha pane chivimbo chakasimba, uye vana vake vachava neutiziro.
\p
\v 27 Kutya Jehovha chitubu cheupenyu; kutendeuka kubva pamisungo yerufu.
\p
\v 28 Ukuru hwamambo hunoonekwa pakuwanda kwevanhu; asi kuparadzwa kwemutongi kuri pakushaikwa kwevanhu.
\p
\v 29 Ani nani anononoka kutsamwa ndewekunzwisisa kukuru, asi anokurumidza kugumbuka anowedzera upenzi.
\p
\v 30 Moyo wakagwinya upenyu hwenyama; asi godo kuora kwemapfupa.
\p
\v 31 Mumanikidzi wevarombo anotuka muiti wake, asi ani nani ane tsitsi kune anoshaiwa anomukudza.
\p
\v 32 Wakaipa anokweverwa muzvakaipa zvake, asi wakarurama ane tariro pakufa kwake.
\p
\v 33 Uchenjeri hunogara pamoyo weanonzwisisa; asi zviri mukati memapenzi zvinozikanwa.
\p
\v 34 Kururama kunokwiridzira rudzi; asi chivi chinyangadzo kurudzi rwupi nerwupi.
\p
\v 35 Nyasha dzamambo dziri pamuranda wakachenjera; asi hasha dzake dzichava pane anonyadzisa.

\c 14
\p
\v 1 Mukadzi umwe neumwe akachenjera anovaka imba yake; asi benzi rinoiputsa namaoko aro.
\p
\v 2 Anofamba nokururama kwake, anotya Jehovha; asi wakatsauka panzira dzake, anomudzidza.
\p
\v 3 Mumuromo webenzi mune shamhu yamanyawi; asi miromo yavakachenjera inovachengeta.
\p
\v 4 Kana pasina nzombe, chidyiro hachine chiro; asi zvibereko zvizhinji zvinouya nesimba renzombe.
\p
\v 5 Chapupu, chakatendeka, hachirevi nhema; asi chapupu chenhema chinobudisa mashoko enhema.
\p
\v 6 Mudadi anotsvaka uchenjeri, asi hahupo; asi zivo haitani kuwanikwa navane njere.
\p
\v 7 Ibva pamberi pebenzi, nokuti haungawani miromo yezivo kwaari.
\p
\v 8 Uchenjeri hwomunhu akangwara ndiko kunzwisisa nzira yake; asi hupenzi hwamapenzi hunonyengedzera.
\p
\v 9 Chibairo chezvivi chamapenzi chinodadira; asi pakati pavakarurama panokufarirana.
\p
\v 10 Moyo umwe neumwe unoziva kutambudzika kwawo; mweni haangagoverani nomufaro wawo.
\p
\v 11 Imba yowakaipa ichaparadzwa; asi tende rowakarurama richafara zvakanaka.
\p
\v 12 Munhu anoona nzira achiti yakarurama; asi kuguma kwayo inzira dzorufu.
\p
\v 13 Kunyange munhu angaseka hake, moyo ungava neshungu; kuguma komufaro ndiko kuchema.
\p
\v 14 Ano moyo, anodzokera shure, achagutiswa nenzira dzake; asi munhu akanaka achagutiswa nezvinobva maari.
\p
\v 15 Asina mano anotenda mashoko ese; asi akangwara anongwarira mafambiro ake.
\p
\v 16 Akachenjera anotya zvakashata, achizvinzvenga; asi benzi rinamanyawi, richizvitenda.
\p
\v 17 Anokurumidza kutsamwa, achaita noupenzi; uye munhu, anofunga mano akaipa, achavengwa.
\p
\v 18 Vasina mano vanogara nhaka yohupenzi; asi vakangwara vachadzikwa korona yezivo.
\p
\v 19 Vakashata vanogwadama pamberi pavakanaka; navakaipa pamasuwo avakarurama.
\p
\v 20 Murombo anovengwa kunyange nowokwake; asi shamwari dzavafumi izhinji.
\p
\v 21 Anoshora wokwake, anotadza; asi ane tsitsi navarombo, ane mufaro.
\p
\v 22 Ko vanofunga zvakaipa havarasi iki here? Asi nyasha nezvokwadi ndezvavanofunga zvakanaka.
\p
\v 23 Kubata kwese kune batsiro; asi kungotaura nemiromo kunobereka kushaiwa.
\p
\v 24 Korona yavakachenjera ifuma yavo; asi upenzi hwamapenzi upenzi zvahwo.
\p
\v 25 Chapupu chakatendeka chinoponesa mweya yavanhu; asi anoreva nhema anonyengedzera.
\p
\v 26 Pakutya Jehovha pane simbiso kwazvo. Vana vowakadai vachava noutiziro.
\p
\v 27 Kutya Jehovha itsime roupenyu; kuti munhu apukunyuke pamisungo yorufu.
\p
\v 28 Ukuru hwamambo hunoonekwa pakuwanda kwavanhu; asi kuparadzwa kwashe kuri pakushaiwa vanhu.
\p
\v 29 Ano moyo murefu ane njere kwazvo; asi anokurumidza kutsamwa anowedzera upenzi.
\p
\v 30 Moyo wakagadzikana ndihwo upenyu hwomuviri; asi godo rinoodza mafupa.
\p
\v 31 Anomanikidza murombo, anozvidza Muiti wake; asi ane tsitsi nomushaiwi, anomukudza.
\p
\v 32 Akaipa anowiswa pasi mukutadza kwake; asi akarurama ane tariro pakufa kwake.
\p
\v 33 Uchenjeri hunogara pamoyo weane njere; asi zviri mukati mamapenzi zvinozikanwa.
\p
\v 34 Kururama kunokurisa rudzi; asi zvivi zvinonyadzisa kurudzi rupi norupi.
\p
\v 35 Mambo anofarira muranda, anoita nokuchenjera; asi anonyadzisa achatsamwirwa naye.
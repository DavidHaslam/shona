\c 14
\p
\v 1 Mukadzi mumwe nomumwe akachenjera anovaka imba yake; Asi benzi rinoiputsa namaoko aro.
\v 2 Anofamba nokururama kwake, anotya Jehovha; Asi akatsauka panzira dzake, anomudzidza.
\v 3 Mumuromo webenzi mune shamhu yamanyawi; Asi miromo yavakachenjera inovachengeta.
\v 4 Kana pasina nzombe, chidyiro hachine chiro; Asi zvibereko zvizhinji zvinouya nesimba renzombe.
\v 5 Chapupu, chakatendeka, hachirevi nhema; Asi chapupu chenhema chinobudisa mashoko enhema.
\v 6 Mudadi anotsvaka uchenjeri, asi hahupo; Asi zivo haitani kuwanikwa navane njere.
\v 7 Ibva pamberi pebenzi, Nokuti haungawani miromo yezivo kwaari.
\v 8 Uchenjeri hwomunhu akangwara ndiko kunzwisisa nzira yake; Asi hupenzi hwamapenzi hunonyengedzera.
\v 9 Chibayiro chezvivi chamapenzi chinodadira; Asi pakati pavakarurama panokufarirana.
\v 10 Mwoyo mumwe nomumwe unoziva kutambudzika kwawo; Mweni haangagoverani nomufaro wawo.
\v 11 Imba yowakaipa ichaparadzwa; Asi tende rowakarurama richafara zvakanaka.
\v 12 Munhu anoona nzira achiti yakarurama; Asi kuguma kwayo inzira dzorufu.
\v 13 Kunyange munhu angaseka hake, mwoyo ungava neshungu; Kuguma kwomufaro ndiko kuchema.
\v 14 Ano mwoyo, anodzokera shure, achagutiswa nenzira dzake; Asi munhu akanaka achagutiswa nezvinobva maari.
\v 15 Asina mano anotenda mashoko ose; Asi akangwara anongwarira mafambiro ake.
\v 16 Akachenjera anotya zvakashata, achizvinzvenga; Asi benzi rina manyawi, richizvitenda.
\v 17 Anokurumidza kutsamwa, achaita noupenzi; Uye munhu, anofunga mano akaipa, achavengwa.
\v 18 Vasina mano vanogara nhaka yohupenzi; Asi vakangwara vachadzikwa korona yezivo.
\v 19 Vakashata vanogwadama pamberi pavakanaka; Navakaipa pamasuo avakarurama.
\v 20 Murombo anovengwa kunyange nowokwake; Asi shamwari dzavapfumi izhinji.
\v 21 Anoshora wokwake, anotadza; Asi ane tsitsi navarombo, ane mufaro.
\v 22 Ko vanofunga zvakaipa havarashiki here? Asi nyasha nezvokwadi ndezvavanofunga zvakanaka
\v 23 Kubata kwose kune batsiro; Asi kungotaura nemiromo kunobereka kushaiwa.
\v 24 Korona yavakachenjera ipfuma yavo; Asi upenzi hwamapenzi upenzi zvahwo
\v 25 Chapupu chakatendeka chinoponesa mweya yavanhu; Asi anoreva nhema anonyengedzera.
\v 26 Pakutya Jehovha pane simbiso kwazvo Asi kuna varairi vazhinji ndokwaanosimbiswa.
\v 23 Munhu anofadzwa nemhinduro yakarurama yomuromo wake; Uye shoko, rinotaurwa nenguva yakafanira, rakanaka sei!
\v 24 Nzira youpenyu yowakarurama inokwira kumusoro; Kuti apukunyuke paSheori pasi.
\v 25 Jehovha achaparadza imba yavanozvikudza; Asi muganho wechirikadzi anousimbisa.
\v 26 Mano akashata anonyangadza Jehovha; Asi mashoko akachena anomufadza.
\v 27 Anokarira pfuma, anotambudza imba yake; Asi anovenga zvipo, achararama.
\v 28 Mwoyo wowakarurama unombofunga chaangapindura; Asi muromo wowakaipa unodurura zvakaipa.
\v 29 Jehovha ari kure navakaipa; Asi anonzwa munyengetero wavakarurama.
\v 30 Meso anobwinya anofadza mwoyo; Mashoko akanaka, anobva kumwe, anokodza mapfupa.
\v 31 Nzeve, inoteerera kuraira, kunoisa kuupenyu, Ichagara pakati pavakachenjera.
\v 32 Anoramba kurairwa, anoshora mweya wake; Asi anoteerera kurairwa, anowana njere.
\v 33 Kutya Jehovha kunodzidzisa uchenjeri; Uye kuzvininipisa kunotangira kukudzwa.
\v 34 Kururama kunokurisa rudzi; Asi zvivi zvinonyadzisa kurudzi rupi norupi.
\v 35 Mambo anofarira muranda, anoita nokuchenjera; Asi anonyadzisa achatsamwirwa naye.

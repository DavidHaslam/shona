\c 31
\s Mambo vanopiwa mazano namai vavo
\p
\v 1 Mashoko aRemueri mambo; mutoro mai vake wavakamudzidzisa.
\p
\v 2 Sei, mwanakomana wangu! Mwanakomana wechizvaro changu, Sei mwanakomana wemhiko dzangu!
\v 3 Usapa simba rako kuvakadzi, kana nzira dzako pakuparadza madzomambo.
\v 4 Hazvisi zvemadzimambo, Remueri, hazvisi zvemadzimambo kunwa waini; nezvemachinda kushuva zvinwiwa zvinodhaka?
\v 5 Zvimwe vanwe ndokukanganwa chimiso, ndokushandura mutongo weumwe neumwe wevanakomana vekutambudzika.
\v 6 Ipai zvinwiwa zvinodhaka kune oparara, newaini kune anorwadziwa pamoyo.
\v 7 Ngaamwe akanganwe urombo hwake, uye asarangarirazve kutambudzika kwake.
\v 8 Shamisira mbeveve muromo wako, mhaka yevese vakatemerwa kuparara.
\v 9 Shamisa muromo wako, utonge zvakarurama, zvese mhaka yemurombo neanoshaiwa.
\p
\v 10 Ndiyani angawana mukadzi anoshingairira zvakanaka? Nokuti mutengo wake unokunda kwazvo mutengo wemabwe anokosha.
\v 11 Moyo wemurume wake wakavimba iye kuti asashaya chakapambiwa.
\v 12 Anomuitira zvakanaka, uye kwete zvakaipa, mazuva ese eupenyu hwake.
\v 13 Anotsvaka mvere neruchinda, uye nemufaro anoshanda nemaoko ake.
\v 14 Wakafanana nezvikepe zvevashambadziri, anouisa zvekudya zvake kubva kure.
\v 15 Anomuka huchiri usiku, nekupa zvekudya kumhuri yake, nchikamu kuvarandakadzi vake.
\v 16 Anorangarira munda ndokuutora; kubva pachibereko chemaoko ake wakadzvara munda wemizamgiringa.
\v 17 Anosunga chiuno nesimba, nekusimbisa maoko ake.
\v 18 Wakaona kuti kushambadzira kwake kwakanaka; mwenje wake haudzimi vusiku.
\v 19 Wakatambanudzira maoko ake kune chirukiso; uye maoko ake akabata chirukwa.
\v 20 Anotandavadzira ruoko rwake kumurombo; anotandavadzira anoshaiwa maoko ake.
\v 21 Haatyi chando pamusoro peimba yake, nokuti mhuri yake yese yakapfeka nguvo tsvuku.
\v 22 Anozviitira mitsamhiro inoukomba; nguvo yake mucheka wakaisvonaka nomutsvuku.
\v 23 Murume wake anozikanwa pamasuwo eguta, kana agere pakati pavakuru venyika.
\v 24 Anoita mucheka akaisvonaka achitengesa, anovigira vatengesi zvisungo zvezviuno.
\v 25 Simba nokukudzwa ndizvo zvokupfeka zvake; anoseka kana achifunga zuva inouya.
\v 26 Anoshamisa muromo wake nouchenjeri; rurimi rwake runodzidzisa nounyoro.
\v 27 Anotarira zvakanaka kufamba kwemhuri yake, asingadyi zvokudya zvousimbe.
\v 28 Vana vake vanomuka, vachimuti: Makaropafadzwa; nomurume wakewo anomurumbidza, achiti:
\v 29 Vakunda vazhinji vakaita zvakanaka, asi iwe unovakunda vese.
\v 30 Zvinofadza zvinonyengedzera, unaki hahuna maturo; asi mukadzi anotya Jehovha, ndiye anofanira kurumbidzwa.
\v 31 Chimupai zvakafanira zvaakabata namaoko ake; mabasa ake ngaamurumbidze pamasuwo eguta.

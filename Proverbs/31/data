\c 31
\s Mambo vanopiwa mazano namai vavo
\p
\v 1 Mashoko aRemueri mambo; mutoro mai vake wavakamudzidzisa.
\p
\v 2 Sei, mwanakomana wangu! Mwanakomana wechizvaro changu, sei mwanakomana wemhiko dzangu!
\v 3 Usapa simba rako kuvakadzi, kana nzira dzako pakuparadza madzomambo.
\v 4 Hazvisi zvemadzimambo, Remueri, hazvisi zvemadzimambo kunwa waini; nezvemachinda kushuva zvinwiwa zvinodhaka?
\v 5 Varege kumwa, vachizokanganwa murairo, varege kukanganisa kururamisira vamwe vanotambudzika.
\v 6 Ipai anoda kuparara zvinwiwa zvinodhaka, neanomoyo unorwadza waini.
\v 7 Ngaamwe, akanganwe urombo hwake, arege kucharangarira kutambudzika kwake.
\v 8 Shamisira mbeveve muromo wako, urwire mhaka dzavese vakatemerwa kuparadzwah.
\v 9 Shamisa muromo wako, utonge zvakarurama, ururamisire murombo neanoshaiwa.
\p
\v 10 Ndianiko angawana mukadzi anoshingairira zvakanaka? Nokuti mutengo wake unokunda kwazvo mutengo wamaparera.
\v 11 Moyo womurume wake unomutenda, naiye haangashaiwi fuma.
\v 12 Unoitira murume wake zvakanaka, haamuitiri zvakaipa mazuva ese oupenyu hwake.
\v 13 Anotsvaka mvere noruchinda, achibata namaoko ake nomufaro.
\v 14 Akafanana nezvikepe zvavatengesi; anondotora zvokudya zvake kure.
\v 15 Anomuka huchiri usiku, nokupa mhuri yake zvokudya, navashandiri vake basa ravo.
\v 16 Anorangarira munda, ndokuutenga; anosima munda wemizambiringa nezvaakawana namaoko ake.
\v 17 Anozvisunga chiuno nesimba, nokusimbisa maoko ake.
\v 18 Anoona kuti kushambadzira kwake kwabatsira; mwenje wake haudzimi vusiku.
\v 19 Anotambanudzira ruoko rwake kune chokurukisa; maoko ake anobata chinorukwa.
\v 20 Anotambanudzira murombo ruoko rwake; anotandavadzira anoshaiwa maoko ake.
\v 21 Haatyi chando pamusoro peimba yake, nokuti mhuri yake yese yakapfeka nguvo tsvuku.
\v 22 Anozviitira mitsamhiro inoukomba; nguvo yake mucheka wakaisvonaka nomutsvuku.
\v 23 Murume wake anozikanwa pamasuwo eguta, kana agere pakati pavakuru venyika.
\v 24 Anoita mucheka akaisvonaka achitengesa, anovigira vatengesi zvisungo zvezviuno.
\v 25 Simba nokukudzwa ndizvo zvokupfeka zvake; anoseka kana achifunga zuva inouya.
\v 26 Anoshamisa muromo wake nouchenjeri; rurimi rwake runodzidzisa nounyoro.
\v 27 Anotarira zvakanaka kufamba kwemhuri yake, asingadyi zvokudya zvousimbe.
\v 28 Vana vake vanomuka, vachimuti: Makaropafadzwa; nomurume wakewo anomurumbidza, achiti:
\v 29 Vakunda vazhinji vakaita zvakanaka, asi iwe unovakunda vese.
\v 30 Zvinofadza zvinonyengedzera, unaki hahuna maturo; asi mukadzi anotya Jehovha, ndiye anofanira kurumbidzwa.
\v 31 Chimupai zvakafanira zvaakabata namaoko ake; mabasa ake ngaamurumbidze pamasuwo eguta.

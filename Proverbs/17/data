\c 17
\p
\v 1 Chimedu chakaoma pamwe nerugare, chinopfuura imba izere nezvibairo zvine gakava.
\p
\v 2 Muranda, wakachenjera achatonga pamusoro pemwanakomana anonyadzisa, ave nemugove wenhaka pakati pevanakomana.
\p
\v 3 Hari yekunyausa ndeyesirivha, nechoto ndechegoridhe; asi Jehovha anonzvera moyo.
\p
\v 4 Muiti wezvakaipa anoteerera kumiromo yezvisina maturo, nhema dzinopa nzeve kururimi rwunoparadza.
\p
\v 5 Ani nani anoseka murombo anotuka muiti wake; ani nani anofara panjodzi haashaiswi mhosva.
\p
\v 6 Vana vevana ikorona yevatana; uye rukudzo rwevana madzibaba avo.
\p
\v 7 Muromo weunyanzvi hauna kufanira benzi, zvikuru sei muromo wenhema \add kusafanira\add* muchinda.
\p
\v 8 Chipo idombo rinokosha pameso evaridzi; kupi nekupi kwarinotendeukira rinobudirira.
\p
\v 9 Ani nani anofukidza chitadzo anotsvaka rudo, asi ani nani anodzokorora nyaya anoparadzanisa shamwari dzepedo.
\p
\v 10 Kutsiura kunodzama kune anonzwisisa kupfuura shamhu zana pabenzi.
\p
\v 11 Wakaipa anongotsvaka kupanduka, asi nhume ine utsinye inotumirwa kwaari.
\p
\v 12 Bheya rafirwa nembwanana ngarisangane nemunhu, asi kwete benzi muupenzi hwaro.
\p
\v 13 Ani nani anoripira zvakanaka nezvakaipa, zvakaipa hazvibvi paimba yake.
\p
\v 14 Kutamba kwegakava \add kwakafanana neku\add*kuvhurira mvura; naizvozvo rega nharo dzisati dzazvibudisa pachena.
\p
\v 15 Anoshaisa wakaipa mhosva uye anopa mhosva wakarurama, ivo vari vaviri ava chinyangadzo kuna Jehovha.
\p
\v 16 Sei kune mari yekutenga uchenjeri muruoko rwebenzi, zvarisina njere.
\p
\v 17 Shamwari inoda nguva dzese; uye hama inoberekerwa dambudziko.
\p
\v 18 Munhu anoshaiwa njere anosungana nemaoko, kuba rubatso pamberi pewekwake.
\p
\v 19 Ani nani anoda chitadzo anoda gakava, ani nani anokwiridzira suwo rake anotsvaka kuparadzwa.
\p
\v 20 Ane moyo haawani zvakanaka; uye wakatsauka parurimi rwake anowira mune zvakaipa.
\p
\v 21 Ani nani anobereka benzi richava chishungurudzo kwaari, hongu, baba vebenzi havafari.
\p
\v 22 Moyo unofara unoita zvakanaka \add se\add*mushonga; asi mweya wakaputsika unowomesa mapfupa.
\p
\v 23 Wakaipa anotora chipo pachipfuva kutsausa nzira dzemutongo.
\p
\v 24 Uchenjeri huri pamberi peane njere, asi meso ebenzi ari pamigumo yenyika.
\p
\v 25 Mwanakomana benzi marwadzo kuna baba vake, anovava kuna wakamubereka.
\p
\v 26 Uye kuranga wakarurama hakuna kunaka, nekurova machinda nekuda kwekururama.
\p
\v 27 Anoziva rizovo anonyima mashoko ake, munhu anonzwisisa ane mweya wakagadzikana.
\p
\v 28 Kunyange benzi rinyerere rinonzi rakachenjera; anobumira muromo wake \add anonzi\add* wakangwara.

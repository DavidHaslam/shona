\c 11
\p
\v 1 Chiyero chinonyengedzera chinyangadzo kuna Jehovha; asi dombo rekuyera rakakwana mufaro wake.
\p
\v 2 \add Kana\add* kuzvikudza kuchisvika, kunosvika nenyadzi; asi kune vanozvininipisa kune uchenjeri.
\p
\v 3 Uchokwadi hwewakarurama hunovatungamirira, asi kutsauka kwevanyengeri kuchavaparadza.
\p
\v 4 Fuma haibatsiri nezuva rehasha; asi kururama kunonunura parufu.
\p
\v 5 Kururama kwevakakwana kunoruramisa nzira yake, asi wakaipa anowa nekuipa kwake.
\p
\v 6 Kururama kwavari pachokwadi kunovanunura, asi vanonyengedzera vachabatwa muzvishuvo zvavo.
\p
\v 7 Kana munhu wakaipa achifa, tariro \add yake\add* inoparara; uye tarisiro yeane simba inoparadzwa.
\p
\v 8 Wakarurama anonunurwa pakutambudzika; asi wakaipa anopinda pachinzvimbo chake.
\p
\v 9 Nemuromo munyepedzeri anoparadza wekwake; asi neruzivo vakarurama vachanunurwa.
\p
\v 10 Nebudiriro yevakarurama guta rinofara, asi pakuparara kwevakaipa kune mufaro.
\p
\v 11 Neropafadzo yevakarurama guta rinokudzwa; asi nemuromo wevakaipa rinoputswa.
\p
\v 12 Anoshaya ruzivo anozvidza wekwake; asi munhu anonzwisisa ano\add zvi\add*nyararira.
\p
\v 13 Anofamba ane makuhwa anofukura zvakavanda; asi wakavimbika pamoyo anoviga nyaya.
\p
\v 14 Pasina mazano vanhu vanowa; asi kununurwa kuri muuwandu hwevapi vemazano.
\p
\v 15 Wakaita rubatso pamutorwa achatambudzika zvakaipa; asi anovenga kuita rubatso, wakachengeteka.
\p
\v 16 Mukadzi ane nyasha anobata rukudzo; uye vane simba vanobata fuma.
\p
\v 17 Munhu ane tsitsi anoitira mweya wake zvakanaka; asi ane utsinye anotambudza nyama yake.
\p
\v 18 Anonyengera anoita basa rekunyengera, asi anodzvara kunaka \add ane\add* mubairo wechokwadi.
\p
\v 19 Sezvo kururama kuri kweupenyu, zvakadaro anodzingirira chakaipa ndiko kufa kwake.
\p
\v 20 Vakatsauka pamoyo chinyangadzo kuna Jehovha; asi vakakwana panzira ndivo mufaro wake.
\p
\v 21 Ruoko muruoko wakaipa haangaregi kurangwa, asi mbeu yevakarurama ichapukunyuka.
\p
\v 22 Chindori chegoridhe mumhino yenguruve iye mukadzi wakanaka kumeso akatsauka papfungwa.
\p
\v 23 Chishuvo chevakarurama chakangonaka, tarira yevakaipa kutsamwirwa.
\p
\v 24 Aripo anoparadzira asi zvizhinji zvichiwedzerwa; asi anonyima kupfuuridza koga kuti ashaiwe.
\p
\v 25 Moyo chipavhurire achakodzwa; uye anodiridza achadiridzwawo.
\p
\v 26 Unonyima zviyo, vanhu vachamutuka; asi ropafadzo ichava pamusoro pemusoro weanotengesa.
\p
\v 27 Anotsvakisisa zvakanaka, anotsvaka nyasha; asi anotsvaka zvakaipa, zvichava kwaari.
\p
\v 28 Anovimba fuma yake achawa; asi vakarurama vachatunga semashizha.
\p
\v 29 Ai nani anotambudza imba yake achagara nhaka yemhepo; benzi richava muranda wewakachenjera pamoyo.
\p
\v 30 Chibereko chevakarurama muti weupenyu, uye ani nani anowana mweya wakachenjera.
\p
\v 31 Tarirai wakarurama achapiwa mubairo panyika; zvikuru sei wakaipa nemutadzi!

\c 11
\p
\v 1 Chiyero chinonyengedzera chi nonyangadza kuna Jehovha; Asi kurema kwakakwana kunomufadza.
\v 2 Kana kuzvikudza kuchisvika, kunyadziswa kwasvikawo; Asi uchenjeri huri kuna vanozvininipisa.
\v 3 Kusanyengedzera kwavakarurama kuchavatungamirira; Asi kusarurama kwavanonyengedzera kuchaparadza.
\v 4 Pfuma haibatsiri chinhu nezuva rokutsamwa; Asi kururama kunorwira parufu.
\v 5 Kururama kwowakakwana kucharuramisa nzira yake; Asi wakaipa uchawiswa nezvakaipa zvake.
\v 6 Kururama kwavakarurama kuchavarwira; Asi vanonyengedzera vachabatwa nezvakashata zvavo.
\v 7 Kana munhu wakaipa achifa, zvaanotarira zvichaparadzwa; Tariro yavakashata inoparadzwa.
\v 8 Wakarurama anorwirwa pakutambudzika; Wakaipa anopinda pachigaro chake.
\v 9 Wakashata anoparadza wokwake nomuromo wake;
\p Asi wakarurama acharwirwa nezivo.
\v 10 Kana vakarurama vachipfuurira mberi zvakanaka, guta rinofara kwazvo; Kana vakaipa vachiparadzwa, kunopururudzwa. \v 11 Nokuropafadzwa kwavakarurama guta rinokudzwa; Asi rinoputswa nemiromo yavakaipa.
\v 12 Anoninipisa wokwake anoshaiwa uchenjeri; Asi munhu ane njere anoramba anyerere.
\v 13 Anofamba ana makuhwa, anobudisa zvakavanda; Asi ano mwoyo wakatendeka, anofukidza mhaka.
\v 14 Kana vanhu vasingatungamirirwi nouchenjeri, vanoderera; Asi pavarairiri vazhinji ndipo pano ruponeso.
\v 15 Wakazviita rubatso pamusoro pomutorwa, achaona nhamo nokuda kwazvo; Asi anovenga kuzviita rubatso, ndiye wakasimba.
\v 16 Mukadzi muuya anokudzwa; Vakasimba vanochengeta pfuma dzavo.
\v 17 Munhu ane ngoni, anoitira mweya wake zvakanaka; Asi asina tsitsi anotambudza nyama yake.
\v 18 Wakaipa anopiwa mubayiro wokunyengedzera; Asi anokusha kururama achawana mubayiro wazvokwadi.
\v 19 Kururama kwazvokwadi kunoisa kuupenyu; Asi anotevera zvakaipa, anovinga rufu rwake.
\v 20 Vane mwoyo yakatsauka vanonyangadza Jehovha; Asi vanofamba nenzira yakarurama vanomufadza.
\v 21 Zvirokwazvo, wakaipa haangakoni kurohwa; Asi vana vavakarurama vacharwirwa.
\v 22 Sezvakaita chindori chendarama mumhino dzenguruve, Ndizvo zvakaita mukadzi wakanaka kumeso asina kungwara.
\v 23 Zvinodikanwa navakarurama zvakanaka bedzi; Asi vakaipa vanomirirwa nokutsamwa.
\v 24 Mumwe ariko anoparadzira, achiwedzerwa; Uye ariko anonyima zvaakafanira kupa, asi zvinongomushaisa.
\v 25 Chipavurire achakodzwa; Uye anodiridza achadiridzwawo.
\v 26 Unonyima zviyo, vanhu vachamutuka; Asi mikomborero ichava pamusoro woanozvitengesa.
\v 27 Anoshingairira zvinhu zvakanaka, anotsvaka zvinofadza; Asi anotsvaka zvakashata, achasvikirwawo nazvo.
\v 28 Anovimba nepfuma yake, achawa; Asi vakarurama vachanaka seshizha nyoro.
\v 29 Anotambudza imba yake, achagara nhaka yemhepo; Benzi richava muranda woano mwoyo wakachenjera. Zvibereko zvowakarurama muti womupenyu; Unobata mweya yavanhu ndiye wakachenjera.
\v 31 Tarirai, wakarurama achapiwa mubayiro panyika; Ndoda wakaipa nomutadzi!

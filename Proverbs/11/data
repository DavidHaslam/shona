\c 11
\p
\v 1 Chiyero chinonyengedzera chinyangadzo kuna Jehovha; asi dombo rekuyera rakakwanana mufaro wake.
\p
\v 2 \add Kana\add* kuzvikudza kuchisvika, kunosvika nenyadzi; asi kune vanozvininipisa kune uchenjeri.
\p
\v 3 Uchokwadi hwewakarurama hunovatungammirira, asi kutsauka kwevanyengeri kuchavaparadza.
\p
\v 4 Fuma haibatsiri nezuva rehasha; asi kururama kunonunura parufu.
\p
\v 5 Kururama kwevakakwana kunoruramisa nzira yake, uye wakaipa anowa nekuipa kwake.
\p
\v 6 Kururama kwavari pachokwadi kunovanunura, asi vanonyengedzera vachabatwa muzvishuvo zvavo.
\p
\v 7 Kana munhu wakaipa achifa, tariro \add yake\add* inoparara; uye tarisiro yeane simba inoparadzwa.
\p
\v 8 Wakarurama anonunurwa pakutambudzika; asi wakaipa anopinda pachinzvimbo chake.
\p
\v 9 Nemuromo munyepedzeri anoparadza wekwake; asi neruzivo vakarurama vachanunurwa.
\p
\v 10 Nebudiriro yevakarurama guta rinofara, asi pakuparara kwevakaipa kune mufaro.
\p
\v 11 Neropafadzo yevakarurama guta rinokudzwa; asi nemuromo wevakaipa rinoputswa.
\p
\v 12 Anoshaya ruzivo anozvidza wekwake; asi munhu anonzwisisa ano\add zvi\add*nyararira.
\p
\v 13 Anofamba ana makuhwa, anobudisa zvakavanda; asi ano moyo wakatendeka, anofukidza mhaka.
\p
\v 14 Kana vanhu vasingatungamirirwi nouchenjeri, vanoderera; asi pavarairiri vazhinji ndipo panoruponeso.
\p
\v 15 Wakazviita rubatso pamusoro pomutorwa, achaona nhamo nokuda kwazvo; asi anovenga kuzviita rubatso, ndiye wakasimba.
\p
\v 16 Mukadzi muuya anokudzwa; vakasimba vanochengeta fuma dzavo.
\p
\v 17 Munhu ane tsitsi, anoitira mweya wake zvakanaka; asi asina tsitsi anotambudza nyama yake.
\p
\v 18 Wakaipa anopiwa mubairo wokunyengedzera; asi anokusha kururama achawana mubairo wazvokwadi.
\p
\v 19 Kururama kwazvokwadi kunoisa kuupenyu; asi anotevera zvakaipa, anovinga rufu rwake.
\p
\v 20 Vane moyo yakatsauka vanonyangadza Jehovha; asi vanofamba nenzira yakarurama vanomufadza.
\p
\v 21 Zvirokwazvo, wakaipa haangakoni kurangwa; asi vana vavakarurama vacharwirwa.
\p
\v 22 Sezvakaita chindori chegoridhe mumhino dzenguruve, ndizvo zvakaita mukadzi wakanaka kumeso asina kungwara.
\p
\v 23 Zvinodikanwa navakarurama zvakanaka chete; asi vakaipa vanomirirwa nokutsamwa.
\p
\v 24 Umwe ariko anoparadzira, achiwedzerwa; uye ariko anonyima zvaakafanira kupa, asi zvinongomushaisa.
\p
\v 25 Chipavhurire achakodzwa; uye anodiridza achadiridzwawo.
\p
\v 26 Unonyima zviyo, vanhu vachamutuka; asi mikomborero ichava pamusoro woanozvitengesa.
\p
\v 27 Anoshingairira zvinhu zvakanaka, anotsvaka zvinofadza; asi anotsvaka zvakashata, achasvikirwawo nazvo.
\p
\v 28 Anovimba nefuma yake, achawa; asi vakarurama vachanaka seshizha nyoro.
\p
\v 29 Anotambudza imba yake, achagara nhaka yemhepo; benzi richava muranda woanomoyo wakachenjera.
\p
\v 30 Zvibereko zvowakarurama muti woupenyu; unobata mweya yavanhu ndiye wakachenjera.
\p
\v 31 Tarirai, wakarurama achapiwa mubairo panyika; ndoda wakaipa nomutadzi!

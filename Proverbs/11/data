\c 11
\p
\v 1 Chiyero chinonyengedzera chi nonyangadza kuna Jehovha; asi kurema kwakakwana kunomufadza.
\p
\v 2 Kana kuzvikudza kuchisvika, kunyadziswa kwasvikawo; asi uchenjeri huri kuna vanozvininipisa.
\p
\v 3 Kusanyengedzera kwavakarurama kuchavatungamirira; asi kusarurama kwavanonyengedzera kuchavaparadza.
\p
\v 4 Fuma haibatsiri chinhu nezuva rokutsamwa; asi kururama kunorwira parufu.
\p
\v 5 Kururama kowakakwana kucharuramisa nzira yake; asi wakaipa uchawiswa nezvakaipa zvake.
\p
\v 6 Kururama kwavakarurama kuchavarwira; asi vanonyengedzera vachabatwa nezvakashata zvavo.
\p
\v 7 Kana munhu wakaipa achifa, zvaanotarira zvichaparadzwa; tariro yavakasimba inoparadzwa.
\p
\v 8 Wakarurama anorwirwa pakutambudzika; wakaipa anopinda pachigaro chake.
\p
\v 9 Wakashata anoparadza wokwake nomuromo wake; asi wakarurama acharwirwa nezivo.
\p
\v 10 Kana vakarurama vachipfuurira mberi zvakanaka, guta rinofara kwazvo; kana vakaipa vachiparadzwa, kunopururudzwa.
\p
\v 11 Nokuropafadzwa kwavakarurama guta rinokudzwa; asi rinoputswa nemiromo yavakaipa.
\p
\v 12 Anoninipisa wokwake anoshaiwa uchenjeri; asi munhu ane njere anoramba anyerere.
\p
\v 13 Anofamba ana makuhwa, anobudisa zvakavanda; asi ano moyo wakatendeka, anofukidza mhaka.
\p
\v 14 Kana vanhu vasingatungamirirwi nouchenjeri, vanoderera; asi pavarairiri vazhinji ndipo panoruponeso.
\p
\v 15 Wakazviita rubatso pamusoro pomutorwa, achaona nhamo nokuda kwazvo; asi anovenga kuzviita rubatso, ndiye wakasimba.
\p
\v 16 Mukadzi muuya anokudzwa; vakasimba vanochengeta fuma dzavo.
\p
\v 17 Munhu ane tsitsi, anoitira mweya wake zvakanaka; asi asina tsitsi anotambudza nyama yake.
\p
\v 18 Wakaipa anopiwa mubairo wokunyengedzera; asi anokusha kururama achawana mubairo wazvokwadi.
\p
\v 19 Kururama kwazvokwadi kunoisa kuupenyu; asi anotevera zvakaipa, anovinga rufu rwake.
\p
\v 20 Vane moyo yakatsauka vanonyangadza Jehovha; asi vanofamba nenzira yakarurama vanomufadza.
\p
\v 21 Zvirokwazvo, wakaipa haangakoni kurangwa; asi vana vavakarurama vacharwirwa.
\p
\v 22 Sezvakaita chindori chendarama mumhino dzenguruve, ndizvo zvakaita mukadzi wakanaka kumeso asina kungwara.
\p
\v 23 Zvinodikanwa navakarurama zvakanaka chete; asi vakaipa vanomirirwa nokutsamwa.
\p
\v 24 Umwe ariko anoparadzira, achiwedzerwa; uye ariko anonyima zvaakafanira kupa, asi zvinongomushaisa.
\p
\v 25 Chipavhurire achakodzwa; uye anodiridza achadiridzwawo.
\p
\v 26 Unonyima zviyo, vanhu vachamutuka; asi mikomborero ichava pamusoro woanozvitengesa.
\p
\v 27 Anoshingairira zvinhu zvakanaka, anotsvaka zvinofadza; asi anotsvaka zvakashata, achasvikirwawo nazvo.
\p
\v 28 Anovimba nefuma yake, achawa; asi vakarurama vachanaka seshizha nyoro.
\p
\v 29 Anotambudza imba yake, achagara nhaka yemhepo; benzi richava muranda woanomoyo wakachenjera.
\p
\v 30 Zvibereko zvowakarurama muti woupenyu; unobata mweya yavanhu ndiye wakachenjera.
\p
\v 31 Tarirai, wakarurama achapiwa mubairo panyika; ndoda wakaipa nomutadzi!

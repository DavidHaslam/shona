\c 22
\p
\v 1 Zita rakanaka rinosarudzwa kupfuura fuma zhinji; nyasha dzakanaka kupfuura sirivha negoridhe.
\p
\v 2 Vafumi nevarombo vanosangana ; Jehovha muiti wavo vese.
\p
\v 3 Wakangwara anoona chakaipa ndokuvanda; asi vasina ruzivo vanoenderera ndokurangwa.
\p
\v 4 Mubairo wekuzvininipisa \add ne\add*kutya Jehovha ifuma nerukudzo neupenyu.
\p
\v 5 Minzwa nemisungo zviri panzira yevakatsauka; ani nani anochengeta mweya wake achava kure nazvo.
\p
\v 6 Rovedza mwana panzira yaangofamba nayo, kunyange akura haangatsauki pairi.
\p
\v 7 Mufumi anotonga pamusoro pevarombo; uye mukwereti muranda kune anokweretesa.
\p
\v 8 Unodzvara kusarurama uchacheka dambudziko; uye shamhu yekutsamwa kwake ichanyangarika.
\p
\v 9 Ane ziso rine zvakanaka acharopafadzwa; nokuti anopa varombo pachingwa chake.
\p
\v 10 Dzinga museki, gakava richabudawo; nenharo nenyadzi zvichaguma.
\p
\v 11 Anoda kuchena kwemoyo, nyasha dzemiromo yake, shamwari yake ndimambo.
\p
\v 12 Meso aJehovha anochengeta ane ruzivo; asi achapardza mashoko evasina kuvimbika.
\p
\v 13 Simbe inoti: Kune shumba kunze, ndingaurawa pakati penzira dzomumusha.
\p
\v 14 Muromo wavakadzi vokumwe igomba rakadzika; anotsamwirwa naJehovha achawiramo.
\p
\v 15 Upenzi hunonamatira mumoyo womwana; asi shamhu yokurairira ichahudzingira kure naye.
\p
\v 16 Anomanikidza murombo, anomufumisa; anopa mufumi zvipo, anongomushaisa.
\p
\v 17 Rerekera nzeve yako, unzwe mashoko owakachenjera, moyo wako urangarire zivo yangu.
\v 18 Nokuti chinhu chakanaka, kana uchigara nazvo mukati mako, ngazvigare pamwe chete pamiromo yako.
\v 19 Ndakakuzivisa, iyewe, izvozvo nhasi, kuti uvimbe naJehovha.
\v 20 Handina kukunyorera mashoko akaisvonaka here, okurairira nezivo here?
\v 21 Kuti uziviswe kwazvo mashoko ezvokwadi, kuti udzosere mashoko ezvokwadi kuna vanokutuma here?
\p
\v 22 Usatorera murombo, nokuti murombo; usamanikidza anotambudzika pasuwo.
\v 23 Nokuti Jehovha achavarwira pamhaka dzavo, nokutadzira upenyu hwevanovatadzira.
\v 24 Usashamwaridzana nomunhu anotsamwa; usafambidzana nomunhu ane hasha.
\v 25 Kuti urege kudzidza tsika dzake, uteyire mweya wako musungo.
\v 26 Usava umwe wavanozvisunga noruoko, kana vakazviita rubatso nokuda kwechikwereti.
\v 27 Kana usina chaungaripa nacho, uchagokutorereiko nhovo dzako pasi pako?
\v 28 Usabvisa muganhu wekare, wakaiswapo namadzibaba ako.
\v 29 Unoona munhu anoshingaira pabasa rake here? Achamira pamberi pamadzimambo; haangamiri pamberi pavanhu vasingazikamwi.

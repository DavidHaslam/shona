\c 22
\p
\v 1 Zita rakanaka rinosarudzwa kupfuura fuma zhinji; nyasha dzakanaka kupfuura sirivha negoridhe.
\p
\v 2 Vafumi nevarombo vanosangana; Jehovha muiti wavo vese.
\p
\v 3 Wakangwara anoona chakaipa ndokuvanda; asi vasina ruzivo vanoenderera ndokurangwa.
\p
\v 4 Mubairo wekuzvininipisa \add ne\add*kutya Jehovha ifuma nerukudzo neupenyu.
\p
\v 5 Minzwa nemisungo zviri panzira yevakatsauka; ani nani anochengeta mweya wake achava kure nazvo.
\p
\v 6 Rovedza mwana panzira yaangafamba nayo, kunyange akura haangatsauki pairi.
\p
\v 7 Mufumi anotonga pamusoro pevarombo; uye mukwereti muranda kune anokweretesa.
\p
\v 8 Unodzvara kusarurama uchacheka dambudziko; uye shamhu yekutsamwa kwake ichanyangarika.
\p
\v 9 Ane ziso rine zvakanaka acharopafadzwa; nokuti anopa varombo pachingwa chake.
\p
\v 10 Dzinga museki, gakava richabudawo; nenharo nenyadzi zvichaguma.
\p
\v 11 Anoda kuchena kwemoyo, nyasha dzemiromo yake, shamwari yake ndimambo.
\p
\v 12 Meso aJehovha anochengeta ane ruzivo; asi achaparadza mashoko evasina kuvimbika.
\p
\v 13 Simbe inoti: Pane shumba panze, ndichaurawa pakati penzira dzemumusha.
\p
\v 14 Muromo wevakadzi vekumwe igomba rakadzika; anotsamwirwa naJehovha achawiramo.
\p
\v 15 Upenzi hwakasungirirwa pamoyo pemwana, shamhu yekuranga ichahudzosera kure naye.
\p
\v 16 Anomanikidza murombo ano\add mu\add*wedzera zvaanazvo; anopa mufumi, zvirokwazvo achava anoshaiwa.
\p
\v 17 Rereka nzeve yako, unzwe mashoko evakachenjera, uye moyo wako umise paruzivo rwangu.
\v 18 Nokuti chinhu chakanaka, kana uchiachengeta mumuviri wako, achagara zvakanaka pamwe nemiromo yako.
\v 19 Kuti tariro yako ive kuna Jehovha, ndakuzivisa nhasi, iyewe.
\v 20 Handina kukunyorera zvinhu zvakanakisisa, mazano neruzivo here?
\v 21 Kukuzivisa uchokwadi hwemashoko echokwadi, kuti udzosere mashoko echokwadi kune vanokutuma here?
\p
\v 22 Usapamba murombo nokuti murombo; uye usapwanya anotambudzika pasuwo.
\v 23 Nokuti Jehovha achamiririra nyaya yavo, nekupamba mweya wevapambi vavo.
\v 24 Usashamwaridzana nemunhu anotsamwa; usafambidzana nemunhu ane hasha.
\v 25 Zvimwe udzidze nzira dzake, ugogamuchira musungo kumweya wako.
\v 26 Usava pakati pevanorova maoko, pakati peubatso hwezvikwereti.
\v 27 Kana usina chekuripisa, achagokutorerei mubhedha wako pasi pako?
\v 28 Usafizhura muganhu wekare, wakaitwa nemadzibaba ako.
\v 29 Unoona munhu nyanzvi pabasa rake here? Achazvimisa pamberi pemadzimambo; haazvimisi pamberi pevanhuwo zvavo.

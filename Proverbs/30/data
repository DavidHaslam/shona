\c 30
\s Zvirevo zva Aguri
\p
\v 1 Mashoko aAguri, mwanakomana waJake muMasa*. Munhu anoti kuna Itiyeri, kuna Itiyeri naUkari:
\v 2 Zvirokwazvo, ndiri benzi kupfuura munhu \add upi neupi\add*; handine njere dzemunhu.
\v 3 Handina kudzidza uchenjeri, handizivi ruzivo rwevatsvene.
\v 4 Ndiyani wakakwira kumatenga ndokuburuka? Ndiyani wakaunganidza mhepo mumaoko ake, ndiyani wakasungirira mvura munguvo dzake akasimbisa migumo yese yenyika. Zita rake ndiyani, uye zita remwanakomana wake ndiyani, kana uchiziva?
\p
\v 5 Shoko rimwe nerimwe raMwari rakanatswa; inhovo kune vese vanotizira kwaari.
\v 6 Usawedzera pamashoko ake, zvimwe akutsiure ukawanikwa uri murevi wenhema.
\p
\v 7 Zvinhu zviviri ndakakumbira kwamuri; musandirambira izvo ndisati ndafa.
\v 8 Bvisai kure neni zvisina maturo nemashoko enhema; musapa kwandiri urombo kana ufumi; mundipe zvekudya zvemugove wangu.
\v 9 Zvimwe ndigute ndikurambei ndokuti: Jehovha ndiyani? Kana zvimwe ndive murombo, ndibe, ndibate zita raMwari wangu \add pasina\add*.
\p
\v 10 Usarevera muranda kuna tenzi wake, zvimwe akutuke ukawanikwa une mhosva.
\v 11 Kune rudzi rwunotuka baba varwo, uye rwusingaropafadzi mai varwo.
\v 12 Zera ririko rakachena pameso aro, asi harina kusukwa patsvina yaro.
\v 13 Zera meso aro akasimukira, hongu mafukidza meso aro akakwidzwa.
\v 14 Zera mazino aro minondo uye shaya dzaro mapanga, kudya varombo panyika nevanoshaiwa kubva pavanhu.
\p
\v 15 Chinwaropa chine vanasikana vaviri \add vanoti\add*: Ipa! Ipa! Zvitatu izvi hazviguti, zvina hazvina kuti: Zvakwana!
\v 16 Guva nechizvaro chiri mhanje, nyika isingaguti mvura, nemoto usingati : Zvakwana!
\v 17 Ziso rinoseka baba, rinoshora kuteerera mai, makunguvo emupata acharinongora, uye vana vegondo vacharidya.
\p
\v 18 Zvinhu zvitatu chishamiso chikuru kwandiri, hongu, zvina zvandakaona zviriko zvinondishamisa, zvirokwazvo zvina, zvandisingazivi, zvinoti:
\v 19 Kufamba kwegondo mudenga; kufamba kwenyoka paruware; kufamba kwechikepe pakati pegungwa; nokufamba komurume nomusikana.
\v 20 Ndizvo zvakaita kufamba komukadzi woupombwe; anodya, ndokupisika muromo wake, achiti: Handina kuita chinhu chakaipa.
\p
\v 21 Nyika inodedera nokuda kwezvinhu zvitatu; uye nokuda kwezvina zvaisingadi kuona.
\v 22 Nokuda komuranda kana achizova mambo; nokuda kwebenzi, kana raguta zvokudya.
\v 23 Nokuda komukadzi arambwa, kana azowanikwa; uye mushandiri, kana azova mugari wenhaka yatenzi wake.
\p
\v 24 Zvinhu zvina zviriko panyika zvidiki hazvo, asi zvakachenjera kwazvo, zvinoti:
\v 25 Majuru, rudzi rusine simba harwo; kunyange zvakadaro anounganidza zvokudya zvawo muzhizha.
\v 26 Mbira, rudzi rusine simba harwo, kunyange zvakadaro dzinoita imba yadzo mumabwe.
\v 27 Mhashu hadzina mambo, kunyange zvakadaro dzinofamba zvakanaka dzichiita mapoka.
\v 28 Chipfira ungachibata namaoko ako, kunyange zvakadaro chiri mudzimba dzamadzimambo.
\p
\v 29 Zvinhu zvitatu zviriko zvinokufamba kunokudzwa, zvirokwazvo zvina zvinokufamba kunokudzwa, zvinoti:
\v 30 Shumba, mhare pakati pemhuka dzese, isingatizi mhuka ipi neipi.
\v 31 Nemhuka ine zviuno zakasimba, nenhongo yembudzi; namambo kana anavarwi vake.
\p
\v 32 Kana uchinge waita noupenzi, wazvikudza, kana zvimwe warangarira zvakashata, pfumbira muromo wako.
\v 33 Nokuti mukaka warozva unobudisa mafuta, nemhino dzadzvinyiwa dzinobudisa ropa, saizvozvo hasha dzambandidzirwa dzinobudisa kukakavara.

\c 29
\p
\v 1 Munhu anoti achitsiurwa kazhinji anoomesa mutsipa achagurwa pakarepo, uye hapangavi nekuporeswa.
\p
\v 2 Panowanda vakarurama, vanhu vanofara, asi pakutonga kwevakaipa vanhu vanogomera.
\p
\v 3 Munhu anoda njere anofadza baba vake, asi shamwari yezvifeve inoparadza fuma.
\p
\v 4 Mambo anosimbisa nyika nemutongo \add wakarurama\add*; asi munhu we\add kugamuchira\add* zvipo anoiparadza.
\p
\v 5 Munhu anobata wekwake kumeso anotandira tsoka dzake mumbure.
\p
\v 6 Pachitadzo chemunhu wakaipa pane musungo; asi wakarurama achadanidzira achifara.
\p
\v 7 Wakarurama anoziva nyaya yevarombo, wakaipa haanzwisisi ruzivo.
\p
\v 8 Vanhu vanoshora vanoteyera guta musungo, asi vakachenjera vanodzora kutsamwa.
\p
\v 9 Munhu wakachenjera ane mhosva nemunhu benzi, kunyange akatsamwa, kunyange achiseka, hapana zororo.
\p
\v 10 Vanhu veropa vanovenga wakakwana; asi vecho`kwadi vanotsvaka mweya wake.
\p
\v 11 Benzi rinobudisa mweya waro wese; asi wakachenjera anoupfimbika.
\p
\v 12 Mutongi anoteerera mashoko enhema, varanda vake vese vakaipa.
\p
\v 13 Murombo nemunhu wemanikidzo vanosangana, Jehovha avhenekere meso avo vari vaviri.
\p
\v 14 Mambo anotonga varombo nekutendeka, chigaro chake cheushe chinomiswa nekusingaperi.
\p
\v 15 Shamhu nekutsiura zvinopa uchenjeri; asi mwana angoregererwa anonyadzisa mai vake.
\p
\v 16 Pakuwanda kwevakaipa, chitadzo chinowanda; asi vakarurama vachaona kuwa kwavo.
\p
\v 17 Rairira mwanakomana wako, achakuzorodza; hongu, achapa mufaro kumweya wako.
\p
\v 18 Pasina chiratidzo, vanhu vanoregwa; asi anochengeta murairo wakaropafadzwa.
\p
\v 19 Muranda haangarairwi nemashoko, kunyange achinzwisisa, haangapinduri.
\p
\v 20 Unoona here munhu anokurumidza pamashoko ake? Benzi rine tariro iri nani pana iye.
\p
\v 21 Anozhemwaidza muranda wake kubva paudiki mugumo wake achavawo asingavongi kwaari.
\p
\v 22 Munhu wakatsamwa anomutsa gakava; uye munhu ane hasha anowedzera chitadzo.
\p
\v 23 Kuzvikudza kwemunhu kuchamudukupisa; asi ano mweya unozvininipisa achava nerukudzo.
\p
\v 24 Ani nani anogovana nembavha anovenga mweya wake, anonzwa chituko akasataura.
\p
\v 25 Kutya vanhu kunouisa musungo; asi ani nani anovimba naJehovha achachengetedzeka.
\p
\v 26 Vazhinji vanotsvaka chiso chemutongi; asi kutonga kweumwe neumwe kunobva kuna Jehovha.
\p
\v 27 Munhu asakarurama chinyangadzo kune wakarurama, asi wechokwadi panzira chinyangadzo kune wakaipa.

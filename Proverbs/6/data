\c 6
\s Njodzi yerubatso
\p
\v 1 Mwanakomana wangu, kana uri rubatso rweumwe wako, wakarovera mutorwa ruoko rwako;
\v 2 wateyiwa nemashoko emuromo wako; wakabatwa nemashoko emuromo wako.
\v 3 Ita izvi ikozvino, mwanakomana wangu, uzvinunure, sezvo uri muruoko rweumwe wako: Enda, uzvininipise, ugogombetedza umwe wako.
\v 4 Usapa meso ako hope, nekutsumwaira kumafunhiro emeso ako.
\v 5 Uzvinunure semhara paruoko \add rwemuvhimi\add*, uye seshiri paruoko rwemuteyi weshiri.
\s Simbe inotukwa
\p
\v 6 Enda kumujuru, iwe simbe; ongorora nzira dzawo ugochenjera!
\v 7 Unoti, usina mutungamiriri, mutariri nemutongi,
\v 8 unogadzira chingwa chawo muzhizha, unounganidza zvekudya zvawo mukukohwa.
\v 9 Kusvika rinhi, iwe simbe wakarara? Uchamuka rinhi pahope dzako?
\v 10 Hope shomanene, kutsumwaira kushomanene, kumbofungatira maoko kushomanene kuti urare,
\v 11 ipapo urombo hwako hunosvika semufambi, nekushaiwa kwako semunhu wakashonga zvombo.
\s Zvinovengwa naMwari
\p
\v 12 Munhu asina maturo, munhu wezvakaipa, anofamba nemuromo wakatsauka.
\v 13 Anobwaira nemeso ake, achitaura netsoka dzake, nekurairidza neminwe yake.
\v 14 Kudarika kuri mumoyo make, achironga zvakaipa nguva dzese, anokanda kupesana.
\v 15 Naizvozvo nekukurumidza dambudziko rake rinosvika, pakarepo achavhuniwa, kusvika pasisina kurapika.
\p
\v 16 Zvitanhatu izvi Jehovha wakavenga; zvirokwazvo, zvinomwe zvinyangadzo zvemweya wake:
\v 17 Meso ano\add zvi\add*kudza, rurimi rwunoreva nhema, nemaoko anodurura ropa risina mhosva;
\v 18 moyo unoronga mazano ezvisina maturo, tsoka dzinokurumidza kumhanyira kune zvakaipa;
\v 19 chapupu chenhema chinofema nhema uye anokanda kupesana pakati pehama.
\s Kushata kweupombwe
\p
\v 20 Mwanakomana wangu, chengeta murairo wababa vako; usasiya murau wamai vako.
\v 21 Uzvisungire pamoyo wako nguva dzese; uzvimonere pamutsipa wako.
\v 22 Pakufamba kwako zvichakutungamirira, pakurara kwako zvichakurinda, uye pakumuka kwako ipapo zvichataura newe.
\v 23 Nokuti murairo mwenje; uye murau chiedza; uye kutsiura kwekuraira inzira yeupenyu;
\v 24 kuti zvikuchengete pamukadzi wakaipa, pamashoko ekubata kumeso erurimi rwemukadzi mutorwa.
\v 25 Usashuva kunaka kwake mumoyo mako; usatorwa nemafunhiro emeso ake.
\v 26 Nokuti nekuda kwemukadzi chifeve, \add ungasvika\add* pachimedu chechingwa, nemukadzi wemunhu anovhima mweya unokosha.
\p
\v 27 Munhu ungatora moto \add kuisa\add* muchipfuva chake nguvo dzake ndokusatsva here?
\v 28 Munhu angafamba pamazimbe anopiswa, tsoka dzake ndokusapiswa here?
\v 29 Wakadaro munhu anopinda kumukadzi wewekwake; ani nani anomubata haangavi asina mhosva.
\v 30 Havangazvidzi mbavha, kana ichiba kuti izadze mweya wayo kana ine nzara.
\v 31 Asi kana akabatwa anoripa kakapetwa kanomwe, anopa fuma yese yeimba yake.
\v 32 Anoita upombwe nemukadzi anoshaiwa njere; anoita izvi ndiye anoparadza mweya wake.
\v 33 Achawana shamhu nekuzvidzwa, nekunyadziswa kwake hakungatongopusikwi.
\v 34 Nokuti godo ihasha dzemunhu; naizvozvo haangavi netsitsi nezuva retsivo.
\v 35 Haangavi nehanya nemuripo upi neupi; haangatendi kunyange ukawanza zvipo.
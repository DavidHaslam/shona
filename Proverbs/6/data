\c 6
\s Njodzi yorubatso
\p
\v 1 Mwanakomana wangu, kana uri rubatso rweumwe wako, wakarovera mutorwa ruoko rwako.
\v 2 Wazviteya nemashoko emuromo wako, wakabatwa nemashoko emuromo wako.
\v 3 Ita izvi ikozvino, mwanakomana wangu, uzvinunure, sezvo uri muruoko rweumwe wako, enda, uzvininipise, ugogombetedza wekwako.
\v 4 Usapa meso ako hope, nekutsumwaira kumafunhiro emeso ako.
\v 5 Uzvinunure semhara paruoko \add rwemuvhimi\add*, seshiri paruoko rwemuteyi weshiri.
\s Simbe inotukwa
\p
\v 6 Enda kumujuru, iwe simbe, ongorora nzira dzawo ugochenjera!
\v 7 Unoti, usina mutungamiriri, mutariri nemutongi,
\v 8 unogadzira chingwa chawo muzhizha, unokuunganidza zvekudya zvawo mukukohwa.
\v 9 Kusvika rinhi, iwe simbe wakarara? Uchamuka rinhi pahope dzako?
\v 10 Hope shomanene, kutsumwaira Kushomanene, kumbofungatira maoko kushomanene kuti urare,
\v 11 ipapo urombo hwako hunosvika semufambi, nekushaiwa kwako semunhu wakashonga zvombo.
\s Zvinovengwa naMwari
\p
\v 12 Munhu asina maturo, munhu wezvakaipa, anofamba nemuromo wakatsauka.
\v 13 Anobwaira nemeso ake, achitaura netsoka dzake, nekurairidza neminwe yake.
\v 14 Kudarika kuri mumoyo make, achironga zvakaipa nguva dzese, anokanda kupesana.
\v 15 Naizvozvo nekukurumidza dambudziko rake rinosvika, pakarepo achavhuniwa, kusvika pasisina kurapika.
\p
\v 16 Zvitanhatu izvi Jehovha wakavenga; zvirokwazvo, zvinomwe zvinyangadzo kumweya wake:
\v 17 Meso ano\add zvi\add*kudza, rurimi rwunoreva nhema, nemaoko anodurura ropa risina mhosva;
\v 18 moyo unoronga mazano ezvisina maturo, tsoka dzinokurumidza kumhanyira kune zvakaipa;
\v 19 chapupu chenhema chinofema nhema uye anokanda kupesana pakati pehama.
\s Kushata koupombwe
\p
\v 20 Mwanakomana wangu, chengeta murairo wababa vako; usarasi a kudzidzisa kwamai vako.
\v 21 Uzvisungire nguva dzese pamoyo wako; uzvishonge pamutsipa wako.
\v 22 Kana uchifamba, zvichakutungamirira; kana uchirara pasi, zvichakurinda; kana womuka, zvichataurirana newe.
\v 23 Nokuti murairo ndiwo mwenje; murau ndicho chiedza; kuraira kokurairirwa inzira youpenyu;
\v 24 kuti uchengetwe pamukadzi wakaipa, pakubata kumeso korurimi rwomutorwa.
\v 25 Usachiva kunaka kwake mumoyo mako; arege kukubata namafungiro ameso ake.
\v 26 Nokuti nokuda kwechifeve munhu angasvikira pakudya chimeduchetechechingwa; mukadzi womumwe munhu anovhima upenyu hunokosha.
\p
\v 27 Ko munhu ungaisa moto muchipfuva chake, nguvo dzake dzikasatsva here?
\v 28 Kana munhu angatsika mazimbe anopisa, tsoka dzake dzikasapiswa here?
\v 29 Ndizvo zvakaita munhu anopinda kumukadzi wowokwake; ani nani anomubata iye mukadzi haangaregwi kurohwa.
\v 30 Vanhu havangazvidzi mubi kana achiba kuti agute kana achinge ane nzara.
\v 31 Asi kana akabatwa anofanira kudzosera zvava zvinomwe; anofanira kuripa nefuma yese yeimba yake.
\v 32 Anoita upombwe nomukadzi, anoshaiwa njere; anoda kuparadza upenyu hwake ndiye anoita izvozvo.
\v 33 Uchangozviwanira mavanga nokusakudzwa; kunyadziswa kwake hakungatongopusikwi.
\v 34 Nokuti godo rinomutsa hasha dzomurume; haanganzwiri tsitsi pazuva rokutsiva.
\v 35 Haangavi nehanya nomuripo; haangatendi, kunyange ukamuvigira zvipo zvizhinji.

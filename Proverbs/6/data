\c 6 Njodzi yorubatso 61 Mwanakomana wangu, kana uchinge wakazviitira wokwako rubatso, Wazvisunga nokuda kwomutorwa noruoko rwako, 2 Wazviteya namashoko omuromo wako, Wabatwa namashoko omuromo wako, 3 Zvino ita kudai, mwanakomana wangu, uzvirwire, Zvawabatwa noruoko rwowokwako, Enda, undozvininipisa, ukumbire zvikuru kunowokwako. 4 Usatendera meso ako hope, Kana mafungiro ameso ako kutsimwaira; 5 Uzvirwire semhara paruoko rwomuvhimi, Seshiri paruoko rwomuteyi. Simbe inotukwa 6 Enda kumujuru, iwe simbe; Cherekedza nzira dzawo ugova wakachenjera! 7 Kunyange iwo usina mutongi, Kana mutariri kana mubati, 8 Unogadzira zvokudya zvawo muzhizha, Nokuunganidza zvokudya zvawo mukukohwa. 9 Iwe simbe, uchavata pasi kusvikira riniko? Uchamuka riniko pahope dzako? 1Â° Kumbovata zvishomanene, kumbotsimwaira zvishomanene, Kumbofungatira maoko zvishomanene, ndizorore; Saizvozvo urombo hwako huchasvika segororo, Nokushaiwa kwako somunhu wakashonga nhumbi dzokurwa. Zvinovengwa naMwari 12 Munhu asina maturo, munhu anoita zvakaipa, Ndiye anofamba nomuromo une nhema; 13 Anobwaira nameso ake, anotendekera netsoka dzake, Anodudzira neminwe yake; 14 Ane zvisakarurama pamwoyo pake, Anosifungira vamwe zvakaipa, Anokusha kupesana.

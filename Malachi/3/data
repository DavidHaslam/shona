\c 3
\s Mutumwa waJehovha
\p
\v 1 Tarirai, ndinotuma nhume yangu, iye achagadzira nzira pamberi pangu; uye Ishe wamunotsvaka achauya pakarepo kutembere yake, iyo nhume yesungano yamunofarira, tarirai anouya, anoreva Jehovha wehondo.
\p
\v 2 Zvino ndiyani angamiririra zuva rekuuya kwake? Uye ndiyani achamira pakuonekwa kwake? Nokuti wakaita semoto wemunatsi, uye sesipo yemusuki.
\v 3 Iye achagara \add se\add*munatsi nemuchenuri wesirivha; uye achachenura vanakomana VaRevhi, nekuvanatsa segoridhe nesirivha; kuti aswededze zvipo zvekururama kuna Jehovha.
\v 4 Zvino zvipo zvaJudha neJerusarema zvichatapira kuna Jehovha, sepamazuva ekare, uye sepamakore epakutanga.
\p
\v 5 Zvino ndichaswedera kwamuri pamutongo, uye ndichava chapupu chinikurumidza kurwisana nevaroyi uye kurwisa zvifeve, uye kurwisa vapiki venhema, uye kurwisa avo vanomanikidza vakahaiya pamihoro, chirikadzi, uye nherera, uye vanopidigura mutorwa, nevasingandityi, anoreva Jehovha wehond.
\v 6 Nokuti ndiri Jehovha, handishanduki, naizvozvo imwi hamuna kupedzwa.
\p
\v 7 Kubva pamazuva amadzibaba enyu makatsauka pane zvandakaraira, mukasazvichengeta. Dzokerai kwandiri, neni ndichadzokera kwamuri ndizvo zvinotaura Jehovha wehondo. Asi imwi munoti: Tichadzoka pazvinhu zvipi?
\p
\v 8 Ko munhu angabira Mwari here? Kunyange zvakadaro munondibira. Asi imwi munoti: Takakubirai pazvinhu zvipi? Pane zvegumi nezvipo.
\v 9 Makatukwa nokutuka; nokuti munondibira, urwo rudzi urwu rwese.
\v 10 Uyai nezvegumi zvese mumba yokuvigira, kuti zvokudya zvivepo mumba mangu, mundiidze naizvozvi zvino ndizvo zvinotaura Jehovha wehondo muone kana ndisingakuzaruriyi mahwindo okudenga, ndikakudururirai mukomborero wamuchashaiwa pokuisa.
\v 11 Ndichatukawo udyi nokuda kwenyu, arege kuparadza zvibereko zveminda yenyu; nemizambiringa yenyu haingazuki zvibereko zvayo mumunda, nguva isati yasvika ndizvo zvinotaura Jehovha wehondo.
\v 12 Ndudzi dzese dzichati muri vanhu vakafara; nokuti muchava nyika inofadza ndizvo zvinotaura Jehovha wehondo.
\p
\v 13 Mashoko enyu akange ari makukutu kwandiri, ndizvo zvinotaura Jehovha. Kunyange zvakadaro, munoti: Takataureiko pamusoro penyu?
\v 14 Imwi makati: Hazvina maturo kushumira Mwari; takawaneiko zvatakachengeta zvaakaraira, zvatakafamba takapfeka nguvo dzokuchema pamberi paJehovha wehondo?
\v 15 Zvino tinoti vanozvikudza ndivo vakafara; zvirokwazvo, vanoita zvakaipa ndivo vanovakiswa; zvirokwazvo, vanoidza Mwari vachipukunyuka.
\p
\v 16 Ipapo vaitya Jehovha vakataurirana, Jehovha akateerera, akanzwa, bhuku yokurangaridza ikanyorwa pamberi pake, nokuda kwavanotya Jehovha, vachirangarira zita rake.
\v 17 Vachava vangu ndizvo zvinotaura Jehovha wehondo ivo vangu chaivo, nezuva randichazviita; ndichavanzwira tsitsi, somunhu anonzwira tsitsi mwanakomana wake anomubatira.
\v 18 Ipapo muchaonazve kusiyana kowakarurama nowakaipa, koanoshumira Mwari nowasingamushumiri.
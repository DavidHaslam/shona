\c 4
\p
\v 1 Nokuti tarirai, rinouya zuva rinopisa sechoto; zvino vose vanozvikudza nevose vanoita zvakaipa vachava mashanga; uye zuva rinouya richavapisa; anoreva Jehovha wehondo, zvekuti haringavasiiri mudzi kana davi.
\p
\v 2 Asi kwamuri munotya zita rangu, zuva rekururama richabuda, nekuporesa pamapapiro aro. Zvino muchabuda mugouruka semhuru muchirugu.
\v 3 Muchatsikira vakaipa pasi, nokuti vachava madota pasi pezvitsiko zvetsoka dzenyu pazuva randicha\add zvi\add*ita, anoreva Jehovha wehondo.
\p
\v 4 Rangarirai murairo waMozisi muranda wangu, wandakamuraira paHorebhu, waIsraeri wose, mitemo nemitongo.
\p
\v 5 Tarirai, ndichakutumirai Eria muporofita, kutangira kuuya kwezuva guru rinotyisa raJehovha.
\v 6 Zvino achadzosera moyo yemadzibaba kuva vana, nemoyo yevana kuva madzibaba avo, zvimwe ndiuye ndokurova nyika nechakatukwa.
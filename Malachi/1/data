\c 1
\s Rudo rwaJehovha kuna Judha
\p
\v 1 Mutoro weshoko raJehovha kuna Israeri neruoko rwaMaraki.
\v 2 Ndakakudai, anoreva Jehovha. Asi makati: Makatida nei? Esau waiva asiri mukoma waJakove here? anoreva Jehovha; zvakadaro ini ndakada Jakove;
\v 3 uye ini ndakavenga Esau, ndakaita makomo ake matongo, nenhaka yake yakava yemakava erenje.
\v 4 Kunyange Edhomu akati: Takaitwa varombo, asi tichadokera ndokuvaka matongo; anoreva seizvi Jehovha wehondo: Ivo vangavaka, asi ndichakoromora, uye vachavati: Muganhu wezvakaipa, nevanhu Jehovha vaakatsamwira kusvika pakusingaperi.
\v 5 Zvino meso enyu achaona, uye muchati: Jehovha achakudzwa kubva mhiri kwemugumo waIsraeri.
\p
\v 6 Mwanakomana anokudza baba, nemuranda tenzi wake. Zvino kana ndiri baba, rukudzo rwangu rwuripi? Uye kana ndiri tenzi, kutyiwa kwangu kuripi? Anoreva Jehovha wehondo kwamuri, imwi vapristi, munozvidza zita rangu. Zvino munoti: Takazvidza zita renyu mune zvipi?
\v 7 Munopa chingwa chakasvibiswa pamusoro pearitari yangu uye munoti: Takakusvibisai pane zvipi? Pakuti munoti: Tafura yaJehovha inozvidzika.
\v 8 Zvina kana muchiswededza chakapofumara kuva chibairo, hapana chakaipa here?, uye kana muchiswededza chakaremara nechinorwara, hapana chakaipa here?Swededzai henyu, kumutongi wenyu; anokugamuchirai here? Uye anosimudzira chiso chenyu here? Anoreva Jehovha wehondo.
\v 9 Zvino ikozvino, nyengeterai henyu chiso chaMwari, kuti atinzwire ngoni. Izvi zvibve paruoko rwenyu, achagamuchira zviso zvenyu here? Anoreva Jehovha wehondo.
\v 10 Ndiyani kunyange pakati penyu angapfiga gonhi? Zvino mukasavesera moto pamusoro pearitari yangu. Handikufaririyi, anoreva Jehovha wehondo,uye handingagamuchiri chipo kubva muruoko rwenyu nemufaro.
\v 11 Nokuti kubva pakubuda kwezuva kusvika pakuvira kwaro, zita rangu richava guru pakati pevechirudzi; nepanzvimbo yese zvipfungaidzo zvinonhuhwira zvichapisirwa zita rangu, nechipo chakachena; nokuti zita rangu richava guru pakati pevechirudzi, anoreva Jehovha wehondo.
\p
\v 12 Asi munorisvibisa nekuti kwenyu: Tafura yaJehovha yakasvibiswa; nechibereko chayo, zvekudya zvayo zvinozvidzwa.
\v 13 Uye munoti: Tarirai, Zvinonetesa sei! uye munofengura mhino, anoreva Jehovha wehondo, uye munounza zvakapambiwa nezvinokamhina, nezvinorwara; naizvozvo muunze munyengeterozvinonetsa sei! Mazvishora ndizvo zvinotaura Jehovha wehondo; makandivigira zvakapambiwa, nezvinokamhina, nezvinorwara; ndizvo zvamunondivigira chipo; zvino ndingazvigamuchira pamaoko enyu here? Ndizvo zvinotaura Jehovha.
\v 14 Asi munyengeri ngaatukwe ane gondohwe pakati pamakwai ake, ndokupika nokubaira Ishe chinhu chakaremara; nokuti ndiri Mambo mukuru ndizvo zvinotaura Jehovha wehondo zita rangu rinotyisa pakati pavahedheni.

\c 11
\s Jesu unogamuchirwa paJerusarema
\p
\v 1 Vakati vasvika pedo neJerusarema, paBhetifage neBhetaniya, pagomo reMiorivhi, akatuma vaviri vevadzidzi vake,
\v 2 akati kwavari: Fambai muende kumusha wakatarisana nemwi; pakarepo kana muchangopinda mauri, muchawana dhongwana rakasungirwa, risina munhu wakamborigara; murisunugure, mugouya \add naro\add*.
\v 3 Kana munhu akati kwamuri: Munoitirei izvi? Muti: Ishe unorida. Pakarepo ucharitumira pano.
\v 4 Vakaenda, vakandowana dhongwana rakasungirwa pamukova kunze, panzirayomumusha; vakarisunungura.
\v 5 Vamwe vevakange vamirepo vakati kwavari: Munoitei muchisunungura dhongwana?
\v 6 Vakavaudza Jesu sezvaakaraira; vakavarega vachiinda.
\v 7 Zvino vakauya nedhongwana kuna Jesu, vakakandira nguvo dzavo pamusoro paro, akagara pamusoro paro.
\v 8 Nevazhinji vakawarira nguvo dzavo munzira, nevamwe vakatema masanzu vakawarira munzira.
\v 9 Zvino avo vakange vachitungamira nevakange vachitevera vakadanidzira, vachiti: Hosana*! Wakaropafadzwa unouya muzita raIshe;
\v 10 hwakaropafadzwa ushe hwaBaba vedu Dhavhidhi, hunouya muzita raIshe! Hosana* kumusoro-soro!
\p
\v 11 Jesu ndokupinda Jerusarema, nemutembere; akati aringa-ringa zvinhu zvose, yava nguva yamadekwani, akabuda, akaenda Bhetaniya nevanegumi nevaviri.
\s Jesu unotuka muonde wakange usingabereki
\p
\v 12 Uye mangwana vachibuda Bhetaniya, akanzwa nzara.
\v 13 Wakati achiona muonde uri kure, une mashizha, akaenda\add ko\add* achiti zvimwe angawana chinhu pauri; asi asvika pauri haana kuwana chinhu kunze kwemashizha; nekuti yakanga isiri nguva yamaonde.
\v 14 Zvino Jesu akapindura, akati kwauri: Kusava nemunhu unozodya zvibereko pauri kubva zvino kusvika kusingaperi. Vadzidzi vake vaka\add zvi\add*nzwa.
\s Jesu unonatsa tembere
\p
\v 15 Vakasvika Jerusarema; Jesu akapinda mutembere, akatanga kudzingira panze avo vaitengesa nevaitenga mutembere; akapidigura matafura avaitsinhanisa mari, nezvigaro zvaivo vaitengesa njiva.
\v 16 Zvino akasatendera kuti munhu atakure mudziyo achipfuura nemutembere.
\p
\v 17 Akadzidzisa, achiti kwavari: Hakuna kunyorwa here kuchinzi: Imba yangu ichanzi imba yokunyengetera yamarudzi ose? Asi imwi makaiita bako ramakororo.
\p
\v 18 Zvino vanyori nevapristi vakuru vaka\add zvi\add*nzwa, vakatsvaka kuti vangamuparadza sei; nekuti vakange vachimutya, nekuti chaunga chose chakashamiswa nedzidziso yake.
\p
\v 19 Zvino ava madekwana, wakabuda kunze kweguta.
\p
\v 20 Zvino mangwanani-ngwanani vakati vachipfuura, vakaona muonde waoma kubva pamidzi.
\v 21 Petro akarangarira akati kwaari: Rabhi*, tarirai muonde wamakapa rushambwa wawoma.
\v 22 Jesu akapindura akati kwavari: Ivai nerutendo kuna Mwari.
\v 23 Nekuti zvirokwazvo ndinoti kwamuri: Umwe neumwe unoti kugomo iri: Simudzwa, ukandwe mugungwa, asingakononi mumoyo make, asi achitenda kuti zvinhu zvaanoreva zvichaitika, zvichaitika kwaari chero zvaanoreva.
\v 24 Naizvozvo ndinoti kwamuri: Zvinhu zvose chero zvamunokumbira muchinyengetera, tendai kuti muchagamuchira, uye zvichava zvenyu.
\v 25 Kana mumire muchinyengetera, kangamwirai kana mune chakanangana neumwe; kuti Baba venyuwo vari kumatenga, vakukangamwirei kudarika kwenyu.
\v 26 Asi kana imwi musingakangamwiri Baba venyu vari kumatenga havakangamwiriwo kudarika kwenyu.
\s Simba raJesu rinobvepi
\p
\v 27 Vakasvikazve Jerusarema; zvino wakati achifamba mutembere, vapristi vakuru nevanyori nevakuru vakauya kwaari,
\v 28 zvino vakati kwaari: Unoita zvinhu izvozvi nesimba ripi; ndiani wakakupa simba iri raunoita zvinhu izvi?
\v 29 Jesu akapindura akati kwavari: Iniwo ndichakubvunzai mubvunzo umwe, mundipindure, neni ndichakuudzai kuti ndinoita zvinhu izvozvi nesimba ripi.
\v 30 Rubhabhatidzo rwaJohwani rwakabva kudenga, kana kuvanhu? Ndipindurei.
\v 31 Vakaonesana, vachiti: Kana tikati: Kudenga, uchati: Makagoregerei kumutenda?
\v 32 Asi kana tikati: Kuvanhu; vakange vachitya vanhu; nekuti vese vakange vachiverenga Johwani kuti muporofita zvirokwazvo.
\v 33 Vakapindura vachiti kuna Jesu: Hatizivi. Jesu akapindura akati kwavari: Ini handingakuudziyiwo kuti ndinoita zvinhu izvi nesimba ripi.

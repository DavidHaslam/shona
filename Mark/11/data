\c 11
\s Jesu unogamuchirwa paJerusarema.
\p
\v 1 Vakati vasvika pedo neJerusarema, paBetifage neBhetaniya, pagomo reMiorivhi, akatuma vaviri vavadzidzi vake,
\v 2 akati kwavari: Endai kumusha wakatarisana nemwi; pakarepo kana muchangopinda mauri, muchawana dhongwana rakasungirwa, risina-kumbotaswa nomunhu; murisunugure, mugovuya \add naro\add*.
\v 3 Kana munhu akati kwamuri: Munoitireiko izvi? Muti: Ishe unorida. Pakarepo ucharitumira pano.
\v 4 Vakaenda, vakandowana dhongwana rakasungirwa pamukova kunze, pamharadzano dzenzira, vakarisunungura.
\v 5 Vamwe vakanga vamirepo vakati kwavari: Munosunungurireiko dhongwana?
\v 6 Vakavavudza sezvakarairwa naJesu; vakavarega vachiinda.
\v 7 Zvino vakavuya nedhongwana kunaJesu; vakakandira nguvo dzavo pamusoro paro, akagara pamusoro paro.
\v 8 Navazhinji vakawarira nguvo dzavo panzira, navamwe vakatema matavi pamiti vakawarira panzira.
\v 9 Zvino avo vakanga vachitungamira, navakanga vachitevera, vakadanidzira, vachiti: Hosana*! Wakaropafadzwa iye unovuya muzita raShe.
\v 10 Bwakaropafadzwa vushe bwaBaba vedu Dhavhidhi, bwunovuya muzita raIshe! Hosana kumusoro-soro!
\v 11 Ipapo Jesu wakapinda Jerusarema nemutembere; akati aringa-ringa zvinhu zvose, zuva zvarakanga ravira, akabuda, akaenda Bhetaniya navanegumi navaviri.
\s Jesu unotuka muvonde wakanga usingabereki.
\p
\v 12 Zvino fume mangwana vakati vachibva Bhetaniya, akanzwa nzara;
\v 13 Zvino wakati achivona muvonde uri kure, unamashizha, akaenda'ko, achiti, zvimwe angawana chinhu pauri; zvino achisvika pauri, haana kuwana chinhu, kunze kwemashizha; nokuti yakanga isi nguva yamavonde.
\v 14 Zvino akapindura, akati kwauri: Kusava nomunhu unozodya zvibereko pauri nokusingaperi. Vadzidzi vake vaka\add zvi\add*nzwa.
\s Jesu unonatsa tembere.
\p
\v 15 Vakasvika Jerusarema; Jesu akapinda mutembere, akatanga kudzinga vaitengesa, navaitenga mutembere; akawisa matafura avaitsinhanhisa mari, nezvigaro zvavaitengesa njiva.
\v 16 Zvino akasatendera munhu kuti atakure nhumbi apfuvure nemutembere.
\v 17 Akadzidzisa, achiti kwavari: Hakuna kunyorwa here \add kuchinzi\add*: imba yangu ichanzi imba yokunyengetera yamarudzi ose? Asi imi makaiita bako ramakororo.
\v 18 Zvino vanyori navaprista vakuru vakati vachinzwa, vakatsvaka pavangamuparadza napo; nokuti vakanga vachimutya, nokuti vazhinji vose vakashamiswa nedzidziso yake.
\v 19 Zvino, ava madekwana, aienda kunze kweguta,
\v 20 Zvino mangwanani vachipfuvura napo, vakavona muvonde wawoma kubva pamidzi.
\v 21 Petro akarangarira, akati kwaari: Mudzidzisi, tarirai muvonde wamakatuka wawoma.
\v 22 Jesu akapindura, akati kwavari: Ivai nokutenda kunaMwari.
\v 23 Nokuti zvirokwazvo ndinoti kwamuri: mumwe nomumwe unoti kugomo iri: Simudzwa, ukandwe mugungwa, asinganyunyuti mumoyo make, asi achitenda kuti zvaanoreva zvichaitika, uchava nezvose zvaanoreva.
\v 24 Naizvozvo ndinoti kwamuri; Zvinhu zvose zvose zvamunokumbira muchinyengetera, tendai kuti mazvigamuchira, zvino muchava nazvo.
\v 25 Kana mukamira muchinyengetera, kangamwirai kana munemhaka nomumwe, kuti naBaba venyuvo vari kudenga, vakukangamwirei kudarika kwenyu;
\v 26 asi kana imwi musingakangamwiri naBaba venyu vari kudenga havangakukangamwiriyi imi kudarika kwenyu.
\s Simba raJesu rinobvepi.
\p
\v 27 Vakasvikazve Jerusarema. Zvino wakati achifamba mutembere, vaprista vakuru navanyori navakuru vakavuya kwaari;
\v 28 zvino vakati kwaari: Munoita zvinhu izvozvi nesimba ripiko? Ndianiko wakakupai simba iri, kuti muite izvi?
\v 29 Jesu akati kwavari: Neni ndichakubvunzaivo mubvunzo mumwe, mundipindure, neni ndichakuvudzaivo simba randinoita naro zvinhu izvozvi.
\v 30 Rubhabhatidzo rwaJohwani rwakabva kudenga kana kuvanhu? Ndipindurei,
\v 31 Vakataurirana, vachiti: Kana tikati, kudenga, uchati: Makagoregerei kumutenda?
\v 32 Asi, kana tikati kuvanhu; vakanga vachitya vanhu, nokuti vose vakanga vachiti Johwani muporofita zvirokwazvo.
\v 33 Vakapindura vachiti kuna Jesu: Hatizivi. Jesu akapindura akati kwavari: Neni handingakuvudziyivo simba randinoita naro zvinhu izvi.

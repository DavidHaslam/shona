\c 11
\s Jesu unogamuchirwa paJerusarema.
\p
\v 1 Vakati vachiswedera Jerusarema, paBetfage neBhetaniya, pagomo reMiorivhi, akatuma vaviri vavadzidzi vake,
\v 2 zvino akati kwavari: Endai kumusha wakatarisana nemwi; pakarepo kana muchangopinda mauri, muchawana dhongwana rakasungirwa, risina-kumbotaswa nomunhu; murisunugure, mugovuya \add naro\add*.
\v 3 Kana munhu akati kwamuri: Munoritireiko kudaro? Muti: Ishe unorida. Pakarepo ucharitumirazve pano.
\v 4 Vakaenda, vakandowana dhongwana rakasungirwa kunze pamukova, pamharadzano dzenzira, vakarisunungura.
\v 5 Vamwe vakanga vamirepo, vakati kwavari: Munosunungurireiko dhongwana?
\v 6 Vakavavudza sezvavakarairwa naJesu; vakavarega.
\v 7 Zvino vakavuya nedhongwana kunaJesu;vakakandira nguvo dzavo pamusoro paro; akagara pamusoro paro.
\v 8 Vazhinji vakawarira nguvo dzavo panzira, navamwe vakatema mashizha pamiti vakawarira panzira.
\v 9 Zvino avo vakanga vachitungamira, navakanga vachitevera, vakadanidzira, vachiti: Hosana, ngaarumbidzwe iye unovuya muzita raShe.
\v 10 Ngabwurumbidzwe vushe bwaBaba vedu Dhavhidhi, bwunovuya muzita raIshe! Hosana kumusoro-soro!
\v 11 Ipapo Jesu wakapinda Jerusarema mutembere; akati aringa-ringa zvinhu zvose, zuva zvarakanga ravira, akabuda, akaenda Bhetaniya navanegumi navaviri.
\s Jesu unotuka muvonde wakanga usingabereki.
\p
\v 12 Zvino fume mangwana vakati vachibva Bhetaniya, akanzwa nzara;
\v 13 Zvino wakati achivona muvonde uri kure, unamashizha, akaenda'ko, achiti, zvimwe ungawana chinhu pauri; zvino achisvika pauri, haana kuwana chinhu, asi mashizha bedzi; nokuti yakanga isi nguva yamavonde.
\v 14 Akapindura, akati kwauri: Kusava nomunhu, unozodya zvibereko pauri nokusingaperi. Vadzidzi vake vakazvinzwa.
\s Jesu unonatsa tembere.
\s (Mat. 21. 12-17; Ruka 19. 45-48; Joh. 2. 13-17.)
\p
\v 15 Vakasvika Jerusarema; akapinda mutembere, akatanga kubudisa vaitengesa, navaitenga mutembere; akawisa matafura avaitsinhanhisa mari, nezvigaro zvavaitengesa njiva.
\v 16 Akasatendera munhu kuti atakure nhumbi mutembere.
\v 17 Akadzidzisa, achiti kwavari: Hakuna kunyorwa here kuchinzi: imba yangu ichanzi imba yokunyengetera yamarudzi ose? Asi imi makaiita bako ramakororo.
\v 18 VaPirisita vakuru navanyori vakati vachizvinzwa, vakatsvaka pavangamuvuraya napo; nokuti vakanga vachimutya, nokuti vazhinji vose vakashamiswa nokudzidzisa kwake.
\v 19 Zvino, nguva dzose kana ava madekwana, aienda kunze kweguta,
\v 20 Vakati vachipfuvura napo mangwanani, vakavona muvonde wawoma kubva pamidzi.
\v 21 Petro akarangarira, akati kwaari: Rabhi, tarirai muvonde wamakatuka wawoma.
\v 22 Jesu akapindura, akati kwavari: Ivai nokutenda kunaMwari.
\v 23 Zvirokwazvo ndinoti kwamuri: mumwe nomumwe unoti kugomo iri: Simudzwa, ukandwe mugungwa, asinganyunyuti mumoyo make, asi achitenda kuti zvaanoreva zvichaitika, uchava nazvo.
\v 24 Saka ndinoti kwamuri; Zvinhu zvose zvose zvamunonyengeterera nokukumbira, tendai kuti mazvigamuchira, mugova nazvo.
\v 25 Kana mukamira muchinyengetera, kangamwirai kana munemhaka nomumwe, kuti naBaba venyu vari kudenga, vakukangamwirei kudarika kwenyu;
\v 26 asi kana musingakangamwiri imi naBaba venyu vari kudenga havangakukangamwiriyi imi kudarika kwenyu.
\s Simba raJesu rinobvepi.
\s (Mat. 21. 23-27; Ruka 20. 1-8.)
\p
\v 27 Vakasvika zve Jerusarema. Zvino wakati achifamba mutembere, vaPirisita vakuru navanyori navakuru vakavuya kwaari;
\v 28 vakati kwaari; Munoita zvinhu izvozvi nesimba ripiko? Ndianiko wakakupai simba iri, kuti muite izvi?
\v 29 Jesu akati kwavari: neni ndichakubvunzai vo shoko rimwe, mundipindure, neni ndichakuvudzaivo simba randinoita naro zvinhu izvozvi.
\v 30 Rubhabhatidzo rwaJohwani rwakabva kudenga here kana kuvanhu? Ndipindurei,
\v 31 Vakataurirana, vachiti: Kana tikati, kudenga, uchati: Makagoregerei kumutenda?
\v 32 Asi tingati, kuvanhu, here? Vakanga vachitya vanhu vazhinji, nokuti vose vakanga vachiti Johwani muporofita zvirokwazvo.
\v 33 Vakapindura vachiti kuna Jesu; Hatizivi. Jesu akati kwavari: Neni handingakuvudziyi vo simba randinoita naro zvinhu izvi.

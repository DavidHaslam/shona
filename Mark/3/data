\c 3
\s Jesu unoporesa munhu waiva noruvoko rwakawonyana.
\p
\v 1 Wakapindazve musinagoge, zvino kwakanga kunomunhuko wakanga anoruvoko rwakawonyana.
\v 2 Zvino vakamutarisisa kuvona kana angamuporesa nomusi wesabata, kuti vamupomere mhosva.
\v 3 Zvino wakati kumunhu wakanga anoruvoko rwakawonyana: Simuka uvuye pakati.
\v 4 Akati kwavari: Zvinotenderwa here nesabata kuita zvakanaka, kana zvakaipa? Kuponesa munhu, kana kuvuraya? Vakanyarara.
\v 5 Zvino wakati aringa-ringa, achivatarira nokutsamwa, ane shungu nokuda kokuwoma kwemoyo yavo; akati kumunhu: Tambanudza ruvoko rwako. Akatambanudza ruvoko rwake rukaporeswa rukava sorumwe.
\v 6 Zvino vaFarisi vakati vabuda pakarepo vakandorangana navaHerodhe pamusoro pake kuti vangamuvuraya sei.
\s Jesu unoporesa vazhinji.
\p
\v 7 Zvino Jesu akabva navadzidzi vake \add vakaenda\add* kugungwa, mhomho zhinji ikamutevera ichibva Gariri nokuJudhiya,
\v 8 neJerusarema, neIdhumeya, nemhiri kwaJoridhani nokunyika yakapoteredza Tire neSidhoni, vanhu vazhinji-zhinji vakati vanzwa zvaanoita vakavuya kwaari.
\v 9 Akavudza vadzidzi vake kuti kagwa kadiki kamugarire nokuda kwavazhinji, kuti varege kumumanikidza.
\v 10 Nokuti wakanga aporesa vazhinji zvokuti wakamanikidzwa navose, vana marwere kuti vamunyangate.
\v 11 Nemweya yetsvina, yakati yamuvona, yaiwira pasi pamberi pake, ikadanidzira ichiti: Ndiwe Mwanakomana waMwari!
\v 12 Akairaira zvikuru kuti irege kumuzivisa pachena.
\s Jesu unodana vadzidzi vake.
\p
\v 13 Zvino wakakwira mugomo, akadana vaakanga achida, vakavuya kwaari.
\v 14 Akagadza vanegumi navaviri, kuti vagare naye, avatume kuti vaparidze,
\v 15 Vuye vave nesimba rekuporesa nokubudisa mweya yakaipa.
\v 16 NaSimoni akatumidza zita rinonzi Petro,
\v 17 naJakobho waZebhedi naJohwani munun'una waJakobho akavatumidza ivo mazita anonzi Boanergesi ndokuti vanakomana vokutinhira;
\v 18 naAndiriya naFiripo naBhartoromiyo naTomasi naJakobho waArifiyosi naTadhiyo naSimoni muKenani.
\v 19 naJudhasi Iskarioti iyevo wakamupa ndukira. Zvino wakapinda mumba.
\s Kumhura Mweya Mutsvene.
\p
\v 20 vazhinji vakavunganazve naye nokudaro vakanga vasingagoni \add kunyange\add* kudya chingwa.
\v 21 Vanhu vokwake vakati vachi\add zvi\add*nzwa vakabuda kuzomubata nokuti vakati: Unopenga.
\v 22 Navanyori vakanga vaburuka vachibva Jerusarema vakati, una Bheerizebhuri unodudisa mweya yakaipa nomuchinda wemweya yakaipa.
\v 23 Zvino akavadanira kwaari, akati kwavari nemifananidzo: Satani ungabudisa Satani seiko?
\v 24 Kana vushe bwuchizvipesanisa, vushe uhwo habwungagoni kumira.
\v 25 Kana imba ichizvipesanisa, imba iyo haingamiri.
\v 26 Kana Satani achizvimukira, akazvipesanisa, haangagoni kumira, asi unopera.
\v 27 Hakuno munhu ungapinda mumba momurume unesimba akapamba nhumbi dzake kunze kokuti ambosunga murume unesimba zvino ungaparadza imba yake.
\v 28 Zvirokwazvo ndinoti kwamuri: Zvivi zvose zvichakanganwirwa vanakomana vavanhu;  nokumhura kose kwavanomhura Mwari nako.
\v 29 Asi aninani wamhura Mweya Mutsvene haangatokanganwirwi asi uri panjodzi yokurashiwa kokusingaperi.
\v 30 Nokuti vakati: Unomweya wetsvina.
\s Vukama naJesu.
\p
\v 31 Zvino kwakavuya mai vake navanunu'una vake, vakamira kunze vakatumira \add nhume\add* kwaari kunomudana.
\v 32 Vazhinji vakanga vagere vakamukomba vakati kwaari, tarirai mai venyu navanun'una venyu nehanzvidzi dzenyu vari kunze vachikutsvakai.
\v 33 Akavapindura akati, mai vangu navanun'una vangu ndivana aniko?
\v 34 Zvino akaringaringa vanhu vakanga vagere vakamukomba akati, tarirai mai vangu navanun'una vangu!
\v 35 Nokuti aninani unoita kuda kwaMwari ndiye munun'una wangu nehanzvadzi namai.

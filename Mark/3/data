\c 3
\s Jesu unoporesa munhu waiva noruoko rwakawonyana
\p
\v 1 Zvino wakapindazve musinagoge, zvino kwakanga kune munhuko wakanga ane ruoko rwakawonyana.
\v 2 Zvino vakamutarisisa \add kuona\add* kana angamuporesa nesabata, kuti vamupomere.
\v 3 Zvino akati kumunhu waiva neruoko rwakawonyana: Simuka uende pakati.
\v 4 Akati kwavari: Zviri pamutemo here kuita zvakanaka namasabata, kana kuita zvakaipa? Kuponesa upenyu, kana kuuraya? Asi vakanyarara.
\v 5 Zvino wakati aringa-ringa kwavari, nokutsamwa, ane shungu nokuda kokuoma kwemoyo wavo, akati kumunhu: Tambanudza ruoko rwako. Akatambanudza ruoko rwake rwukagwinya serumwe.
\v 6 VaFarisi vakabuda pakarepo vakarangana navaHerodhe pamusoro pake kuti vangamuparadza sei.
\s Jesu unoporesa vazhinji
\p
\v 7 Zvino Jesu akabva navadzidzi vake \add vakaenda\add* kugungwa; chaunga chikuru chikamutevera chichibva Garirea, nokuJudhiya,
\v 8 nekuJerusarema, nekuIdhumeya, nemhiri kwaJoridhani, navakapoteredza Tire neSidhoni, chaunga chikuru, vakati vanzwa makuriro ezvinhu zvaanoita vakauya kwaari.
\v 9 Akataura kuvadzidzi vake kuti igwa duku rimugarire nokuda kwechaunga, kuti varege kumutsikirira.
\v 10 Nokuti wakanga aporesa vazhinji zvokuti vaiwira pamusoro pake kuti vamubate vose vakanga vane zvirwere.
\v 11 Nemweya yetsvina, payakamuona yakawira pasi pamberi pake, ikadanidzira ichiti: Imwi muri Mwanakomana waMwari.
\v 12 Akairairisa zvikuru kuti irege kumubudisa pachena.
\s Jesu unodana vadzidzi vake
\p
\v 13 Zvino wakakwira mugomo, akadanira kwaari vaakanga achida iye; vakauya kwaari.
\v 14 Akagadza gumi navaviri, kuti vave naye, nokuti avatume kunoparidza,
\v 15 uye vave nesimba rekuporesa zvirwere nokubudisa madhimoni.
\v 16 NaSimoni akamutumidza zita \add rinonzi\add* Petro,
\v 17 naJakobho waZebhedhi, naJohwani munun'una waJakobho; akavatumidza mazita \add anonzi\add* Bowanegesi, ndokuti, vanakomana vokutinhira;
\v 18 naAndiriya, naFiripi, naBhatoromiyo, naMatewu, naTomasi, naJakobho waArifiyosi, naTadhiyo, naSimoni muKanani,
\v 19 naJudhasi Isikariyoti, iyewo wakamutengesa. Ndokubva vapinda mumba.
\s Kumhura Mweya Mutsvene
\p
\v 20 Chaunga chikaunganazve zvokuti vakanga vasingagoni kana kudya chingwa.
\v 21 Vokwake vakati vachi\add zvi\add*nzwa vakabuda kunomubata; nokuti vakati: Unopenga.
\v 22 Navanyori vakaburuka vachibva Jerusarema vakati: Una Bheerizebhuri, nokuti: Unobudisa madhimoni nomutungamiriri wemadhimoni.
\v 23 Zvino akavadanira kwaari, akati kwavari nemifananidzo: Satani ungagona kubudisa Satani sei?
\v 24 Kana ushe hwakapesana hwuchimirisana, ushe uhwo hahungagoni kumira.
\v 25 Kana imba yakapesana ichimirisana, imba iyo haigoni kumira.
\v 26 Uye kana Satani achizvimukira, akapesana, haangagoni kumira, asi unopera.
\v 27 Hakuna ungagona kupinda mumba mehamburamakaka, akapamba nhumbi dzayo, kunze kokuti atanga kusunga hamburamakaka, ndokuzopamba imba yayo.
\p
\v 28 Zvirokwazvo ndinoti kwamuri: Zvivi zvose zvichakangamwirwa kuvanakomana vavanhu, nokunyomba kose kwavanonyomba nako;
\v 29 asi ani nani unonyomba achipikisa Mweya Mutsvene haana kangamwiro narinhi asi une mhosva yokutongwa kusingaperi.
\v 30 Nokuti vakati: Une mweya wetsvina.
\s Ukama naJesu
\p
\v 31 Zvino kwakauya vanun'una namai vake, vakamira kunze, vakatumira \add nhume\add* kwaari vachimudana.
\v 32 Chaunga chakanga chigere chakamukomba; vakati kwaari: Tarirai, mai venyu navanun'una venyu vari panze vanokutsvakai.
\v 33 Akavapindura achiti: Mai vangu ndiyani kana vanun'una vangu?
\v 34 Zvino akaringa-ringa kupoteredza avo vakanga vagere vakamukomba akati: Tarirai mai vangu navanun'una vangu.
\v 35 Nokuti ani nani unoita kuda kwaMwari, ndiye munun'una wangu nehanzvadzi yangu namai.

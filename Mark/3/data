\c 3
\s Jesu unoporesa munhu waiva noruvoko rwakawonyana
\p
\v 1 Wakapindazve musinagoge, zvino kwakanga kunomunhuko wakanga anoruvoko rwakawonyana.
\v 2 Zvino vakamutarisisa \add kuvona\add* kana angamuporesa nomusi wesabata, kuti vamupomere mhosva.
\v 3 Zvino wakati kumunhu wakanga anoruvoko rwakawonyana: Simuka uvuye pakati.
\v 4 Akati kwavari: Zvinotenderwa kuita zvakanaka namazuva esabata here, kana kuita zvakaipa? Kuponesa munhu, kana kuvuraya? Vakanyarara.
\v 5 Zvino wakati aringa-ringa, achivatarira nokutsamwa, ane shungu nokuda kokuwoma kwemoyo yavo; akati kumunhu: Tambanudza ruvoko rwako. Akatambanudza ruvoko rwake rukaporeswa rukava sorumwe.
\v 6 Zvino vaFarisi vakati vabuda pakarepo vakandorangana navaHerodhe pamusoro pake kuti vangamuparazda sei.
\s Jesu unoporesa vazhinji
\p
\v 7 Zvino Jesu akabva navadzidzi vake \add vakaenda\add* kugungwa, chaunga chikuru chikamutevera chichibva Gariri nokuJudhiya,
\v 8 neJerusarema, neIdhumeya, nemhiri kwaJoridhani nokunyika yakapoteredza Tire neSidhoni; chaunga chikuru chakati chanzwa zvaanoita chikavuya kwaari.
\v 9 Akataura kuvadzidzi vake kuti kachikepe kadiki kamugarire nokuda kwavazhinji, zvimwe vangamumanikidza.
\v 10 Nokuti wakanga aporesa vazhinji zvokuti vakamumanikidza kuti vamubate vose vakanga vane zvirwere.
\v 11 Nemweya yetsvina, yakati yamuvona, ikawira pasi pamberi pake, ikadanidzira ichiti: Ndiwe Mwanakomana waMwari!
\v 12 Akairairisa zvikuru kuti irege kumuzivisa pachena.
\s Jesu unodana vadzidzi vake
\p
\v 13 Zvino wakakwira mugomo, akadana vaakanga achida, vakavuya kwaari.
\v 14 Akagadza vanegumi navaviri, kuti vagare naye, nokuti avatume kunoparidza,
\v 15 Vuye vave nesimba rekuporesa vurwere nokubudisa mweya yakaipa.
\v 16 NaSimoni aka\add mu\add*tumidza zita rinonzi Petro,
\v 17 naJakobho waZebhedhi, naJohwani munun'una waJakobho akavatumidza ivo mazita anonzi Bowanegesi, ndokuti vanakomana vokutinhira;
\v 18 naAndiriya, naFiripi, naBhatoromiyo naMatewu naTomasi naJakobho waArifiyosi, naTadhiyo, naSimoni muKenani,
\v 19 naJudhasi Isikariyoti, iyevo wakamupandukira. Zvino wakapinda mumba.
\s Kumhura Mweya Mutsvene
\p
\v 20 chaunga chikavunganazve pamwechete zvokuti vakanga vasingagoni kunyange kudya chingwa.
\v 21 Vanhu vokwake vakati vachi\add zvi\add*nzwa vakabuda kuzomubata; nokuti vakati: Unopenga.
\v 22 Navanyori vakanga vaburuka vachibva Jerusarema vakati: Una Bheerizebhuri, vuye unobudisa mweya yakaipa nomuchinda wemweya yakaipa.
\v 23 Zvino akavadana, akati kwavari nemifananidzo: Satani ungabudisa Satani seiko?
\v 24 Kana vushe bwukazvipesanisa, vushe uhwo habwungagoni kumira.
\v 25 Kana imba ikazvipesanisa, imba iyo haigoni kumira.
\v 26 Kana Satani achizvimukira, akazvipesanisa, haangagoni kumira, asi unopera.
\v 27 Hakuno munhu ungapinda mumba momurume unesimba, akapamba nhumbi dzake, kunze kokuti ambosunga murume unesimba, zvino ungapamba imba yake.
\v 28 Zvirokwazvo ndinoti kwamuri: Zvivi zvose zvichakangamwirwa vanakomana vavanhu, nokumhura Mwari kose kwavanomhura Mwari nako;
\v 29 asi ani nani wamhura Mwari Mweya Mutsvene haangatongokangamwirwi asi uri panjodzi yokutongerwa mhosva yokusingaperi.
\v 30 Nokuti vakati: Unomweya wetsvina.
\s Vukama naJesu
\p
\v 31 Zvino kwakavuya vanunu'una vake namai vake, vakamira kunze, vakatumira \add nhume\add* kwaari vachimudana.
\v 32 Chaunga chakanga chigere chakamukomba; chikati kwaari: Tarirai, mai venyu navana vamai venyu vari kunze vanokutsvakai.
\v 33 Akavapindura achiti: Ndiyaniko mai vangu kana vana vamai vangu?
\v 34 Zvino akaringa-ringa avo vakanga vagere vakamukomba akati: Tarirai mai vangu navana vamai vangu.
\v 35 Nokuti ani nani unoita kuda kwaMwari, ndiye mwana wamai vangu nehanzvadzi namai.

\c 3
\s Jesu unoporesa munhu waiva noruoko rwakawonyana
\p
\v 1 Zvino wakapindazve musinagoge, zvino kwakanga kune munhuko wakanga ane ruoko rwakawonyana.
\v 2 Zvino vakamutarisisa \add kuona\add* kana angamuporesa nomusi wesabata, kuti vamupomere mhosva.
\v 3 Zvino iye akati kumunhu weruoko rwakawonyana: Simuka uuye pakati.
\v 4 Akati kwavari: Zviri pamutemo here kuita zvakanaka namazuva esabata, kana kuita zvakaipa? Kuponesa upenyu, kana kuuraya? Asi vakanyarara.
\v 5 Zvino wakati aringa-ringa kwavari, nokutsamwa, ane shungu nokuda kokuoma kwemoyo yavo; akati kumunhu: Tambanudza ruoko rwako. Akatambanudza ruoko rwake rukaporeswa serumwe.
\v 6 VaFarisi vakabuda pakarepo vakarangana navaHerodhe pamusoro pake kuti vangamuparadza sei.
\s Jesu unoporesa vazhinji
\p
\v 7 Zvino Jesu akabva navadzidzi vake \add vakaenda\add* kugungwa, chaunga chikuru chikamutevera chichibva Garirea, nokuJudhiya,
\v 8 nekuJerusarema, nekuIdhumeya, nemhiri kwaJoridhani navakapoteredza Tire neSidhoni; chaunga chikuru, chakati chanzwa zvinhu zvikuru zvaanoita chikauya kwaari.
\v 9 Akataura kuvadzidzi vake kuti igwa duku rimugarire nokuda kwechaunga, zvimwe chingamutsikirira.
\v 10 Nokuti wakanga aporesa vazhinji zvokuti vaitsikirirana pamusoro pake kuti vamubate vose vakanga vane zvirwere.
\v 11 Nemweya yetsvina, payakamuona yakawira pasi pamberi pake, ikadanidzira ichiti: Imwi muri Mwanakomana waMwari.
\v 12 Akairairisa zvikuru kuti irege kumuzivisa \add pachena\add*.
\s Jesu unodana vadzidzi vake
\p
\v 13 Zvino wakakwira mugomo, akadana vaakanga achida iye, vakauya kwaari.
\v 14 Akagadza gumi navaviri, kuti vave naye, nokuti avatume kunoparidza,
\v 15 uye vave nesimba rekuporesa urwere nokubudisa madhimoni:
\v 16 NaSimoni aka\add mu\add*tumidza zita rinonzi Petro,
\v 17 naJakobho waZebhedhi, naJohwani munun'una waJakobho akavatumidza ivo mazita anonzi Bowanegesi, ndokuti, vanakomana vokutinhira;
\v 18 naAndiriya, naFiripi, naBhatoromiyo naMatewu naTomasi naJakobho waArifiyosi, naTadhiyo, naSimoni muKenani,
\v 19 naJudhasi Isikariyoti, iyewo wakamutengesa. Ndokubva vapinda mumba.
\s Kumhura Mweya Mutsvene
\p
\v 20 Chaunga chikaunganazve pamwechete zvokuti vakanga vasingagoni kana kudya chingwa.
\v 21 Vanhu vokwake vakati vachi\add zvi\add*nzwa vakabuda kunomubata; nokuti vakati: Unopenga.
\v 22 Navanyori vakaburuka vachibva Jerusarema vakati: Una Bheerizebhuri, uye unobudisa madhimoni nomuchinda wemadhimoni.
\v 23 Zvino akavadana, akati kwavari nemifananidzo: Satani ungabudisa Satani seiko?
\v 24 Kana ushe hwakapesana hwuchimirisana, ushe uhwo hahungagoni kumira.
\v 25 Kana imba yakapesana ichimirisana, imba iyo haigoni kumira.
\v 26 Uye kana Satani achizvimukira, akazvipesanisa, haangagoni kumira, asi unopera.
\v 27 Hakuna ungapinda mumba mechikakarara, akapamba nhumbi dzacho, kunze kokuti ambosunga chikakarara, zvino ungapamba imba yacho.
\p
\v 28 Zvirokwazvo ndinoti kwamuri: Zvivi zvose zvichakangamwirwa kuvanakomana vavanhu, nokumhura Mwari kose kwavanomhura Mwari nako;
\v 29 asi ani nani unomhura Mweya Mutsvene haana kangamwiro asi une mhosva yokurashwa kusingaperi.
\v 30 Nokuti vakati: Une mweya wetsvina.
\s Ukama naJesu
\p
\v 31 Zvino kwakauya vanun'una vake namai vake, vakamira kunze, vakatumira \add nhume\add* kwaari vachimudana.
\v 32 Chaunga chakanga chigere chakamukomba; chikati kwaari: Tarirai, mai venyu navanun'una venyu vari panze vanokutsvakai.
\v 33 Akavapindura achiti: Mai vangu ndiyaniko kana vanun'una vangu?
\v 34 Zvino akaringa-ringa avo vakanga vagere vakamukomba akati: Tarirai mai vangu navanun'una vangu.
\v 35 Nokuti ani nani unoita kuda kwaMwari, ndiye munun'una nehanzvadzi yangu namai.

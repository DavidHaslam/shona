\c 3
\s Jesu unoporesa munhu waiva noruvoko rwakawonyana
\p
\v 1 Zvino wakapindazve musinagoge, zvino kwakanga kunomunhuko wakanga anoruvoko rwakawonyana.
\v 2 Zvino vakamutarisisa \add kuona\add* kana angamuporesa nomusi wesabata, kuti vamupomere mhosva.
\v 3 Zvino iye akati kumunhu wakanga anoruvoko rwakawonyana: Simuka uuye pakati.
\v 4 Akati kwavari: Zviri pamutemo here kuita zvakanaka namazuva esabata, kana kuita zvakaipa? Kuponesa upenyu, kana kuuraya? Asi vakanyarara.
\v 5 Zvino wakati aringa-ringa kwavari, achivatarira nokutsamwa, ane shungu nokuda kokuwoma kwemoyo yavo; akati kumunhu: Tambanudza ruvoko rwako. Akatambanudza ruvoko rwake rukaporeswa rukava sorumwe.
\v 6 Zvino vaFarisi vakati vabuda pakarepo vakarangana navaHerodhe pamusoro pake kuti vangamuparadza sei.
\s Jesu unoporesa vazhinji
\p
\v 7 Zvino Jesu akabva navadzidzi vake \add vakaenda\add* kugungwa, chaunga chikuru chikamutevera chichibva Garirea nokuJudhiya,
\v 8 neJerusarema, neIdhumeya, nemhiri kwaJoridhani navakapoteredza Tire neSidhoni; chaunga chikuru, chakati chanzwa zvinhu zvikuru zvaanoita chikauya kwaari.
\v 9 Akataura kuvadzidzi vake kuti kachikepe kadiki kamugarire nokuda kwechaunga, zvimwe vangamutsikirira.
\v 10 Nokuti wakanga aporesa vazhinji zvokuti vaitsikirirana pamusoro pake kuti vamubate vose vakanga vane zvirwere.
\v 11 Nemweya yetsvina, payakamuona yakawira pasi pamberi pake, ikadanidzira ichiti: Ndiwe Mwanakomana waMwari!
\v 12 Akairairisa zvikuru kuti irege kumuzivisa \add pachena\add*.
\s Jesu unodana vadzidzi vake
\p
\v 13 Zvino wakakwira mugomo, akadana vaakanga achida, vakauya kwaari.
\v 14 Akagadza vanegumi navaviri, kuti vagare naye, nokuti avatume kunoparidza,
\v 15 uye vave nesimba rekuporesa urwere nokubudisa mweya yakaipa.
\v 16 NaSimoni aka\add mu\add*tumidza zita rinonzi Petro,
\v 17 naJakobho waZebhedhi, naJohwani munun'una waJakobho akavatumidza ivo mazita anonzi Bowanegesi, ndokuti vanakomana vokutinhira;
\v 18 naAndiriya, naFiripi, naBhatoromiyo naMatewu naTomasi naJakobho waArifiyosi, naTadhiyo, naSimoni muKenani,
\v 19 naJudhasi Isikariyoti, iyevo wakamutengesa. Zvino wakapinda mumba.
\s Kumhura Mweya Mutsvene
\p
\v 20 Chaunga chikaunganazve pamwechete zvokuti vakanga vasingagoni kunyange kudya chingwa.
\v 21 Vanhu vokwake vakati vachi\add zvi\add*nzwa vakabuda kuzomubata; nokuti vakati: Unopenga.
\v 22 Navanyori vakaburuka vachibva Jerusarema vakati: Una Bheerizebhuri, uye unobudisa mweya yakaipa nomuchinda wemweya yakaipa.
\v 23 Zvino akavadana, akati kwavari nemifananidzo: Satani ungabudisa Satani seiko?
\v 24 Kana ushe hukazvipesanisa, ushe uhwo hahungagoni kumira.
\v 25 Kana imba ikazvipesanisa, imba iyo haigoni kumira.
\v 26 Zvino kana Satani achizvimukira, akazvipesanisa, haangagoni kumira, asi unopera.
\v 27 Hakuno munhu ungapinda mumba momurume unesimba, akapamba nhumbi dzake, kunze kokuti ambosunga murume unesimba, zvino ungapamba imba yake.
\p
\v 28 Zvirokwazvo ndinoti kwamuri: Zvivi zvose zvichakangamwirwa vanakomana vavanhu, nokumhura Mwari kose kwavanomhura Mwari nako;
\v 29 asi ani nani wamhura Mwari Mweya Mutsvene haangatongokangamwirwi asi uri panjodzi yokutongerwa mhosva yokusingaperi.
\v 30 Nokuti vakati: Unomweya wetsvina.
\s Ukama naJesu
\p
\v 31 Zvino kwakauya vanun'una vake namai vake, vakamira kunze, vakatumira \add nhume\add* kwaari vachimudana.
\v 32 Chaunga chakanga chigere chakamukomba; chikati kwaari: Tarirai, mai venyu navanakomana vamai venyu vari panze vanokutsvakai.
\v 33 Akavapindura achiti: Mai vangu ndiyaniko kana vanun'una vangu?
\v 34 Zvino akaringa-ringa avo vakanga vagere vakamukomba akati: Tarirai mai vangu navanakomana vamai vangu.
\v 35 Nokuti ani nani unoita kuda kwaMwari, ndiye mwana wamai vangu nehanzvadzi yangu namai.

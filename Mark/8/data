\c 8
\s Vanezvuru zvina vanogutswa nechikafu naJesu
\p
\v 1 Namazuva iwayo zvakwakanga kune chaunga chikuru, vasina chavangadya, Jesu akadanira vadzidzi vake kwaari, akati kwavari:
\v 2 Ndinetsitsi nechaunga; nokuti chagara neni mazuva matatu vasina zvavangadya.
\v 3 Kana ndikavaendisa kumba kwavo vasina kudya, vachaziya panzira; nokuti vamwe vavo vanobva kure.
\v 4 Vadzidzi vake vakamupindura, \add vakati\add*: Zvingabvepiko zvingwa munhu zvaangagutsa nazvo ava murenje muno?
\v 5 Akavabvunza, \add akati\add*: Munezvingwa zvingani? Vakati: Zvinomwe.
\v 6 Zvino akaraira chaunga kuti chigare pasi pavhu; akatora zvingwa zvinomwe, akavonga, aka\add zvi\add*medura, ndokupa vadzidzi vake, kuti vaise pamberi \add pavo\add*; vakazviisa pamberi pechaunga.
\v 7 Uye vakanga vanehove duku shoma; zvino aka\add dzi\add*ropafadza, akaraira kuti dziiswewo pamberi \add pavo\add*.
\v 8 Nokudaro vakadya, vakaguta; ndokuunganidza zvezvimedu zvakasara, matengu manomwe.
\v 9 Avo vakange vadya vainge vaiva zvuru zvina; akavarega vachienda.
\p
\v 10 Pakarepo akapinda muchikepe navadzidzi vake, akauya kumativi eDharimanuta.
\s Jesu unoramba kuratidza chiratidzo
\p
\v 11 Zvino vaFarisi vakabuda, vakatanga kupikisana naye, vachitsvaka kwaari chiratidzo chinobva kudenga, vachimuidza.
\v 12 Akagomera zvikuru pamweya wake akati: zera iri rinotsvakireiko chiratidzo? Zvirokwazvo ndinoti kwamuri: Hakuna chiratidzo chichapiwa kuzera iri.
\v 13 Ndokubva avasiya, akapindazve muchikepe, akabva akayambukira kune gumwe rutivi.
\s Jesu unodudzira shoko rembiriso yavaFarisi navaSadhusi
\p
\v 14 Zvino vakanga vakangamwa kutora zvingwa; uyevo vakanga vasina \add c\add*hinhu muchikepe chingapfuura chingwa chimwe chete.
\v 15 Zvino akavaraira, achiti: Ngwarirai, muchenjere mbiriso yavaFarisi nembiriso yaHerodhe.
\v 16 Vakarangana pakati pavo vachiti: Nokuti hatina zvingwa.
\v 17 Zvino Jesu wakati achi\add zvi\add*ziva akati kwavari: Munorangana nemhaka yeiko kuti hamunezingwa? Hamusati maziva, kana kunzwisisa here? Moyo yenyu ichiri mikukutu here?
\v 18 Mune meso hamuoni here? Uye mune nzeve, hamunzwi here? Zvekare hamurangariri here?
\v 19 Musi wandakamedurira vanezvuru zvishanu zvingwa zvishanu, matengu azere manganiko ezvimedu amakanonga? Vakati kwaari: Gumi namaviri.
\v 20 uye nomusi wezvinomwe pavanezvuru zvina, matengu manganiko azere nezvimedu amakanonga? Ndokuti: Manomwe.
\v 21 Ndokubva ati kwavari: Nemhaka yeyi musinganzwisisi?
\s Jesu unosvinudza bofu paBhetisaidha
\p
\v 22 Zvino wakasvika Bhetisaidha; vakauyisa bofu kwaari, vakamugombedzera kuti arinyangate.
\v 23 akabata bofu neruoko \add rwaro\add*, akaribudisira kunze komusha; akati apfira meso aro, akaisa maoko pamusoro paro, akaribvunza kana richiona chinhu.
\v 24 Ndokutarira kumusoro rikati: Ndinoona vanhu vakaita semiti, vachifamba.
\v 25 Mushure maizvozvo akaisazve maoko pamusoro pameso ake akamutaridza kudenga, akaporeswa, akaona vose zvakanaka.
\v 26 Akamurega acienda kumba kwake, achiti: Usapinda mumusha kana kuudza chero umwe mumusha.
\s Petro unopupura kuti Jesu ndiye Kristu
\p
\v 27 Zvino Jesu akabuda navadzidzi vake vakaenda kumisha yeKesariya Firipi; vari munzira akabvunza vadzidzi vake achiti kwavari: Vanhu vanoti ndini aniko?
\v 28 Vakapindura \add vachiti\add*: Johwani Mubhabhatidzi; asi vamwe: Eria, vamwezve, umwe wavaporofita.
\v 29 Iye akati kwavari: Ko imwi munoti ndini ani? Petro akapindura akati kwaari: Imwi muri Kristu.
\v 30 Akavaraira zvikuru kuti varege kuzivisa munhu pamusoro pake.
\p
\v 31 Zvino akatanga kuvadzidzisa kuti Mwanakomana womunhu unofanira kutambudzika zvinhu zvizhinji nokurambwa navakuru, navapristi vakuru, navanyori, agourawa, uye mushure mamazuva matatu amukezve.
\v 32 Akataura shoko iro pachena. Zvino Petro akamutora, akatanga kumutsiura.
\v 33 Asi iye atendeuka, ndokutarira vadzidzi vake, akatsiura Petro achiti: Ibva shure kwangu, Satani; nokuti haurangariri zvinhu zvaMwari, asi zvinhu zvavanhu.
\s Kutevera Jesu
\p
\v 34 Zvino wakati adanira kwaari chaunga navadzidzi vakewo, akati kwavari: Ani nani unoda kuuya shure kwangu, ngaazvirambe, atakure muchinjikwa wake, anditevere.
\v 35 Nokuti ani nani unoda kuponesa upenyu hwake, ucharashikirwa nahwo, asi ani nani ucharashikirwa noupenyu hwake nokuda kwangu nokweevhangeri, ndiye uchahuponesa.
\v 36 Nokuti zvinobatsireiko munhu, kana akawana nyika yose akarashikirwa nomweya wake?
\v 37 Kana kuti munhu uchapeiko kuti adzikinure mweya wake?
\v 38 Nokuti ani nani unonyara pamusoro pangu napamashoko angu pazera iri roupombwe nokutadza, Mwanakomana womhunhu uchanyaravo pamusoro pake, paanouya mukubwinya kwaBaba vake navatumwa vatsvene.

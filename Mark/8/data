\c 8
\s Vanezvuru zvina vanopiwa zvokudya naJesu
\p
\v 1 Namazuva iwayo zvakwakanga kune chaunga chikuru, vasina zvavangadya, Jesu akadana vadzidzi vake, akati kwavari:
\v 2 Ndinetsitsi nechaunga, nokuti chakagara neni mazuva atova matatu vasina zvavangadya.
\v 3 Kana ndikavaendisa kumba kwavo vasina kudya, vachaziya panzira; nokuti vamwe vavo vanobva kure.
\v 4 Vadzidzi vake vakamupindura, \add vakati\add*: Zvingabvepiko zvingwa munhu zvaangagutsa nazvo vanhu ava murenje muno?
\v 5 Akavabvunza, \add akati\add*: Munezvingwa zvinganiko? Vakati: Zvinomwe.
\v 6 Zvino akaraira vanhu vazhinji kuti vagare pasi pavhu; akatora zvingwa zvinomwe, akavonga, aka\add zvi\add*medura, ndokupa vadzidzi vake, kuti vaise pamberi \add pavo\add*; vakazviisa pamberi pavazhinji.
\v 7 Vuye vakanga vanehove duku shomanene; zvino aka\add dzi\add*ropafadza, akaraira kuti zviiswevo pamberi \add pavo\add*.
\v 8 Naizvozvo vakadya, vakaguta; ndokuvunganidza zvimedu zvakasara, matengu manomwe.
\v 9 Avo vakange vadya vainge vaiva zvuru zvina; akavaendisa.
\v 10 Pakarepo akapinda muchikepe navadzidzi vake, akasvika kumativi enyika yeDharimanuta.
\s Jesu unoramba kuratidza chiratidzo
\p
\v 11 Zvino vaFarisi vakabuda, vakatanga kupikisana naye, vachitsvaka kwaari chiratidzo chinobva kudenga, vachimuidza.
\v 12 Akagomera zvikuru pamweya wake, akati: Rudzi urwu runotsvakireiko chiratidzo? Zvirokwazvo ndinoti kwamuri: Hakuna chiratidzo chingapiwa kurudzi urwu.
\v 13 Ipapo akavasiya, akapindazve muchikepe, akayambukira kune gumwe rutivi.
\s Jesu unodudzira shoko rembiriso yavaFarisi navaSajusi
\p
\v 14 Zvino vakanga vakangamwa kutora zvingwa; vakanga vasina \add c\add*hinhu muchikepe chingapfuvura chingwa chimwe chete.
\v 15 Zvino akavaraira, akati: Ngwarirai, muchenjere, mbiriso yavaFarisi nembiriso yaHerodhe.
\v 16 Vakarangana pakati pavo vakati: Nokuti hatine zvingwa.
\v 17 Zvino Jesu wakati achi\add zvi\add*ziva, akati kwavari: Munorangana nemhaka yeiko kuti hamunezingwa? Hamuzivi, kana kunzwisisa here? Moyo yenyu ichiri mikukutu here?
\v 18 Munameso, hamuvoni here? Vuye munenzeve, hamunzwi here? Zvekare hamurangariri here?
\v 19 Musi wandakamedurira vanezvuru zvishanu zvingwa zvishanu, makanonga matengu azere manganiko ezvimedu? Vakati kwaari: Gumi namaviri.
\v 20 Vuye nomusi wezvinomwe pavanezvuru zvina, makanonga matengu manganiko akazadzwa nezvimedu? Vakati: Manomwe.
\v 21 Akati kwavari: Nemhaka yeyi musinganzwisisi?
\s Jesu unosvinudza bofu paBhetisaidha
\p
\v 22 Zvino wakasvika Bhetisaidha; vakavuya nebofu kwaari, vakamugombedzera kuti arinyangate.
\v 23 akabata bofu neruvoko \add rwaro\add*, akaribudisira kunze komusha, ndokupfira meso aro, akaisa mavoko pamusoro paro, akaribvunza kana richivona chinhu.
\v 24 Iro rikatarira rikati: Ndinovona vanhu vakaita semiti, vachifamba.
\v 25 Mushure maizvozvo akaisazve mavoko pamusoro pameso ake akamutaridza kudenga, akaporeswa, akavona zvose zvakanaka.
\v 26 Akamuendesa kumba kwake, achiti: Usatongopinda mumusha kana kuvudza chero munhu mumusha.
\s Petro unopupura kuti Jesu ndiye Kristu
\p
\v 27 Zvino Jesu akabuda navadzidzi vake vakaenda kumisha yeKesaria Firipi; \add vari\add* munzira akabvunza vadzidzi vake achiti kwavari: Vanhu vanoti ndini aniko?
\v 28 Vakapindura \add vachiti\add* : Johwani Mubhabhatidzi; vamwe, Eria, vamwezve, mumwe wavaporofita.
\v 29 Zvino akati kwavari: Ko imwi munoti ndini ani? Petro akapindura, akati kwaari: Imwi muri Kristu.
\v 30 Akavaraira zvikuru kuti varege kuzivisa munhu pamusoro pake.
\v 31 Zvino akatanga kuvadzidzisa kuti Mwanakomana womunhu unofanira kutambudzika zvizhinji nokurambwa navakuru, navaprista vakuru, navanyori, agovurawa, mushure mamazuva matatu, amukezve.
\v 32 Akataura shoko iro pachena. Zvino Petro akamutora, akatanga kumudziva.
\v 33 Asi iye wakatendevuka, ndokutarira vadzidzi vake, akadziva Petro akati: Ibva shure kwangu, Satani, nokuti haurangariri zvinhu zvaMwari, asi zvinhu zvavanhu.
\s Kutevera Jesu
\p
\v 34 Zvino wakadanira kwaari chaunga navadzidzi vake, akati kwavari: Kana munhu achida kuvuya shure kwangu, ngaazvirambe, atakure muchinjikwa wake, anditevere.
\v 35 Nokuti ani nani unoda kuponesa vupenyu bwake, ucharashikirwa nabwo, asi ani nani ucharashikirwa novupenyu bwake nokuda kwangu nokweevhangeri, ndiye uchabwuponesa.
\v 36 Nokuti zvinobatsireiko munhu, kana akawana nyika yose akarashikirwa nomweya wake?
\v 37 Nokuti munhu ucharipeiko kuti adzikinure mweya wake?
\v 38 Nokuti aninani unonyara pamusoro pangu namashoko angu parudzi urwu rwovupombwe nokutadza, Mwanakomana womhunhu uchanyaravo pamusoro pake, paanovuya mukubwinya kwake naBaba vake navatumwa vatsvene.

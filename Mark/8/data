\c 8
\s Vanezvuru zvina vanopiwa zvokudya naJesu
\p
\v 1 Namazuva iwayo zvakwakanga kune chaunga chikuru, vasina zvavangadya, Jesu akadana vadzidzi vake, akati kwavari:
\v 2 Ndinetsitsi nechaunga, nokuti chakagara neni mazuva matatu vasina zvavangadya.
\v 3 Kana ndikavaendisa kumba kwavo vasina kudya, vachaziya panzira; nokuti vamwe vavo vanobva kure.
\v 4 Vadzidzi vake vakamupindura, \add vakati\add*: Zvingabvepiko zvingwa munhu zvaangagutsa nazvo vanhu ava murenje muno?
\v 5 Akavabvunza, \add akati\add*: Munezvingwa zvinganiko? Vakati: Zvinomwe.
\v 6 Zvino akaraira vanhu vazhinji kuti vagare pasi pavhu; akatora zvingwa zvinomwe, akavonga, aka\add zvi\add*medura, ndokupa vadzidzi vake, kuti vaise pamberi \add pavo\add*; vakazviisa pamberi pavazhinji.
\v 7 Uye vakanga vanehove duku shomanene; zvino aka\add dzi\add*ropafadza, akaraira kuti zviiswevo pamberi \add pavo\add*.
\v 8 Naizvozvo vakadya, vakaguta; ndokuunganidza zvimedu zvakasara, matengu manomwe.
\v 9 Avo vakange vadya vainge vaiva zvuru zvina; akavaendisa.
\p
\v 10 Pakarepo akapinda muchikepe navadzidzi vake, akasvika kumativi eDharimanuta.
\s Jesu unoramba kuratidza chiratidzo
\p
\v 11 Zvino vaFarisi vakabuda, vakatanga kupikisana naye, vachitsvaka kwaari chiratidzo chinobva kudenga, vachimuidza.
\v 12 Akagomera zvikuru pamweya wake, akati: Rudzi urwu runotsvakireiko chiratidzo? Zvirokwazvo ndinoti kwamuri: Hakuna chiratidzo chingapiwa kurudzi urwu.
\v 13 Ipapo akavasiya, akapindazve muchikepe, akabva akayambukira kune gumwe rutivi.
\s Jesu unodudzira shoko rembiriso yavaFarisi navaSadhusi
\p
\v 14 Zvino vakanga vakangamwa kutora zvingwa; uyevo vakanga vasina \add c\add*hinhu muchikepe chingapfuura chingwa chimwe chete.
\v 15 Zvino akavaraira, achiti: Ngwarirai, muchenjere, mbiriso yavaFarisi nembiriso yaHerodhe.
\v 16 Vakarangana pakati pavo vachiti: Nokuti hatine zvingwa.
\v 17 Zvino Jesu wakati achi\add zvi\add*ziva, akati kwavari: Munorangana nemhaka yeiko kuti hamunezingwa? Hamusati maziva, kana kunzwisisa here? Moyo yenyu ichiri mikukutu here?
\v 18 Munameso hamuoni here? Uye munenzeve, hamunzwi here? Zvekare hamurangariri here?
\v 19 Musi wandakamedurira vanezvuru zvishanu zvingwa zvishanu, matengu azere manganiko ezvimedu amakanonga? Vakati kwaari: Gumi namaviri.
\v 20 uye nomusi wezvinomwe pavanezvuru zvina, matengu manganiko akazadzwa nezvimedu amakanonga? Vakati: Manomwe.
\v 21 Akati kwavari: Nemhaka yeyi musinganzwisisi?
\s Jesu unosvinudza bofu paBhetisaidha
\p
\v 22 Zvino wakasvika Bhetisaidha; vakauya nebofu kwaari, vakamugombedzera kuti arinyangate.
\v 23 akabata bofu neruvoko \add rwaro\add*, akaribudisira kunze komusha, akati apfira meso aro, akaisa mavoko pamusoro paro, akaribvunza kana richiona chinhu.
\v 24 Iro rikatarira kumusoro rikati: Ndinoona vanhu vakaita semiti, vachifamba.
\v 25 Mushure maizvozvo akaisazve mavoko pamusoro pameso ake akamutaridza kudenga, akaporeswa, akaona zvose zvakanaka.
\v 26 Akamuendesa kumba kwake, achiti: Usatongopinda mumusha kana kuudza chero munhu mumusha.
\s Petro unopupura kuti Jesu ndiye Kristu
\p
\v 27 Zvino Jesu akabuda navadzidzi vake vakaenda kumisha yeKesariya Firipi; \add vari\add* munzira akabvunza vadzidzi vake achiti kwavari: Vanhu vanoti ndini aniko?
\v 28 Vakapindura \add vachiti\add*: Johwani Mubhabhatidzi; asi vamwe: Eria, vamwezve, mumwe wavaporofita.
\v 29 Zvino akati kwavari: Ko imwi munoti ndini ani? Petro akapindura akati kwaari: Imwi muri Kristu.
\v 30 Akavaraira zvikuru kuti varege kuzivisa munhu pamusoro pake.
\p
\v 31 Zvino akatanga kuvadzidzisa kuti Mwanakomana womunhu unofanira kutambudzika zvinhu zvizhinji nokurambwa navakuru, navapristi vakuru, navanyori, agourawa, mushure mamazuva matatu, amukezve.
\v 32 Akataura shoko iro pachena. Zvino Petro akamutora, akatanga kumutsiura.
\v 33 Asi iye wakatendeuka, ndokutarira vadzidzi vake, akatsiura Petro achiti: Ibva shure kwangu, Satani, nokuti haurangariri zvinhu zvaMwari, asi zvinhu zvavanhu.
\s Kutevera Jesu
\p
\v 34 Zvino wakadanira kwaari chaunga navadzidzi vakevo, akati kwavari: Ani nani unoda kuuya shure kwangu, ngaazvirambe, atakure muchinjikwa wake, anditevere.
\v 35 Nokuti ani nani unoda kuponesa upenyu hwake, ucharashikirwa nahwo, asi ani nani ucharashikirwa noupenyu hwake nokuda kwangu nokweevhangeri, ndiye uchahuponesa.
\v 36 Nokuti zvinobatsireiko munhu, kana akawana nyika yose akarashikirwa nomweya wake?
\v 37 Kana kuti munhu ucharipeiko kuti adzikinure mweya wake?
\v 38 Nokuti ani nani unonyara pamusoro pangu namashoko angu parudzi urwu rwoupombwe nokutadza, Mwanakomana womhunhu uchanyaravo pamusoro pake, paanouya mukubwinya kwake naBaba vake navatumwa vatsvene.

\c 4
\s Mufananidzo womukushi
\p
\v 1 Zvino wakatangazve kudzidzisa pagungwa; kukaungana kwaari chaunga chikuru zvokuti wakapinda muchikepe akagara mugungwa; uye chaunga chose chakanga chiri parutivi rwegungwa panyika.
\p
\v 2 Akavadzidzisa zvinhu zvizhinji nemifananidzo, akati kwavari padzidziso yake:
\v 3 Teererai; tarirai, mukushi wakabuda kundokusha.
\v 4 Zvino zvakaitika pakukusha, imwe mbeu yakawira parutivi rwenzira; shiri dzokudenga dzikauya dzikaidya yose.
\v 5 Asi imwe yakawira parukangarabwe, payakanga isina ivhu zhinji; pakarepo ikamera, nokuti yakanga isina udziku hwevhu;
\v 6 asi zuva rakati rabuda, yakapiswa nokuti yakanga isina mudzi ikasvava.
\v 7 Zvekare imwe yakawira pamhinzwa, mhinzwa ikakura ikaivhunga, ikasabereka chibereko.
\v 8 Imwe yakawira muvhu rakanaka; ikabereka chibereko chakakura ikawedzera, ikabereka imwe makumi matatu imwe makumi matanhatu neimwe zana.
\v 9 Ndokuti kwavari: Une nzeve dzokunzwa, ngaanzwe.
\v 10 Zvino wakati ava oga, vakanga vakamukomba navanegumi navaviri vakamubvunza zvemufananidzo.
\v 11 Uye akati kwavari: Kwamuri kwakapiwa kuziva chakavanzika choushe hwaMwari; asi kuna avo vari kunze, zvose zvinoitwa nemifananidzo.
\v 12 Kuti vachiona vaone asi varege kuonesesa nokunzwa vanzwe asi vasinganzwisisi kuti imwe nguva vatendeuke, vakangamwirwe zvivi.
\p
\v 13 Zvino akati kwavari: Hamuzivi mufanandizo uyu here? Zvino muchaziva seiko mifananidzo yose?
\v 14 Mukushi unokusha shoko.
\v 15 Zvino ava ndivo vaparutivi rwenzira, apo panokushwa shoko, uye vanoti kana vachirinzwa, pakarepo Satani unouya ndokubvisa shoko rakakushwa mumoyo yavo.
\v 16 Uye ava ndivo vakakushwa parukangarabwe, ivo kana vanzwa shoko, pakarepo vanorigamuchira nomufaro,
\v 17 asi havana mudzi mavari, asi vanotsungirira kwechinguvana; pashure \add kana\add* matambudziko nokudzingirirwa zvichiuya nokuda kweshoko, pakarepo vanogumburwa.
\v 18 Zvino ava ndivo vanokushwa mumhinzwa, vanonzwa shoko,
\v 19 asi mifungo yenyika ino nokunyengera kwefuma nokuchiva zvimwe zvinhu zvichipinda, zvichivhunga shoko, rosabereka.
\v 20 Naava ndivo vakakushwa muvhu rakanaka, ndivo vanonzwa shoko, nokugamuchira, vagobereka chibereko umwe makumi matatu, umwe makumi matanhatu, uye umwe zana.
\s Mufananidzo woMwenje
\p
\v 21 Zvino wakati kwavari: Mwenje uripo kuti uiswe pasi pedengu kana pasi pomubhedha here? Uye kwete kuti uiswe pachigadziko chemwenje here?
\v 22 Nokuti hapana chakavigwa chisingazovhundunurwi, kana chakachengetwa chakavanda, asi kuti zvose zvive pachena.
\v 23 Kana munhu ane nzeve dzokunzwa, ngaanzwe.
\v 24 Zvino wakati kwavari: Chenjererai zvamunonzwa; nechiyero chamunoyera nacho muchayerwa nacho, nekwamuri imwi munonzwa, chichawedzerwa.
\v 25 Nokuti ani nani unacho uchapiwa; asi usina uchatorerwa kunyange nechaanacho.
\s Kukura koushe hwokudenga
\p
\v 26 Zvino akati: Ndizvo zvakaita ushe hwaMwari, somunhu unokusha mbeu muvhu.
\v 27 Zvino ovata nokumuka usiku namasikati, mbeu inomera ichikura iye asingazivi kuti zvinoitika sei.
\v 28 Ivhu rinozviberekera chibereko charo, pakutanga chipande, pashure hura, pashure zviyo zvakakora pahura.
\v 29 Asi kana chibereko chaibva, pakarepo unotuma jeko nokuti kukohwa kwasvika
\s Mufananidzo wembeu yemasitadha*
\p
\v 30 Zvino wakati: Tichafananidza neiko ushe hwaMwari? Tichahuenzanisa nei?
\v 31 Setsanga yemasitadha*, iyo kana ichidzvarwa muvhu, iduku kumbeu dzose dzapanyika;
\v 32 asi kana yadzvarwa, inokura ichiva huru kuzvirimwa zvose, ichiita matavi makuru akadaro kuti shiri dzokudenga dzivakire pamumvuri wawo.
\p
\v 33 Zvino nemifananidzo mizhinji yakadaro, akataura shoko kwavari, pavaigona kunzwa napo.
\v 34 Asi kunze kwemifananidzo haana kutaura kwavari; asi vava voga, wakadudzira vadzidzi vake.
\s Jesu unonyaradza dutu remhepo
\p
\v 35 Zvino nezuva iroro ava madekwana, wakati kwavari: Ngatiyambukire mhiri.
\v 36 Vakarega chaunga chichiinda, vakaenda naye akangodaro muchikepe. Zvino kwaivavo nezvimwe zvikepe zvidiki naye.
\v 37 Zvino kwakamuka dutu guru remhepo, mafungu akarova chikepe, chikange zvino chozadzwa.
\v 38 Asi Iye wakanga ari shure muchikepe avete pamutsago; vakamumutsa, vakati kwaari: Mudzidzisi, hamunehanya kuti toparara here?
\v 39 Akamuka akatsiura mhepo, akati kugungwa: Nyarara, gadzikana! Mhepo ikanyarara, kukavapo kudzikama kukuru.
\v 40 Ndokuti kwavari: Munotyireiko zvakadaro? Hamunokutenda sei?
\v 41 Vakatya nokutya kukuru, vakati umwe kune umwe: Munhu rudziiko uyu, kuti kunyange mhepo negungwa zvinomuteerera?

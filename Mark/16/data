\c 16
\s Kumuka kwaJesu, nokuzviratidza kwake.
\p
\v 1 Sabata rakati rapfuvura, Maria Magidharini, naMaria \add mai\add* vaJakobho, naSarome, vakatenga zvinonhuhwira, kuti vaende kuzomuzodza.
\v 2 Mangwanani nomusi wokutanga wevhiki, vakaenda, kubwiro, zuva robuda.
\v 3 Vakataurirana, vachiti: Ndianiko uchatikungurusira ibwe pamukova webwiro?
\v 4 Zvino vakati vachitarira, vakavona kuti ibwe rakanga ratokunguruswa, nokuti raiva guru-guru.
\v 5 Vakapinda mubwiro, vakavona jaya, rakanga rigere kurudyi, rakapfeka nguvo chena yakareba, vakavhunduka.
\v 6 Rikati kwavari: Musavhunduka, munotsvaka Jesu weNazareta, wakanga aroverwa pamuchinjikwa; wamuka, haapo pano; tarirai pavakanga vamuisa.
\v 7 Asi endai, mundovudza vadzidzi vake naPetro, kuti unokutungamirirai Gariri, muchandomuvona'ko, sezvaakakuvudzai.
\v 8 Vakabuda, nokukurumidza vakatiza vachibva pabwiro, nokuti vakanga vabatwa nokudedera nokushamiswa; vakasavudza munhu chinhu, nokuti vakanga vachitya.
\v 9 Zvino wakati amuka mangwanani nomusi wokutanga wevhiki, akazviratidza pakutanga kunaMaria Magidharini, waakanga abudisa mweya yakaipa minomwe kwaari.
\v 10 Iye akaenda kundovudza avo vaiva naye,vakanga vachichema nokurira.
\v 11 Ivo vakati vachinzwa kuti uri mupenyu, vuye kuti wakavonekwa naye, vakasatenda.
\v 12 Shure kwaizvozvo wakazviratidza nomuwe mutovo kunavaviri vavo, vakanga vachifamba muruwa.
\v 13 Naivovo vakaenda, vakandovudza vamwe; naivo vakasavatenda vo.
\v 14 Pashure wakazviratidza kunavanegumi nomumwe, vagere pakudya; akavapa mhaka pamusoro pokusatenda kwavo novukukutu hwemoyo yavo, nokuti havana kutenda vaya vakanga vamuvona amuka.
\v 15 Akati kwavari: Endai munyika yose muparidzire zvisikwa zvose Evhangeri.
\v 16 Unotenda, akabhabhatidzwa, uchaponeswa; asi usingatendi uchatongwa.
\v 17 Zviratidzo izvi zvichava navanotenda: Vachabudisa mweya yakaipa nezita rangu, vachitaura nendimi itsva;
\v 18 vachabata nyoka; kunyange vakanwa chinhu chinovuraya, hachingavarwadzi; vachaisa mavoko pamusoro pavarwere, vakapora.
\s Kukwira kwaJesu.
\s (Ruka 24. 50-53; Mab. 1. 9-11.)
\p
\v 19 Zvino Ishe Jesu wakati ataura navo, akagamuchirwa kudenga, akagara kuruvoko rworudyi rwaMwari.
\v 20 Ivo vakaenda, vakaparidza kose-kose, Ishe achibata navo, achisimbisa shoko nezviratidzo zvaiva navo. Amen.

\c 16
\s Kumuka kwaJesu nokuzviratidza kwake
\p
\v 1 Sabata rakati rapfuura, Maria Magidharini, naMaria \add mai\add* vaJakobho, naSarome vakatenga zvinonhuhwira, kuti vaende kunomuzodza.
\v 2 Mangwanani-ngwanani kwazvo no\add musi\add* wokutanga wevhiki vakaenda kubwiro, zuva robuda.
\v 3 Vakati pakati pavo: Ndiani uchatikungurusira ibwe kubva pamukova webwiro?
\v 4 Zvino vakati vachitarira, vakaona kuti ibwe rakanga ratokunguruswa, nekuti raiva guru-guru.
\p
\v 5 Zvino vakati vachipinda mubwiro, vakaona jaya rakange rigere kurudyi, rakapfeka nguvo chena yakareba; vakavhunduka;
\v 6 rikati kwavari: Musavhunduka; munotsvaka Jesu muNazareta wakarovererwa pamuchinjikwa; wamuka, haapo pano; tarirai panzvimbo pavakange vamuradzika.
\v 7 Asi endai, mundoudza vadzidzi vake naPetro kuti unokutungamirirai kuGarirea, muchandomuonako sezvaakakuudzai.
\p
\v 8 Vakabuda nokukurumidza vakatiza pabwiro; uyezve kudedera nekuvhunduka kwakavabata; vakasataura chinhu kuna ani zvake, nekuti vakange vachitya.
\v 9 Zvino \add Jesu\add* wakati amuka mangwanani-ngwanani newokutanga wevhiki, wakaonekwa pakutanga kuna Maria Magidharini, waakabudisa kwaari madhimoni manomwe.
\v 10 Iye akaenda akaudza avo vaiva naye, pavaichema vachikurira.
\v 11 Naivo vanzwa kuti mupenyu, uye kuti wakanga aonekwa naye, havana kutenda.
\p
\v 12 Shure kwaizvozvo wakazviratidza nechimwe chimiro kuvaviri vavo vachifamba, vachienda muruwa.
\v 13 Ivowo vakaenda, vakaudza vakange vasara; naivo vakasavatenda.
\p
\v 14 Pashure wakazviratidza kune vanegumi neumwe vagere pakudya, akamhura kusatenda kwavo neukukutu hwemoyo, nekuti havana kutenda vaya vakange vamuona amuka.
\v 15 Akati kwavari: Endai munyika yose muparidze evhangeri kuchisikwa choga-choga.
\v 16 Uyo unotenda akabhabhatidzwa uchaponeswa; asi usingatendi uchapiwa mhosva.
\v 17 Zviratidzo izvi zvichavatevera vanotenda: Muzita rangu vachabudisa madhimoni, vachataura nendimi itsva;
\v 18 vachanonga nyoka; kunyange vakamwa chero chinhu chinouraya, hachingatongovakuvadzi; vachaisa maoko pavarwere, vakapora.
\s Kukwira kwaJesu
\p
\v 19 Naizvozvo Ishe shure kokunge ataura kwavari, akagamuchirwa kumusoro kudenga, akagara kuruoko rworudyi rwaMwari.
\v 20 Ivo vakabuda, vakaparidza kose-kose, Ishe achibata \add navo\add*, achisimbisa shoko nezviratidzo zvaitevera. Amen.

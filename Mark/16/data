\c 16
\s Kumuka kwaJesu, nokuzviratidza kwake
\p
\v 1 Sabata rakati rapfuura, Maria Magidharini, naMaria \add mai\add* vaJakobho, naSarome vakatenga zvinonhuhwira, kuti vaende kunomuzodza.
\v 2 Mangwanani-ngwanani omusi wokutanga wevhiki, vakaenda, kuhwiro, zuva robuda.
\v 3 Vakati pakati pavo: Ndianiko uchatikungurusira ibwe kubva pamukova wehwiro?
\v 4 Zvino vakati vachitarira, vakaona kuti ibwe rakanga ratokungurusirwa kure, nokuti raiva guru-guru.
\p
\v 5 Zvino vakati vapinda muhwiro, vakaona murume wechiduku wakanga agere kurutivi rworudyi, akapfeka nguvo chena yakareba, vakavhunduka;
\v 6 akati kwavari: Musatya; munotsvaka Jesu weNazareta wakaroverwa here? Wamuka, haapo pano; tarirai pavakanga vamuradzika.
\v 7 Asi endai, mundoudza vadzidzi vake naPetro, kuti unokutungamirirai Gariri, muchandomuonako, sezvaakakuudzai.
\p
\v 8 Vakabuda nokukurumidza vakatiza pahwiro; nokuti vakanga vabatwa nokudedera nokushamiswa; vakasataura chinhu kuna ani zvake, nokuti vakanga vachitya.
\v 9 Zvino wakati amuka mangwanani nowokutanga wevhiki, wakaonekwa pakutanga kuna Maria Magidharini, waakanga abudisa mweya yakaipa minomwe kwaari.
\v 10 Iye akaenda kundoudza avo vaaiva navo, pavaichema nokurira.
\v 11 Naivo pavakanzwa kuti mupenyu, uye kuti wakanga aonekwa naye, havana kutenda.
\p
\v 12 Shure kwaizvozvo wakazviratidza nechimwe chimiro kuvaviri vavo vachifamba, vachienda muruwa.
\v 13 Naivovo vakaenda, vakandoudza vakanga vasara; naivo vakasavatendavo.
\p
\v 14 Pashure wakazviratidza kuna vanegumi nomumwe vagere pakudya, akavamhura nokusatenda kwavo noukukutu hwemoyo, nokuti havana kutenda vaya vakanga vamuona amuka.
\v 15 Akati kwavari: Endai munyika yose muparidze evhangeri kuchisikwa choga-choga.
\v 16 Uyo unotenda akabhabhatidzwa uchaponeswa; asi usingatendi ucharashwa.
\v 17 Zviratidzo izvi zvichatevera vanotenda; muzita rangu vachabudisa mweya yakaipa, vachitaura nendimi itsva;
\v 18 vachanonga nyoka; kunyange vakamwa chinhu chinouraya, hachingavakuvadzi; vachaisa mavoko pavarwere, vakapora.
\s Kukwira kwaJesu
\p
\v 19 Zvino Ishe wakati ataura kwavari, akagamuchirwa kumusoro kudenga, akagara kuruvoko rworudyi rwaMwari.
\v 20 Ivo vakaenda, vakaparidza kose-kose, Ishe achibata \add navo\add*, achisimbisa shoko nezviratidzo zvaitevera. Amen.

\c 16
\s Kumuka kwaJesu, nokuzviratidza kwake
\p
\v 1 Sabata rakati rapfuvura, Maria Magidharini, naMaria \add mai\add* vaJakobho, naSarome vakatenga zvinonhuhwira, kuti vaende kunomuzodza.
\v 2 Mangwanani-ngwanani omusi wokutanga wevhiki, vakaenda, kubwiro, zuva robuda.
\v 3 Vakataurirana, \add vachiti\add*: Ndianiko uchatikungurusira ibwe kubva pamukova webwiro?
\v 4 Zvino vakati vachitarira, vakavona kuti ibwe rakanga ratokungurusirwa kure, nokuti raiva guru-guru.
\v 5 Zvino vakapinda mubwiro, vakavona murume wechiduku, wakanga agere kurutivi rworudyi, akapfeka nguvo chena yakareba, vakavhunduka,
\v 6 akati kwavari: Musatya; munotsvaka Jesu weNazareta, wakaroverwa; wamuka, haapo pano; tarirai pavakanga vamuradzika.
\v 7 Asi endai, mundovudza vadzidzi vake naPetro, kuti unokutungamirirai Gariri, muchandomuvonako, sezvaakakuvudzai.
\v 8 Vakabuda, nokukurumidza vakatiza pabwiro; nokuti vakanga vabatwa nokudedera nokushamiswa; vakasataura chinhu kuna ani zvake, nokuti vakanga vachitya.
\v 9 Zvino wakati amuka mangwanani nowokutanga wevhiki, wakavonekwa pakutanga kunaMaria Magidharini, waakanga abudisa mweya yakaipa minomwe kwaari.
\v 10 Iye akaenda kundovudza avo vaiva naye, vachichema nokurira.
\v 11 Ivo vakati vachinzwa kuti uri mupenyu, vuye kuti wakanga avonekwa naye, vakasatenda.
\v 12 Shure kwaizvozvo wakazviratidza nomuwe mutovo kunavaviri vavo, vakanga vachienda muruwa.
\v 13 Naivovo vakaenda, vakandovudza vamwe; naivo vakasavatenda vo.
\v 14 Pashure wakazviratidza kunavanegumi nomumwe, vagere pakudya; akavapa mhaka pamusoro pokusatenda kwavo novukukutu hwemoyo yavo, nokuti havana kutenda vaya vakanga vamuvona amuka.
\v 15 Akati kwavari: Endai munyika yose muparidzire zvisikwa zvose Evhangeri.
\v 16 Uyo unotenda, akabhabhatidzwa, uchaponeswa; asi usingatendi ucharashwa.
\v 17 Zviratidzo izvi zvichatevera vanotenda: Vachabudisa mweya yakaipa nezita rangu, vachitaura nendimi itsva;
\v 18 vachabata nyoka; kunyange vakamwa chinhu chinovuraya, hachingavakuvadzi; vachaisa mavoko pamusoro pavarwere, vakapora.
\s Kukwira kwaJesu.
\p
\v 19 Zvino Ishe wakati ataura navo, akagamuchirwa kumusoro kudenga, akagara kuruvoko rworudyi rwaMwari.
\v 20 Ivo vakaenda, vakaparidza kose-kose, Ishe achibata \add navo\add*, achisimbisa shoko nezviratidzo zvaiva navo. Amen.

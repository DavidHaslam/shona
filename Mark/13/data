\c 13
\s Jesu unoporofita kuputswa kweJerusarema nokudzoka kwake
\p
\v 1 Zvino wakati achibuda mutembere, umwe wavadzidzi vake wakati kwaari: Mudzidzisi, tarirai mabwe rudzii, nezvivakwa rudzii!
\v 2 Jesu achipindura akati kwaari: Unoona zvivakwa izvi zvikuru here? hakungasiiwi ibwe pamusoro pebwe, risingazowisirwi pasi.
\p
\v 3 Zvino wakati agara pagomo reMiorivhi, pakatarisana netembere, Petro, naJakobho, naJohwani, naAndiriya vakamubvunza vari voga, \add vachiti\add*:
\v 4 Tiudzei, izvozvi zvichagova rinhi? Nechiratidzo chii kana izvozvi zvose zvozadziswa?
\v 5 Zvino Jesu achivapindura akatanga kuti: Chenjerai kusava nounokutsausai.
\v 6 Nekuti vazhinji vachauya muzita rangu, vachiti: Ndini \add iye\add*, vachazotsausa vazhinji.
\v 7 Asi kana muchinzwa zvehondo, nerunyerekupe rwehondo, musakanganiswa nekuti zvinofanira kumboitika; asi kuguma kuchigere.
\v 8 Nekuti rudzi ruchamukira rudzi; noushe \add huchamukira\add* ushe; uye kuchava nekudengenyika kwenyika kunzvimbo dzakasiyana-siyana, uye kuchava nenzara, nematambudziko; izvi kutanga kwekurwadziwa.
\p
\v 9 Zvichenjererei imwi, nekuti vachakukumikidzai kumatare emakurukota, uye mumasinagoge mucharohwa, uye muchauyiswa pamberi pevatongi nemadzimambo nekuda kwangu, chive chapupu kwavari.
\v 10 Uye evhangeri inofanira kutanga kuparidzirwa kumarudzi ose.
\v 11 Asi kana vachi\add ku\add*uyisai vachikutengesai, musafunganya pakutanga zvamuchataura kana kufanorangarira, asi chero zvamunenge mapiwa nenguva iyo taurai izvozvo; nekuti hamusi imwi munotaura, asi Mweya Mutsvene.
\v 12 Zvino mukoma uchatengesera munun'una kurufu, nababa mwanakomana; navana vachamukira vabereki nokuvaurayisa;
\v 13 uye muchavengwa navose nokuda kwezita rangu; asi unotsungirira kusvikira pakuguma, ndiye uchaponeswa.
\p
\v 14 Zvino kana muchiona nyangadzi yokuparadza yakataurwa naDhanyeri muporofita, imire paisingafaniri (unorava ngaanzwisise), zvino vari muJudhiya ngavatizire kumakomo;
\v 15 nouri pamusoro pedenga reimba ngaarege kuburukira mumba, kana kupinda kunotora chinhu mumba make.
\v 16 Nouri mumunda ngaarege kutendeukira shure kunotora nguvo yake.
\v 17 Asi vachaona nhamo avo vane mimba naavo vanomwisa namazuva iwayo!
\p
\v 18 Asi nyengeterai kuti kutiza kwenyu kurege kuva muchando.
\v 19 Nekuti \add mu\add*mazuva iwayo kuchavapo kutambudzika, kwakadaro kusati kwambovapo kubva pakutanga kwezvisikwa Mwari zvaakasika kusvikira zvino, uye hakuchazovipo.
\v 20 Dai Ishe asina kutapudza mazuva iwayo, hakuna chero nyama yaiponeswa; asi nekuda kwevasanangurwa, vaakasanangura, wakaatapudza mazuva.
\p
\v 21 Uye ipapo kana munhu achiti kwamuri: Tarirai, Kristu pano, kana: Tarirai apo, musatenda;
\v 22 nekuti vana Kristu venhema, navaporofita venhema vachamuka, vagoratidza zviratidzo nezvishamiso, kuti vatsause, kana zvichibvira, kunyange vasanangurwa.
\v 23 Asi chenjerai imwi; tarirai, ndagara ndakuudzai zvinhu zvose.
\p
\v 24 Asi namazuva iwayo, shure kokutambudzika ikoko, zuva richasvibiswa, nomwedzi hauchazopi chiedza chawo,
\v 25 nenyeredzi dzokudenga dzichawa, namasimba ari kumatenga achazungunuswa.
\v 26 Ipapo vachaona Mwanakomana womunhu achiuya mumakore ane simba guru nokubwinya,
\v 27 ipapo uchatuma vatumwa vake, vagounganidza pamwe vasanangurwa vake kubva kumhepo ina, kubva kumugumo wenyika kusvikira kumugumo wedenga.
\p
\v 28 Zvino dzidzai mufananidzo kubva pamuonde; kana davi rawo rava ikozvino nyoro, richitunga mashizha, munoziva kuti munakamwe wava pedo.
\v 29 Saizvozvo imwiwo, kana muchiona zvinhu izvi zvichiitika, zivai kuti zvava pedo wava pamukova.
\p
\v 30 Zvirokwazvo ndinoti kwamuri: Zera iri haringatongopfuuri, kusvikira zvinhu izvi zvose zvaitika.
\v 31 Denga nenyika zvichapfuura; asi mashoko angu haangatongopfuuri.
\p
\v 32 Asi zvezuva iro nenguva, hakuna unoziva, kunyange vatumwa vari kudenga, kunyange Mwanakomana, kunze kwaBaba.
\v 33 Chenjerai, murinde, munyengetere; nekuti hamuzivi kuti nguva ndeyarini.
\v 34 Semunhu wakafamba rwendo, akasiya imba yake, akapa simba kuvaranda vake, kune umwe noumwe basa rake, akarairawo murindi womukova kuti arinde.
\v 35 Naizvozvo rindai; nekuti hamuzivi kuti mwene weimba unouya rinhi, manheru, kana pakati pousiku, kana pakurira kwejongwe, kana mangwanani;
\v 36 kuti arege kuerekana auya, akakuwanai muvete.
\v 37 Nezvandinotaura kwamuri, ndinotaurira vose: Rindai.

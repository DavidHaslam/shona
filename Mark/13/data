\c 13
\s Jesu unoporofita kuputswa kweJerusarema nokudzoka kwake
\p
\v 1 Zvino wakati achibuda mutembere, mumwe wavadzidzi vake wakati kwaari: Mudzidzisi, tarirai mabwe, \add kuti\add* akadini nezvivakwa \add kuti\add* zvakadini!
\v 2 Jesu akapindura akati kwaari: Unovona zvivakwa izi zvikuru; hakungasiiwi ibwe pamusoro pebwe, risingazowisirwi pasi.
\v 3 Zvino wakati agere pagomo reMiorivhi, mhiri pakatarisana netembere, Petro, naJakobho, naJohwani, naAndiriya vakamubvunza pachivande, \add vachiti\add*:
\v 4 Tivudzei, izvozvi zvichagova riniko? Nechiratidzo \add chichava\add* chipiko, kana izvozvi zvose zvozadziswa?
\v 5 Zvino Jesu akavapindura akatanga kuti: Chenjerai kusava nounokutsausai.
\v 6 Nokuti vazhinji vachavuya muzita rangu, vachiti: Ndini \add iye\add*, vachitsausa vazhinji.
\v 7 Asi kana muchinzwa zvehondo, nerunyerekupe gwehondo, musatambudzika; izvozvo zvinofanira kumboitika; asi kuguma kuchigere.
\v 8 Nokuti rudzi ruchamukira rudzi, vushe bwuchamukira vushe; vuye kuchava nekudengenyika kwenyika kunzvimbo dzakasiyana-siyana, vuye kuchava nenzara, nematambudziko, izvi kutanga kwekurwadziwa.
\v 9 Zvichenjerei imwi, nokuti vachakukumikidzai kumakurukota, vuye nomumasinagoge mucharobwa, muchaiswa kuvatongi namadzimambo nokuda kwangu, chive chapupu kwavari.
\v 10 Asi Evhangeri inofanira kutanga kumboparidzirwa pakati pemarudzi ose.
\v 11 Asi kana vachi\add ku\add*kwevai, vachikukumikidzai \add kumakurukota\add*, musambofunganya pakutanga zvamuchataura zvamuchataura kana kufanorangarira, asi chero chamunenge mapiwa nenguva iyo taurai; nokuti hamuzimwi munotaura, asi Mweya Mutsvene.
\v 12 Zvino mukoma uchatengesera munun'una kurufu, nababa mwanakomana; navana vachamukira vabereki nokuvavurayisa.
\v 13 Vuye muchavengwa navose nokuda kwezita rangu; asi unotsunga kusvikira pakuguma ndiye uchaponeswa.
\v 14 Zvino kana muchivona nyangadzi yokuparadza yakataurwa naDhanyeri muporofita imire paisingafaniri (unorava ngaanzwisise), zvino vari muJudhiya ngavatizire kumakomo;
\v 15 nouri pamusoro pedenga reimba ngaarege kuburuka, kana kupinda kuzotora chinhu mumba make.
\v 16 Nouri mumunda ngaarege kudzokera shure kuzotora nguvo yake.
\v 17 Vachava nenhamo vanemimba navanomwisa namazuva iwayo!
\v 18 Zvino nyengeterai kuti kutiza kwenyu kurege kuva pachando.
\v 19 Nokuti mazuva iwayo kuchavapo kutambudzika, kusati kwambovapo kubva pakutanga kokusikwa kwakasikwa naMwari, kusvikira zvino, vuye hakuchazovipo.
\v 20 Dai Ishe asaitapudza mazuva iwayo, hakunenyama yaiponeswa; asi nokuda kwavakasanangurwa,vaakasanangura wakatapudza mazuva \add iwawo\add*.
\v 21 Zvino kana munhu achiti kwamuri: Tarirai Kristu pano, tarirai papo, regai kutenda.
\v 22 Nokuti kuchamuka vana Kristu venhema, navaporofita venhema, vachaita zviratidzo nezvinoshamisa, kuti vatsause vakasanangurwa, kana zvichibvira.
\v 23 Asi chenjerai imwi; tarirai, ndagara ndakuvudzai zvinhu zvose!
\v 24 Asi namazuva iwayo, shure kokutambudzika ikoko, zuva richasviba, nomwedzi hauchazopi chiedza chawo,
\v 25 nenyeredzi dzokudenga dzichawa kudenga, namasimba ari kudenga achazununguswa.
\v 26 Ipapo vachavona Mwanakomana womunhu achivuya mumakore nesimba guru nokubwinya.
\v 27 Ipapo uchatuma vatumwa, vakavunganidza vakasangangurwa vake kunobva mhepo ina, kubva kurutivi rumwe rwenyika kusvikira kunorumwe rutivi rwokudenga.
\v 28 Dzidzai pamufananidzo womuvonde; kana davi rawo rava nyoro, mashizha achitunga, munoziva kuti munakamwe wava pedo.
\v 29 Saizvozvo imivo, kana movona izvozvo zvichiitwa, zivai kuti wava pedo pamukova.
\v 30 Zvirokwazvo ndinoti kwamuri: Rudzi urwu harungatongopfuvuri, kusvikira izvozvo zvose zvaitika.
\v 31 Denga nenyika zvichapfuvura, asi mashoko angu haangapfuvuri.
\v 32 Asi kana riri zuva iro neora iro, hakuna unozviziva, kunyange vatumwa vari kudenga, kunyange Mwanakomana asi Baba.
\v 33 Chenjerai, murinde, munyengetere; nokuti hamuzivi kuti nguva ichasvika rini.
\v 34 Somunhu wakaenda kuneimwe nyika, akasiya imba yake, akapa simba kuvaranda vake, mumwe nomumwe basa rake, akaraira murindi womukova kuti arindire.
\v 35 Naizvozvo rindai, nokuti hamuzivi musi mwene weimba waanovuya nawo, kana manheru, kana pakati povusiku, kana pakurira kwejongwe, kana mangwanani;
\v 36 kuti arege kuvuya kamwekamwe, akakuwanai muvete.
\v 37 Zvandinokuvudzai imi, ndinovudza vose, Rindai!

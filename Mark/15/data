\c 15
\s Jesu pamberi paPirato
\p
\v 1 Zvino pakarepo mangwanani-ngwanani vapristi vakuru vakaita zano nevakuru nevanyori nedare remakurukota rose, vakasunga Jesu, vakamutakura, vaka\add mu\add*kumikidza kuna Pirato.
\v 2 Pirato ndokumubvunza \add achiti\add*: Iwe uri Mambo wavaJudha here? Akapindura, akati kwaari: Unoreva iwe.
\v 3 Vapristi vakuru vakamupomera zvinhu zvizhinji, asi iye haana kupindura chinhu.
\v 4 Pirato akamubvunzazve achiti: Haupinduri chinhu here? Tarira, zvinhu zvingani zvavanokupupurira!
\v 5 Asi Jesu haana kuzopindurazve chinhu, zvokuti Pirato wakashamisika.
\p
\v 6 Zvino pamabiko waivasunungurira musungwa mumwe, chero upi wavanenge vakumbira.
\v 7 Zvino kwakanga kune wainzi Bharabhasi, akasungwa \add pamwe\add* nevakange vamutsa mhirizhonga naye, vakange vaita umhondi pamhirizhonga iyoyo.
\v 8 Zvino chaunga chakadanidzira, vakatanga kukumbira kuti \add aite\add* sezvaaigarovaitira.
\v 9 Asi Pirato akavapindura, achiti: Munoda kuti ndikusunungurirei Mambo wavaJudha here?
\v 10 Nekuti wakange achiziva kuti vapristi vakuru vakange vamutengesa negodo.
\v 11 Asi vapristi vakuru vakamutsa chaunga, kuti zviri nani avasunungurire Bharabhasi.
\v 12 Pirato akapindura akatizve kwavari: Naizvozvo munoda kuti ndi\add mu\add*itirei, wamunoti ndiMambo wavaJudha?
\v 13 Vakadanidzirazve \add vachiti\add*: Murovere pamuchinjikwa!
\v 14 Asi Pirato akati kwavari: Nemhaka yei? Wakaita chakaipa chei? Vakanyanyisa kudanidzira \add vachiti\add*: Murovere pamuchinjikwa!
\p
\v 15 Zvino Pirato, achida kuti agutse chaunga, akavasunungurira Bharabhasi; ndokukumikidza Jesu, a\add mu\add*rova netyava, kuti arovererwe pamuchinjikwa.
\s Jesu unodadirwa nemauto
\p
\v 16 Zvino mauto akamuisa mukati meruvanze, rwunova imba yemubati, akadanira hondo yose pamwe;
\v 17 vakamupfekedza zvine ruvara rwehute, vakaruka korona yemhinzwa, vakaisa paari.
\v 18 Vakatanga kumukwazisa, \add vachiti\add*: Hekanhi, Mambo wavaJudha!
\v 19 Vakamurova musoro norutsanga, vakamupfira, vakafugama mabvi, vakamunamata.
\v 20 Zvino vakati vamusweveredza, vakamubvisa zveruvara rwehute, ndokumupfekedza nguvo dzake pachake, vakabuda naye kundomuroverera pamuchinjikwa.
\s Jesu unorovererwa pamuchinjikwa
\p
\v 21 Vakamanikidza umwe waipfuura \add wainzi\add* Simoni muKurini, achibva kuruwa, baba vaArekizandiro naRufo, kuti atakure muchinjikwa wake.
\p
\v 22 Vakamuisa kunzvimbo \add yainzi\add* Gorogota, ndokuti kana zvichishandurwa: Nzvimbo yedehenya.
\v 23 Vakamupa waini yakavhenganiswa nemura kuti amwe, asi haana kugamuchira.
\v 24 Zvino vakati vamuroverera pamuchinjikwa, vakagovana nguvo dzake, vachikanda mijenya pamusoro padzo, kuti umwe neumwe uchatorei.
\v 25 Yakanga yava awa yechitatu, vakabva vamuroverera pamuchinjikwa.
\v 26 Norugwaro rwemhosva yake rwakanga rwakanyorwa pamusoro, \add ruchiti\add*: MAMBO WAVAJUDHA.
\p
\v 27 Pamwe naye vakaroverera pamuchinjikwa makororo maviri, umwe kuruoko rworudyi, neumwe kuruboshwe rwake.
\v 28 Rugwaro rukazadzisika, rwunoti: Wakaverengwa pamwe nevasina murairo.
\p
\v 29 Nevaipfuura vakamunyomba, vachidzungudza misoro yavo, vachiti: Ehe-e, iwe unoputsa tembere, neku\add i\add*vaka nemazuva matatu,
\v 30 zviponese, uburuke pamuchinjikwa!
\v 31 Saizvozvo vapristiwo vakuru vakamusweveredza pamwe nevanyori pakati pavo, vachiti: Wakaponesa vamwe, iye haagoni kuzviponesa.
\v 32 Kristu Mambo waIsraeri ngaaburuke ikozvino pamuchinjikwa, kuti tione titende. Nevakanga varovererwa pamuchinjikwa pamwe naye vakamunyomba.
\v 33 Zvino awa yechitanhatu yakati yasvika, rima rikavapo panyika yose kusvikira paawa yepfumbamwe.
\v 34 Zvino neawa yepfumbamwe, Jesu akadana nenzwi guru, achiti: "Eroi, Eroi, rama Sabhakitani!" Ndokuti, kana zvichishandurwa: Mwari wangu, Mwari wangu, mandisiyirei?
\v 35 Vamwe vavakanga vamirepo vakati vachi\add zvi\add*nzwa, vakati: Tarirai, unodana Eria.
\v 36 Ipapo umwe wakamhanya, akazadza chipanje nevhiniga, akaisa parutsanga, akamupa kuti amwe, achiti: Regai, tione kana Eria achiuya kumuburusa.
\v 37 Ipapo Jesu akadanidzira nenzwi guru akapa mweya \add wake\add*.
\p
\v 38 Vheiri retembere rikabvaruka kuita \add mapandi\add* maviri, kubva kumusoro kusvikira pasi.
\v 39 Zvino mukuru wezana wakange amirepo pakatarisana naye, wakati achiona kuti wadanidzira akapa mweya \add wake\add*, akati: Zvirokwazvo, munhu uyu wanga ari Mwanakomana waMwari.
\p
\v 40 Uye kwakange kune vakadziwo vakatarira vari kure, pakati pavowo kwakanga kuna Maria Magidharini, naMaria mai vaJakobho muduku naJose, naSarome,
\v 41 (avowo vaimutevera achiri muGarirea, vachimushandira), nevamwe vakadzi vazhinji vakange vakwira Jerusarema naye.
\s Kuvigwa kwaJesu
\p
\v 42 Zvino atova manheru, zvarakanga riri gadziriro, ndokuti zuva rinotangira sabata,
\v 43 Josefa waiva weArimatia, gurukota rairemekedzwa, wakange akamirirawo pachake ushe hwaMwari wakauya, akapinda kuna Pirato akatsunga, akakumbira chitunha chaJesu.
\v 44 Pirato akashamisika nekuti wakange atofa; akadanira kwaari mukuru wezana, akamubvunza kana akanga ava nenguva afa.
\v 45 Zvino wakati a\add zvi\add*nzwa nemukuru wezana, akapa Josefa chitunha.
\v 46 Akatenga mucheka werineni, akamuburusa, akamuputira nemucheka wakapfava, ndokumuradzika mubwiro hwakanga hwakacherwa muruware, ndokukungurusira ibwe pamukova webwiro.
\v 47 Zvino Maria Magidharini, naMaria \add mai\add* vaJose, vakaona paakaradzikwa.

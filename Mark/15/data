\c 15
\s Jesu pamberi paPirato.
\p
\p
\v 1 Pakarepo mangwanani vaprista vakuru vakarangana navakuru navanyori nedare rose, vakasunga Jesu, vakamutakura, vaka\add mu\add*kumikidza kunaPirato.
\v 2 Pirato akamubvunza, \add akati\add*: Ndiwe Mambo wavaJudha here? Akapindura, akati kwaari: Unoreva iwe.
\v 3 Vaprista vakuru vakamupomera zvinhu zvizhinji, asi haana kupindura chinhu.
\v 4 Pirato akamubvunzazve akati: Haupinduri chinhu here? Tarira, zvinhu zvinganiko zvavanokupomera!
\v 5 Asi Jesu haana kuzopindurazve chinhu, zvokuti Pirato zvakamushamisa.
\v 6 Zvino pamabiko waisivasunungurira musungwa mumwe, wavaikumbira.
\v 7 Zvino kwakanga kune wainzi Barabhasi, akasungwa navamwe vakanga vamutsa bope naye, vakavuraya vanhu pabope irero.
\v 8 Zvino chaunga chakadanidzira, vakatanga kukumbira kuti avaitire sezvaaisivaitira.
\v 9 Asi Pirato akavapindura, achiti: Munoda kuti ndikusunungurirei Mambo wavaJudha here?
\v 10 Nokuti wakanga achiziva kuti vaprista vakuru vakanga vamukumikidza \add kwaari\add* negodo.
\v 11 Zvino vaprista vakuru vakakurudzira chaunga, kuti vakumbire kuti zvirinani avasunungurire Barabhasi.
\v 12 Pirato akapindura, akatizve kwavari: Zvino munoda kuti ndimuitireiko, wamunoti ndiye Mambo wavaJudha?
\v 13 Vakadanidzirazve, \add vachiti\add*: Murovere pamuchinjikwa!
\v 14 Pirato akati kwavari: Nemhaka yei? Vakanyanyisa kudanidzira vachiti: Murovere pamuchinjikwa!
\v 15 Zvino Pirato, achida kufadza vanhu vazhinji, akavasunungurira Bharabhasi, asi Jesu , akamuisa kwavari amurovesa kuti aroverwe pamuchinjikwa.
\s Jesu unodadirwa navarwi.
\p
\v 16 Zvino varwi vakamuisa mukati moruvazhe, imo muimba yomubati, vakavunganidza hondo yose;
\v 17 vakamupfekedza nguvo tsvuku, vakaruka korona yemhinzwa, vakamudzika iyo.
\v 18 Vakatanga kumukwazisa, \add vachiti\add*: Kwaziwai, Mambo wavaJudha!
\v 19 Vakamurova musoro norutsanga, vakamupfira mate, vakafugama mabvi, vakamunamata.
\v 20 Vakati vamusweveredza, vakamubvisa nguvo dzepepuru, ndokumupfekedza nguvo dzake, vakaenda naye kundomurovera pamuchinjikwa.
\s Jesu unoroverwa pamuchinjikwa.
\p
\v 21 Zvino vakamanikidza mumwe, waipfuvura achibva kuruwa, wainzi Simoni weKurini, baba vaArekizandiro naRufo, kuti atakure muchnjikwa wake.
\v 22 Vakamuisa kunzvimbo \add yainzi\add* Gorogota, ndokuti nzvimbo yedehenya, kana zvichishandurwa.
\v 23 Vakamupa waini, yakavhenganiswa nemura kuti amwe, asi haana kugamuchira.
\v 24 Vakati vamurovera pamuchinjikwa, vakagovana nguvo dzake, vachikanda mijenya pamusoro padzo, kuti mumwe nomumwe apiwe chake.
\v 25 Yakanga yava nguva yechitatu, vakamurovera pamuchinjikwa.
\v 26 Norugwaro rwemhosva yake rwakanga rwakanyorwa pamusoro, \add ruchiti\add*: MAMBO WAVAJUDHA.
\v 27 Pamwechete naye vakarovera pamuchinjikwa makororo maviri, mumwe kurudyi rwake, mumwe kuruboshwe.
\v 28 Rugwaro rukaitika, runoti: Wakarabwa navadariki vomurairo.
\v 29 Navaipfuvura vakamutuka, vachidzungudza misoro yavo, vachiti: Iwe, wokuputsa tembere, nokuivaka zve namazuva matatu,
\v 30 zviponese, uburuke pamuchinjikwa!
\v 31 Saizvozvo vaprista vakuru navanyori vakamusweveredza pakati pavo,vachiti: Wakaponesa vamwe, zvino haagoni kuzviponesa.
\v 32 Kristu, Mambo wavaIsraeri, ngaaburuke zvino pamuchinjikwa, kuti tivone titende. Navakanga varoverwa pamwe chete naye vakamuzvidza.
\v 33 Zvino ora rechitatu rakati rasvika, rima rikavapo panyika yose kusvikira paora refumbamwe.
\v 34 Zvino nenora repfumbamwe, Jesu akadana nenzwi guru, achiti: "Eroi, Eroi, rama Sabakitani!" Ndokuti, kana zvichishandurwa: Mwari wangu, Mwari wangu, mandisiyireiko?
\v 35 Vamwe vavakanga vamirepo vakati vachi\add zvi\add*nzwa, vakati: Chinzwai, unodana Eria.
\v 36 Ipapo mumwe wakamhanya, akazadza chipanje nevhinega, akaisa parutsanga, akamupa kuti amwe, achiti: Regai timboona kana Eria achizovuya kumuburusa.
\v 37 Ipapo Jesu akadana nenzwi guru, akabudisa mweya wake.
\v 38 Vheiri retembere rikabvaruka napakati, kubva kumusoro kusvikira pasi.
\v 39 Zvino mukuru wezana wakanga amirepo akatarisana naye, wakati achivona kuti wadanidzira akapa mweya wake, akati: Zvirokwazvo, munhu uyu wakanga ari Mwanakomana waMwari.
\v 40 Kwakanga kune vakadzivo, vakatarira vari kure; pakati pavo kwakanga kuna Maria Magidharini, naMaria mai vaJakobho muduku naJose, naSarome;
\v 41 ndivovo vaimutevera achi muGariri, vachimushandira, navamwe vakadzi vazhinji vakanga vakwira Jerusarema naye.
\s Kuvigwa kwaJesu.
\p
\v 42 Zvino ava manheru, zvarakanga riri zuva rokugadzirira, ndokuti rinotangira sabata,
\v 43 Josefa weArimatea, gurukota rairemekedzwa wakanga achigariravo vushe bwaMwari wakavuya akapinda nokutsunga kunaPirato, akakumbira mutumbu waJesu.
\v 44 Pirato akashamiswa achinzwa kuti wakanga atofa; akadana mukuru wezana, akamubvunza kana akanguva afa.
\v 45 Zvino wakati a\add zvi\add*nzwa kumukuru wezana, akapa Josefa mutumbu.
\v 46 Iye wakatenga \add mucheka\add* werineni, akamuburusa, akamuputira nerineni, ndokumuviga mubwiro bwakanga bwakacherwa pabwe, ndokukungurusira ibwe pamukova webwiro.
\v 47 Maria Magidharini, naMaria \add mai\add* vaJose, vakavona paakavigwa.

\c 15
\s Jesu pamberi paPirato
\p
\v 1 Zvino pakarepo mangwanani-ngwanani vapristi vakuru vakaita zano nevakuru nevanyori nedare remakurukota rose, vakasunga Jesu, vaka\add mu\add*takura, vaka\add mu\add*kumikidza kuna Pirato.
\v 2 Pirato ndokumubvunza \add achiti\add*: Iwe uri Mambo wevaJudha here? Akapindura, akati kwaari: Unoreva iwe.
\v 3 Vapristi vakuru vakamupomera zvinhu zvizhinji, asi iye haana kupindura chinhu.
\v 4 Pirato akamubvunzazve achiti: Haupinduri chinhu here? Tarira, zvinhu zvingani zvavanokupupurira!
\v 5 Asi Jesu haana kuzopindurazve chinhu, zvekuti Pirato wakashamisika.
\p
\v 6 Zvino pamabiko waivasunungurira musungwa umwe, chero upi wavanenge vakumbira.
\v 7 Zvino kwaiva kune wainzi Bharabhasi, akasungwa pamwe nevaiva vamutsa mhirizhonga naye, vaiva vaita umhondi pamhirizhonga iyoyo.
\v 8 Zvino chaunga chakadanidzira, vakatanga kukumbira kuti \add aite\add* sezvaaigarovaitira.
\v 9 Asi Pirato akavapindura, achiti: Munoda kuti ndikusunungurirei Mambo wevaJudha here?
\v 10 Nokuti waiva achiziva kuti vapristi vakuru vaiva vamutengesa negodo.
\v 11 Asi vapristi vakuru vakamutsa chaunga, kuti zviri nani avasunungurire Bharabhasi.
\v 12 Pirato akapindura akatizve kwavari: Naizvozvo munoda kuti ndi\add mu\add*itirei, wamunoti ndiMambo wevaJudha?
\v 13 Vakadanidzirazve \add vachiti\add*: Murovere pamuchinjikwa!
\v 14 Asi Pirato akati kwavari: Nemhaka yei? Wakaita chakaipa chei? Vakanyanyisa kudanidzira \add vachiti\add*: Muroverere pamuchinjikwa!
\p
\v 15 Zvino Pirato, achida kuti agutse chaunga, akavasunungurira Bharabhasi; ndokukumikidza Jesu \add kwavari\add*, a\add mu\add*rova netyava, kuti arovererwe pamuchinjikwa.
\s Jesu anodadirwa nemauto
\p
\v 16 Zvino mauto akamuisa mukati mechivanze, chinova imba yemutungamiriri, akadanira hondo yose pamwe;
\v 17 vakamupfekedza zvine ruvara rwehute, vakaruka korona yeminzwa, vakaisa paari.
\v 18 Vakatanga kumukwazisa, \add vachiti\add*: Hekanhi, Mambo wevaJudha!
\v 19 Vakamurova musoro nerutsanga, vakamupfira, vakafugama mabvi, vakamunamata.
\v 20 Zvino vakati vamuseka, vakamubvisa zveruvara rwehute, ndokumupfekedza nguvo dzake pachake, vakabuda naye kunomuroverera pamuchinjikwa.
\s Jesu anorovererwa pamuchinjikwa
\p
\v 21 Vakamanikidza umwe waipfuura \add wainzi\add* Simoni muKurini, achibva kuruwa, baba vaArekizandiro naRufo, kuti atakure muchinjikwa wake.
\p
\v 22 Vakamuisa kunzvimbo \add yainzi\add* Gorogota, ndokuti kana zvichishandurwa: Nzvimbo yedehenya.
\v 23 Vakamupa waini yakavhenganiswa nemura kuti anwe, asi haana kugamuchira.
\v 24 Zvino vakati vamuroverera pamuchinjikwa, vakagovana nguvo dzake, vachikanda mujenya pamusoro padzo, kuti umwe neumwe achatorei.
\v 25 Raiva rava awa rechitatu, vakabva vamuroverera pamuchinjikwa.
\v 26 Nerugwaro rwemhosva yake rwaiva rwakanyorwa pamusoro, \add rwuchiti\add*: MAMBO WEVAJUDHA.
\p
\v 27 Pamwe naye vakaroverera pamuchinjikwa makororo maviri, umwe kuruoko rwerudyi, neumwe kuruboshwe rwake.
\v 28 Rugwaro rukazadzisika, rwunoti: Wakaverengwa pamwe nevasina murairo.
\p
\v 29 Nevaipfuura vakamutuka, vachidzungudza misoro yavo, vachiti: Ehe-e, iwe unoputsa tembere, neku\add i\add*vaka nemazuva matatu,
\v 30 zviponese, uburuke pamuchinjikwa!
\v 31 Saizvozvo vapristiwo vakuru vakamuseka pamwe nevanyori pakati pavo, vachiti: Wakaponesa vamwe, haagoni kuzviponesa.
\v 32 Kristu Mambo waIsraeri ngaaburuke ikozvino pamuchinjikwa, kuti tione titende. Nevaiva varovererwa pamuchinjikwa pamwe naye vakamunyomba.
\v 33 Zvino awa rechitanhatu rakati rasvika, rima rikavapo panyika yose kusvika paawa repfumbamwe.
\v 34 Zvino neawa repfumbamwe, Jesu akadana nenzwi guru, achiti: "Eroi, Eroi, rama sabhakitani!" Ndokuti, kana zvichishandurwa: Mwari wangu, Mwari wangu, mandisiirei?
\v 35 Vamwe vevaiva vamirepo vakati vachi\add zvi\add*nzwa, vakati: Tarirai, anodana Eria.
\v 36 Ipapo umwe wakamhanya, akazadza chipanje nevhiniga, akaisa parutsanga, akamupa kuti anwe, achiti: Regai, tione kana Eria achiuya kumuburusa.
\v 37 Ipapo Jesu akadanidzira nenzwi guru akapa mweya.
\p
\v 38 Vheiri retembere rikabvaruka kuita \add mapandi\add* maviri, kubva kumusoro kusvika pasi.
\v 39 Zvino mukuru wezana waiva amirepo pakatarisana naye, wakati achiona kuti wadanidzira zvakadaro akapa mweya, akati: Zvirokwazvo, munhu uyu wanga ari Mwanakomana waMwari.
\p
\v 40 Uye kwaiva kune vakadziwo vakatarira vari kure, pakati pavo paiva pana Maria Magidhariniwo, naMaria mai vaJakobho mudiki nevaJose, naSarome,
\v 41 (avowo vaimutevera achiri muGarirea, vachimushandira), nevamwe vakadzi vazhinji vaiva vakwira kuJerusarema naye.
\s Kuvigwa kwaJesu
\p
\v 42 Zvino atova manheru, zvaraiva riri gadziriro, ndokuti zuva rinotangira sabata,
\v 43 Josefa waiva weArimatia, nhengo yedare yairemekedzwa, waiva akamirirawo pachake ushe hwaMwari, wakauya akapinda kuna Pirato akatsunga, akakumbira chitunha chaJesu.
\v 44 Pirato akashamisika nokuti waiva atofa; akadanira kwaari mukuru wezana, akamubvunza kana aiva ava nenguva afa.
\v 45 Zvino wakati a\add zvi\add*nzwa nemukuru wezana, akapa Josefa chitunha.
\v 46 Akatenga mucheka wakaisvonaka, akamuburusa, akamuputira nemucheka wakapfava, ndokumuradzika muguva raiva rakacherwa muruware, ndokukungurusira ibwe pamukova weguva.
\v 47 Zvino Maria Magidharini, naMaria \add mai\add* vaJose, vakaona paakaradzikwa.

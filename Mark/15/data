\c 15
\s Jesu pamberi paPirato.
\p
\p
\v 1 Pakarepo mangwanani vaprista vakuru vakarangana navakuru navanyori nedare rose, vakasunga Jesu, vakamutakura, vaka\add mu\add*kumikidza kunaPirato.
\v 2 Pirato akamubvunza, \add akati\add*: Ndiwe Mambo wavaJudha here? Akapindura, akati kwaari: Unoreva iwe.
\v 3 Vaprista vakuru vakamupomera zvinhu zvizhinji, asi haana kupindura chinhu.
\v 4 Pirato akamubvunzazve akati: Haupinduri chinhu here? Tarira, zvinhu zvinganiko zvavanokupomera!
\v 5 Asi Jesu haana kuzopindurazve chinhu, zvokuti Pirato zvakamushamisa.
\v 6 Zvino pamabiko waisivasunungurira musungwa mumwe, wavaikumbira.
\v 7 Zvino kwakanga kune wainzi Barabhasi, akasungwa navamwe vakanga vamutsa bope naye, vakavuraya vanhu pabope irero.
\v 8 Zvino chaunga chakadanidzira, vakatanga kukumbira kuti avaitire sezvaaisivaitira.
\v 9 Asi Pirato akavapindura, achiti: Munoda kuti ndikusunungurirei Mambo wavaJudha here?
\v 10 Nokuti wakanga achiziva kuti vaprista vakuru vakanga vamukumikidza \add kwaari\add* negodo.
\v 11 Zvino vaprista vakuru vakakurudzira chaunga, kuti vakumbire kuti zvirinani avasunungurire Barabhasi.
\v 12 Pirato akapindura, akatizve kwavari: Zvino munoda kuti ndimuitireiko, wamunoti ndiMambo wavaJudha?
\v 13 Vakadanidzirazve, \add vachiti\add*: Muroverei!
\v 14 Asi Pirato akati kwavari: Nemhaka yei? Wakaiteiko chakaipa? Vakanyanyisa kudanidzira \add vachiti\add*: Murovere!
\v 15 Zvino Pirato, achida kufadza vanhu vazhinji, akavasunungurira Bharabhasi, asi wakakumikidza Jesu, a\add mu\add*rova netyava kuti aroverwe pamuchinjikwa.
\s Jesu unodadirwa navarwi.
\p
\v 16 Zvino varwi vakamuisa mukati moruvazhe, rweimba yomubati, vakavunganidza hondo yose;
\v 17 vakamupfekedza nguvo shava, vakaruka korona yemhinzwa, vakamudzika.
\v 18 Vakatanga kumukwazisa, \add vachiti\add*: Hekanhi, Mambo wavaJudha!
\v 19 Vakamurova musoro norutsanga, vakamupfira mate, vakafugama mabvi, vakamunamata.
\v 20 Zvino vakati vamusweveredza, vakamubvisa nguvo shava, ndokumupfekedza nguvo dzake, vakaenda naye kundomurovera.
\s Jesu unoroverwa pamuchinjikwa
\p
\v 21 Zvino vakamanikidza mumwe waipfuvura \add wainzi\add* Simoni muKurini, achibva kuruwa, baba vaArekizandiro naRufo, kuti atakure muchnjikwa wake.
\v 22 Vakamuisa kunzvimbo \add yainzi\add* Gorogota, ndokuti kana zvichishandurwa, nzvimbo yedehenya.
\v 23 Vakamupa waini, yakavhenganiswa negavakava kuti amwe, asi haana kugamuchira.
\v 24 Zvino vakati vamurovera, vakagovana nguvo dzake, vachikanda mijenya pamusoro padzo, kuti mumwe nomumwe atore.
\v 25 Yakanga yava nguva yechitatu, vakamurovera.
\v 26 Norugwaro rwemhosva yake rwakanga rwakanyorwa pamusoro, \add ruchiti\add*: MAMBO WAVAJUDHA.
\v 27 Pamwechete naye vakarovera makororo maviri, mumwe kurudyi rwake, mumwe kuruboshwe.
\v 28 Rugwaro rukaitika, runoti: Wakarabwa pamwechete navadariki vomurairo.
\v 29 Navaipfuvura vakamunyomba, vachidzungudza misoro yavo, vachiti: Iwe, wokuputsa tembere, nokuvakazve namazuva matatu,
\v 30 zviponese, uburuke pamuchinjikwa!
\v 31 Saizvozvo vaprista vakuru navanyori vakamusweveredza pakati pavo, \add vachiti\add*: Wakaponesa vamwe, zvino haagoni kuzviponesa.
\v 32 Kristu, Mambo wavaIsraeri, ngaaburuke zvino pamuchinjikwa, kuti tivone titende. Navakanga varoverwa pamwe chete naye vakamuzvidza.
\v 33 Zvino nguva yechitatu yakati yasvika, rima rikavapo panyika yose kusvikira panguva yefumbamwe.
\v 34 Zvino nenguva yepfumbamwe, Jesu akadana nenzwi guru, achiti: "Eroi, Eroi, rama Sabakitani!" Ndokuti, kana zvichishandurwa: Mwari wangu, Mwari wangu, mandisiyireiko?
\v 35 Vamwe vavakanga vamirepo vakati vachi\add zvi\add*nzwa, vakati: Tarirai, unodana Eria.
\v 36 Ipapo mumwe wakamhanya, akazadza chipanje nevhinega, akaisa parutsanga, akamupa kuti amwe, achiti: Regai timboona kana Eria achizovuya kumuburusa.
\v 37 Ipapo Jesu akadanidzira nenzwi guru, akabudisa mweya wake.
\v 38 Vheiri retembere rikabvaruka kuita \add mapandi\add* maviri, kubva kumusoro kusvikira pasi.
\v 39 Zvino mukuru wezana wakanga amirepo akatarisana naye, wakati achivona kuti wadanidzira akapa mweya wake, akati: Zvirokwazvo, munhu uyu wakanga ari Mwanakomana waMwari.
\v 40 Kwakanga kune vakadzivo, vakatarira vari kure; pakati pavo kwakanga kuna Maria Magidharini, naMaria mai vaJakobho muduku naJose, naSarome,
\v 41 (Vaimutevera achi muGariri, vachimushandira), navamwe vakadzi vazhinji vakanga vakwira Jerusarema naye.
\s Kuvigwa kwaJesu
\p
\v 42 Zvino ava manheru, zvarakanga riri gadziriro, ndokuti zuva rinotangira sabata,
\v 43 Josefa weArimatea, gurukota rairemekedzwa wakanga akamiriravo vushe bwaMwari wakavuya akapinda nokutsunga kunaPirato, akakumbira mutumbu waJesu.
\v 44 Pirato akashamiswa achinzwa kuti wakanga atofa; akadana mukuru wezana, akamubvunza kana akanguva afa.
\v 45 Zvino wakati a\add zvi\add*nzwa kumukuru wezana, akapa Josefa mutumbu.
\v 46 Iye wakatenga \add mucheka\add* werineni, akamuburusa, akamuputira nerineni, ndokumuviga mubwiro bwakanga bwakacherwa pabwe, ndokukungurusira ibwe pamukova webwiro.
\v 47 Maria Magidharini, naMaria \add mai\add* vaJose, vakavona paakavigwa.

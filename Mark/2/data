\c 2
\s Jesu unoporesa munhu wakafa mitezo
\p
\v 1 Zvino akapindazve muKapenaume pashure pamazuva; zvikanzwikwa kuti uri mumba.
\v 2 Zvino pakarepo vazhinji vakaungana zvokuti pakanga pasisina nzvimbo, kunyange pamukova; akataura shoko kwavari.
\v 3 Vakauya kwaari, vakaisa wakanga akafa mitezo, akatakurwa na\add vanhu\add* vana.
\v 4 Zvino vakati vasingagoni kusvika pedo naye nokuda kwechaunga, vakapfurunyura denga paakanga ari, vakati va\add ri\add*putsa vakaburusira uchanja hwaakanga avete pahwuri wakanga akafa mitezo.
\v 5 Jesu wakati aona rutendo rwavo akati kune wakanga akafa mitezo: Mwanakomana zvivi zvako zvakangamwirwa kwauri.
\v 6 Zvino vamwe vavanyori vakanga vagerepo, vakafunga mumoyo yavo \add vachiti\add*:
\v 7 Uyu unotaurirei kunyomba sezvizvi? Ndiani unogona kukangamwira zvivi kunze komumwe chete, Mwari?
\v 8 Zvino pakarepo Jesu paakaziva mumweya wake kuti vanofunga saizvozvo mukati mavo akati kwavari: Munofungirei zvinhu izvi mumoyo yenyu?
\v 9 Chinyiko chakakareruka zvikuru, kuti kune wakafa mitezo: Zvivi \add zvako\add* zvakangamwirwa kwauri, pane kuti: Simuka, utore uchanja hwako, ufambe?
\v 10 Asi kuti muzive kuti Mwanakomana womunhu une simba panyika rokukangamwira zvivi (akati kune wakanga akafa mitezo):
\v 11 Ndinoti kwauri: Simuka utore uchanja hwako, uende kumba kwako.
\v 12 Zvino pakarepo wakasimuka, akatora uchanja, ndokubuda pamberi pavo vose; zvokuti vose vakashamiswa, vakarumbidza Mwari, vachiti: Hatina kumbozviona zvakadai.
\s Kudamwa kwaRevhi
\p
\v 13 Wakabudazve \add akaenda\add* kurutivi rwegungwa, chaunga chose chikauya kwaari, akavadzidzisa.
\v 14 Wakati achipfuura, akaona Revhi waArifiyosi agere paimba yomutero, akati kwaari: Nditevere. Akasimuka akamutevera.
\p
\v 15 Zvino zvakaitika agere pakudya mumba make, kuti vateresi vazhinji navatadzi vakagarawo pamwechete naJesu navadzidzi vake; nokuti vakanga vari vazhinji vakamutevera.
\v 16 Zvino vanyori navaFarisi vakati vamuona achidya navateresi navatadzi, vakati kuvadzidzi vake: Nemhaka yei achidya nokumwa navateresi navatadzi?
\v 17 Jesu wakati achi\add zvi\add*nzwa akati kwavari: Vakagwinya havadi chiremba, asi vanorwara. Handina kuuya kuzodana vakarurama, asi vatadzi mukutendeuka.
\s Kutsanya
\p
\v 18 Uye vadzidzi vaJohwani navavaFarisi vaitsanya; vakauya vakati kwaari: Nemhaka yeyi vadzidzi vaJohwani navavaFarisi vachitsanya asi vadzidzi venyu havatsanyi?
\v 19 Jesu akati kwavari: Vana veimba yomuchato vanogona kutsanya muwani achiri kwavari here? Kana vachingova nemuwani kwavari, havagoni kutsanya;
\v 20 asi mazuva awo achasvika apo muwani achabviswa kwavari, ipapo mumazuva iwayo vachatsanya.
\v 21 Uye hakuna unosonera chigamba chemucheka usina kuonyana panguvo sharu; kana zvikasadaro chinoiswa chinobvarura pane yakashakara buri rikanyanya.
\v 22 Uye hakuna unodira waini itsva muhombodo sharu, zvikasadaro waini itsva inoparusa hombodo, waini ikateuka nehombodo ikaparara, asi waini itsva inofanira kudirwa muhombodo itsva.
\s Jesu Ishe wesabata
\p
\v 23 Zvino zvakaitika kuti wakapfuura nemuminda yezviyo nesabata, vadzidzi vake vakatanga kutanha hura vachifamba.
\v 24 VaFarisi vakati kwaari: Tarira, vanoitirei nesabata zvisiri pamutemo?
\v 25 Iye akati kwavari: Hamuna kutomboverenga here Dhavhidhi zvaakaita, musi waakanga ashaiwa, ava nenzara, iye navakanga vanaye?
\v 26 Kuti wakapinda sei mumba maMwari nenguva yaAbhiatari mupristi mukuru, akadya zvingwa zvokuratidza zvakanga zvisiri pamutemo kudyiwa kunze navapristi, akapawo kwavari vaaiva naye?
\v 27 Akati kwavari: Sabata rakaitirwa munhu, kwete munhu \add kuitirwa\add* sabata.
\v 28 Naizvozvo Mwanakomana womunhu ndiShe kunyange wesabata.

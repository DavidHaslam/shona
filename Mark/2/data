\c 2
\s Jesu unoporesa munhu wakaoma mitezo
\p
\v 1 Zvino akapindazve muKapenaume pashure pamazuva; zvikanzwikwa kuti uri mumba.
\v 2 Zvino pakarepo vazhinji vakaungana pamwechete zvokuti pakanga pasina nzvimbo, kunyange pamukova, akataura shoko kwavari.
\v 3 Vakauya kwaari, vakaisa munhu wakanga akaoma mitezo, akatakurwa na\add vanhu\add* vana.
\v 4 Zvino vakati vachikonewa kusvika pedo naye nokuda kwechaunga, vakazarura denga paakanga ari, vakati va\add ri\add*putsa vakaburusira nhovo yakanga ivete munhu wakanga akaoma mitezo.
\v 5 Jesu wakati aona kutenda kwavo akati kune wakanga akaoma mitezo: Mwanakomana zvivi zvako ngauzvikangamwirwe.
\v 6 Zvino vamwe vavanyori vakanga vagerepo, vakafunga mumoyo yavo \add vachiti\add*:
\v 7 Uyu unotaurireiko achimhura Mwari? Ndianiko unogona kukangamwira zvivi kunze komumwe chete, Mwari?
\v 8 Zvino pakarepo Jesu paakanzwa mumweya wake kuti vanofunga saizvozvo mukati mavo akati kwavari: Munofungireiko zvinhu izvi mumoyo yenyu?
\v 9 Chinyiko chakareruka, kuti kune wakaoma mitezo: Zvivi \add zvako\add* zvakangamwirwa, kana kuti: Simuka, utore nhovo yako, ufambe?
\v 10 Asi kuti muzive kuti Mwanakomana womunhu une simba panyika rokukangamwira zvivi, (akati kune wakanga akaoma mitezo):
\v 11 Ndinoti kwauri: Simuka utore nhovo yako, uende kumba kwako.
\v 12 Zvino pakarepo wakasimuka, akatora nhovo, ndokubuda pamberi pavo vose; zvokuti vose vakashamiswa, vakarumbidza Mwari, vachiti: Hatina kumbozviona zvakadai.
\s Kudamwa kwaRevhi
\p
\v 13 Wakabudazve \add akaenda\add* kurutivi rwegungwa, chaunga chose chikauya kwaari, akachidzidzisa.
\v 14 Wakati achipfuura, akaona Revhi waArifiyosi agere paimba yomutero, akati kwaari: Nditevere. Akasimuka akamutevera.
\p
\v 15 Zvino zvakaitika agere pakudya mumba make, kuti vateresi vazhinji navatadzi vakagarawo pamwechete naJesu navadzidzi vake nokuti vakanga vari vazhinji vakamutevera.
\v 16 Zvino vanyori navaFarisi vakati vamuona achidya navateresi navatadzi, vakati kuvadzidzi vake: Nemhaka yeiko achidya nokumwa navateresi navatadzi?
\v 17 Jesu wakati achi\add zvi\add*nzwa akati kwavari: Vakagwinya havatsvaki chiremba, asi vanorwara. Handina kuuya kuzodana vakarurama, asi vatadzi mukutendeuka.
\s Kutsanya
\p
\v 18 Uye vadzidzi vaJohwani navavaFarisi vaitsanya; vakauya vakati kwaari: Nemhaka yeyi vadzidzi vaJohwani navavaFarisi vachitsanya asi vadzidzi venyu havatsanyi?
\v 19 Jesu akati kwavari: Vana veimba yomuchato vangatsanya chikomba chichiri kwavari here? Kana vachingova nechikomba kwavari, havangatsanyi;
\v 20 asi mazuva achasvika apo chikomba chichabviswa kwavari, ipapo mazuva iwayo vachatsanya.
\v 21 Hakuna munhu unosonera chigamba chitsva panguvo sharu zvimwe chigamba chitsva chinoiswa chinobvarura pane yakashakara buri rikanyanya.
\v 22 Uye hakuna unodira waini itsva muhombodo sharu, zikasadaro waini itsva inoparusa hombodo, waini ikateuka nehombodo ikaparara, asi waini itsva inofanira kudirwa muhombodo itsva.
\s Jesu Ishe weSabata
\p
\v 23 Zvino zvakaitika kuti wakapfuura nemuminda yezviyo nomusi wesabata, vadzidzi vake vakatanga kutanha hura vachifamba.
\v 24 VaFarisi vakati kwaari: Tarira, vanoitireiko nomusi wesabata zvisiri pamutemo?
\v 25 Akati kwavari: Hamuna kutomboverenga here zvakaitwa naDhavhidhi, musi waakanga ashaiwa, ava nenzara, iye navakanga vanaye?
\v 26 Kuti wakapinda sei mumba maMwari nenguva yaAbhiatari mupristi mukuru, akadya zvingwa zvokuratidza zvakanga zvisiri pamutemo kudyiwa asi navapristi \add voga\add*, akapawo kwavari vaaiva naye?
\v 27 Akati kwavari: Sabata rakaitirwa munhu, kwete munhu \add kuitirwa\add* sabata.
\v 28 Naizvozvo Mwanakomana womunhu ndiShewo wesabata.

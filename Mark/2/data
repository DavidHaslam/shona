\c 2
\s Jesu unoporesa munhu wakafa mitezo
\p
\v 1 Zvino akapindazve muKapenaume pashure pamazuva; zvikanzwikwa kuti uri mumba.
\v 2 Zvino pakarepo vazhinji vakaungana zvekuti pakange pasisina nzvimbo, kunyange pamukova; akataura shoko kwavari.
\v 3 Vakauya kwaari, vakaisa wakange akafa mitezo, akatakurwa na\add vanhu\add* vana.
\v 4 Zvino vakati vasingagoni kusvika pedo naye nekuda kwechaunga, vakapfurunyura denga paakange ari, vakati va\add ri\add*putsa vakaburusira uchanja hwaakange avete pahwuri wakange akafa mitezo.
\v 5 Jesu wakati aona rutendo rwavo akati kune wakange akafa mitezo: Mwanakomana zvivi zvako zvakangamwirwa kwauri.
\v 6 Zvino vamwe vevanyori vakange vagerepo, vakafunga mumoyo yavo \add vachiti\add*:
\v 7 Uyu unotaurirei kunyomba sezvizvi? Ndiani unogona kukangamwira zvivi kunze koumwe chete, Mwari?
\v 8 Zvino pakarepo Jesu paakaziva mumweya wake kuti vanofunga saizvozvo mukati mavo akati kwavari: Munofungirei zvinhu izvi mumoyo yenyu?
\v 9 Chii chakakareruka zvikuru, kuti kune wakafa mitezo: Zvivi \add zvako\add* zvakangamwirwa kwauri, pane kuti: Simuka, utore uchanja hwako, ufambe?
\v 10 Asi kuti muzive kuti Mwanakomana wemunhu une simba panyika rekukangamwira zvivi (akati kune wakange akafa mitezo):
\v 11 Ndinoti kwauri: Simuka utore uchanja hwako, uende kumba kwako.
\v 12 Zvino pakarepo wakasimuka, akatora uchanja, ndokubuda pamberi pavo vese; zvekuti vese vakashamisika, vakarumbidza Mwari, vachiti: Hatina kumbozviona zvakadai.
\s Kudamwa kwaRevhi
\p
\v 13 Wakabudazve \add akaenda\add* kurutivi rwegungwa, chaunga chese chikauya kwaari, akavadzidzisa.
\v 14 Wakati achipfuura, akaona Revhi waArifiyosi agere paimba yemutero, akati kwaari: Nditevere. Akasimuka akamutevera.
\p
\v 15 Zvino zvakaitika agere pakudya mumba make, kuti vateresi vazhinji nevatadzi vakagarawo pamwe naJesu nevadzidzi vake; nekuti vakange vari vazhinji vakamutevera.
\v 16 Zvino vanyori nevaFarisi vakati vamuona achidya nevateresi nevatadzi, vakati kuvadzidzi vake: Nemhaka yei achidya nekumwa nevateresi nevatadzi?
\v 17 Jesu wakati achi\add zvi\add*nzwa akati kwavari: Vakagwinya havadi chiremba, asi vanorwara. Handina kuuya kuzodana vakarurama, asi vatadzi mukutendeuka.
\s Kutsanya
\p
\v 18 Uye vadzidzi vaJohwani nevevaFarisi vaitsanya; vakauya vakati kwaari: Nemhaka yeyi vadzidzi vaJohwani nevevaFarisi vachitsanya asi vadzidzi venyu havatsanyi?
\v 19 Jesu akati kwavari: Vana veimba yemuchato vanogona kutsanya muwani achiri kwavari here? Kana vachingova nemuwani kwavari, havagoni kutsanya;
\v 20 asi mazuva awo achasvika apo muwani achabviswa kwavari, ipapo mumazuva iwayo vachatsanya.
\v 21 Uye hakuna unosonera chigamba chemucheka usina kuonyana panguvo sharu; kana zvikasadaro chinoiswa chinobvarura pane yakasakara buri rikanyanya.
\v 22 Uye hakuna unodira waini itsva muhombodo sharu, zvikasadaro waini itsva inoparusa hombodo, waini ikateuka nehombodo ikaparara, asi waini itsva inofanira kudirwa muhombodo itsva.
\s Jesu Ishe wesabata
\p
\v 23 Zvino zvakaitika kuti achigura nemuminda yezviyo nesabata, vadzidzi vake vakatanga kutanha hura vachifamba.
\v 24 VaFarisi vakati kwaari: Tarira, vanoitirei nesabata zvisiri pamutemo?
\v 25 Iye akati kwavari: Hamuna kutomboverenga here Dhavhidhi zvaakaita, musi waakange ashaiwa, ava nenzara, iye nevakange vanaye?
\v 26 Kuti wakapinda sei mumba maMwari nenguva yaAbhiatari mupristi mukuru, akadya zvingwa zvokuratidza zvakange zvisiri pamutemo kudyiwa kunze nevapristi, akapawo kwavari vaaiva naye?
\v 27 Akati kwavari: Sabata rakaitirwa munhu, kwete munhu \add kuitirwa\add* sabata.
\v 28 Naizvozvo Mwanakomana wemunhu ndiShe kunyange wesabata.

\c 2
\s Jesu unoporesa munhu wakafa mitezo
\p
\v 1 Zvino akapindazve muKapenaume pashure pamazuva; zvikanzwikwa kuti uri mumba.
\v 2 Zvino pakarepo vazhinji vakavungana pamwechete, nokudaro vakashaiwa nzvimbo, kunyange pamukova, akataura shoko kwavari.
\v 3 Vakavuya kwaari, vakaisa munhu wakanga akafa mitezo, akatakurwa na\add vanhu\add* vana.
\v 4 Zvino vakati vachikonewa kusvika pedo naye nokudzvinyidzirwa, vakazarura denga paakanga ari, vakati va\add ri\add*putsa vakaburusira nhovo yakanga ivete munhu wakanga akafa mitezo.
\v 5 Jesu wakati avona kutenda kwavo akati kunowakanga akafa mitezo: Mwana zvivi zvako ngazvikanganwirwe iwe.
\v 6 Zvino vamwe vavanyori vakanga vageremo, vakafunga mumoyo yavo \add vachiti\add*:
\v 7 Uyu unoiteiko achimhura Mwari? ndianiko unogona kukangamwira zvivi asi mumwe chete, Mwari?
\v 8 Zvino pakarepo Jesu achiziva mumweya wake kuti vanofunga kudaro mukati mavo akati kwavari: Munofungireiko zvinhu izvi mumoyo yenyu?
\v 9 Chinyiko chakareruka, kuti kunowakafa mitezo: Wakanganwirwa zvivi \add zvako\add*, kana kuti: Simuka, utore nhovo dzako, ufambe?
\v 10 Asi kuti muzive kuti Mwanakomana womunhu unesimba panyika rokukanganwira zvivi, akati kumunhu wakanga akafa mitezo:
\v 11 Ndinoti kwauri: Simuka tora nhovo dzako, uende kumba kwako.
\v 12 Pakarepo akasimuka, akatora nhovo, ndokubuda pamberi pavo vose; naizvozvo vose vakashamiswa, vakarumbidza Mwari vachiti: Hatina kumbovona zvakadai.
\s Kudanwa kwaRevhi.
\p
\v 13 Wakabudazve akaenda kurutivi rwegungwa, vazhinji vose vakavuya kwaari, akavadzidzisa.
\v 14 Wakati achipfuvura, akavona Revhi waArifiyosi agere panotereswa, akati kwaari: Nditevere. Akasimuka akamutevera.
\v 15 Zvino wakati agere pakudya mumba make, vateresi vazhinji navatadzi vakagara naJesu navadzidzi vake nokuti vakanga vari vazhinji vaimutevera.
\v 16 Zvino vanyori navaFaraise vakati vachimuvona achidya navateresi navatadzi, vakati kuvadzidzi vake: Mudzidzisi unodyireiko navateresi navatadzi?
\v 17 Jesu wakati achi\add zvi\add*nzwa akati kwavari: Avo vasingarwari havatsvaki chiremba, asi vanorwara. Handina kuvuya kuzodana vakarurama, asi vatadzi kuti vatendevuke.
\s Kutsanya
\p
\v 18 Vadzidzi vaJohwani navaFarisi vakanga vachitsanya, vakavuya vakati kwaari: Vadzidzi vaJohwani navadzidzi vavaFarisi vanotsanyireiko asi vadzidzi venyu havatsanyi neiko?
\v 19 Jesu akati kwavari: Vana veimba yomuchato vangatsanya seiko chikomba chichiri kwavari? Havatsanyi chikomba chichiri kwavari;
\v 20 asi mazuva achasvika achazobviswa chikomba kwavari, zvino nenguva iyo vachatsanya.
\v 21 Hakuna munhu unosonera chigamba chitsva panguvo yakashakara nokuti chigamba chitsva chinobvarura nguvo yakashakara vuri rikanyanya.
\v 22 Hakunomunhu unodira waini itsva muhombodo sharu, nokuti waini itsva inoparusa hombodo, waini nehombodo zvikafa, asi waini itsva inodirwa muhombodo itsva.
\s Jesu Ishe weSabata.
\p
\v 23 Zvino wakati achifamba muminda yezviyo nomusi wesabata, vadzidzi vake vakatanga kutanha hura vachifamba.
\v 24 VaFarisi vakati kwaari: Tarirai vanoitireiko nomusi wesabata zvisina kutenderwa ?
\v 25 Akati kwavari: Hamuna kumborava here zvakaitwa naDhavhidhi, musi waakanga ashaiwa, oziya, iye navakanga vanaye?
\v 26 Kuti wakapinda sei mumba maMwari, namazuva Abhiatari ari muprista mukuru akadya zvingwa zvokuratidza zvakanga zvisina kutenderwa kudyiwa asi navaprista voga, akapavo vaiva naye?
\v 27 Akati kwavari, sabata yakaitirwa munhu, munhu haana kuitirwa sabata.
\v 28 Naizvozvo Mwanakomana womunhu ndiyevo Ishe wesabatavo.

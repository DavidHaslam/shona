\c 2
\s Jesu unoporesa munhu wakafa mitezo
\s (Mat. 9.1-8, Ruka 5, 17-26.)
\p
\v 1 Zvino akapindazve Kapernaume pashure pa\add mamwe\add* mazuva; zvikanzwikwa kuti uri mumba.
\v 2 Zvino pakarepo vazhinji vakavungana pamwechete nokudaro vakashaiwa nzvimbo, kunyange pamukova, akaparidza shoko kwavari.
\v 3 Vakavuya vakaisa kwaari munhu wakanga akafa mitezo, akatakurwa navanhu vana.
\v 4 Zvino vakanga vasingagoni kuswedera kwaari nokuda kwavazhinji, vakazarura denga paakanga ari, vakati variputsa vakaburusa nhovo pakanga pavete munhu wakanga akafa mitezo.
\v 5 Jesu wakati achivona kutenda kwavo akati kunowakanga akafa mitezo: Mwana wakangamwirwa zvivi zvako.
\v 6 Zvino vamwe vavanyori vakanga vageremo, vakafunga mumoyo yavo vachiti:
\v 7 Uyu unorevereiko kudaro? Unomhura Mwari, ndianiko unogona kukangamwira zvivi asi mumwe chete ndiye Mwari?
\v 8 Pakarepo Jesu achiziva mumweya make kuti vanofunga kudaro mukati mavo akati kwavari: Munofungireiko zvinhu izvi mumoyo yenyu?
\v 9 Chinyiko chakareruka kuti kunowakafa mitezo: Wakanganwirwa zvivi \add zvako\add*, kana kuti: Simuka tora nhovo dzako ufambe?
\v 10 Asi kuti muzive kuti Mwanakomana womunhu unesimba panyika rokukanganwira zvivi, akati kumunhu wakanga akafa mitezo:
\v 11 Ndinoti kwauri: Simuka tora nhovo dzako, uende kumba kwako.
\v 12 Pakarepo akasimuka, akatora nhovo, ndokubuda pamberi pavo vose; naizvozvo vose vakashamiswa, vakarumbidza Mwari vachiti: Hatina kumbovona zvakadai.
\s Kudanwa kwaRevhi.
\p
\v 13 Wakabudazve akaenda kurutivi rwegungwa, vazhinji vose vakavuya kwaari, akavadzidzisa.
\v 14 Wakati achipfuvura, akavona Revhi waArifiyosi agere panotereswa, akati kwaari: Nditevere. Akasimuka akamutevera.
\v 15 Zvino wakati agere pakudya mumba make, vateresi vazhinji navatadzi vakagara naJesu navadzidzi vake nokuti vakanga vari vazhinji vaimutevera.
\v 16 Zvino vanyori navaFaraise vakati vachimuvona achidya navateresi navatadzi, vakati kuvadzidzi vake: Mudzidzisi unodyireiko navateresi navatadzi?
\v 17 Jesu wakati achi\add zvi\add*nzwa akati kwavari: Avo vasingarwari havatsvaki chiremba, asi vanorwara. Handina kuvuya kuzodana vakarurama, asi vatadzi kuti vatendevuke.
\s Kutsanya
\p
\v 18 Vadzidzi vaJohwani navaFarisi vakanga vachitsanya, vakavuya vakati kwaari: Vadzidzi vaJohwani navadzidzi vavaFarisi vanotsanyireiko asi vadzidzi venyu havatsanyi neiko?
\v 19 Jesu akati kwavari: Vana veimba yomuchato vangatsanya seiko chikomba chichiri kwavari? Havatsanyi chikomba chichiri kwavari;
\v 20 asi mazuva achasvika achazobviswa chikomba kwavari, zvino nenguva iyo vachatsanya.
\v 21 Hakuna munhu unosonera chigamba chitsva panguvo yakashakara nokuti chigamba chitsva chinobvarura nguvo yakashakara vuri rikanyanya.
\v 22 Hakunomunhu unodira waini itsva muhombodo tsaru nokuti waini inoparusa hombodo, waini nehombodo zvikafa asi waini itsva inodirwa muhombodo itsva.
\s Jesu Ishe weSabata.
\s (Mat. 12. 1-8; Ruka 6. 1-5.
\p
\v 23 Wakati achifamba muminda, nomusi wesabata, vadzidzi vake vakatanga kutanha hura vachifamba.
\v 24 VaFarisi vakati kwaari, tarirai vanoitireiko zvisina kutenderwa nomusi wesabata?
\v 25 Akati kwavari, hamuna kurava here zvakaitwa naDhavhidhi musi waakanga ashaiwa, aziya, iye navakanga vanaye?
\v 26 Kuti wakapinda mumba maMwari, Abhiatari ari muPirisita mukuru akadya zvingwa zvokuratidza zvakanga zvisina kutenderwa kudyiwa asi navaPirisita voga, akapavo vaiva naye?
\v 27 Akati kwavari, sabata yakaitirwa munhu, munhu haana kuitirwa sabata.
\v 28 Naizvozvo Mwanakomana womunhu ndiye Ishe wesabatavo.

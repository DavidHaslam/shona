\c 14
\s VaJudha vanorangana kuvuraya Jesu
\p
\v 1 Shure kwamazuva maviri kwaiva nepasika no\add mutambo \add*wezvingwa zvisinembiriso; vaprista vakuru navanyori vakanga vachitsvaka mutovo wavangamubata nawo noumhare, vuye va\add mu\add*vuraye.
\v 2 Asi vakati: Kwete pamutambo, zvimwe kungava nebope ravanhu.
\s Jesu unozodzwa nomukadzi paBhetaniya
\p
\v 3 Zvino wakati ari paBhetaniya, mumba maSimoni wamaperembudzi, agere pakudya, kwakavuya mumwe mukadzi, anechinu chearibhasiteri* chechizoro chenaridho chakakosha zvikuru; akaputsa chinu cearbstera, akachidurura pamusoro wake.
\v 4 Asi kwaiva nevamwe vakatsamwa mukati mavo, vakati: Kutambisa ikoku kwechizoro kwaitirweiko?
\v 5 Nokuti chingadai chatengeswa namadhenari* anopfuvura mazana matatu, akapiwa varombo Vakamutsamwira.
\v 6 Asi Jesu wakati: Musiyei akadaro; munomutambudzireiko? Wandiitira basa rakanaka.
\v 7 Nokuti varombo munavo nguva dzose, vuye nguva ipi neipi yamunoda, mungavaitira zvakanaka; asi ini hamuneni nguva dzose.
\v 8 Waita zvaanogona; wakagara azodzera muviri wangu kuvigwa.
\v 9 Zvirokwazvo ndinoti kwamuri: kose kose kunozoparidzirwa Evhangeri iyi panyika dzose, zvakaitwavo naye zvicharebwa, chive chirangaridzo chake.
\s Judhasi Iskarioti unotsvaka kutengesa Jesu
\p
\v 10 Zvino Judhasi Iskarioti, mumwe wavanegumi navaviri, wakaenda kuvaprisita vakuru, kuti amutengese kwavari.
\v 11 Ivo vakati vachi\add zvi\add*nzwa, vakafara, vakavimbisa kumupa mari. Ipapo akatsvaka mutovo waangamutengesa nawo kwavari panguva yakafanira.
\s Paseka Nechirairo
\p
\v 12 Nezuva rokutanga rezchingwa chisinembiriso, musi wavaibaya paseka nawo, vadzidzi vake vakati kwaari: Munoda kuti tiende kupi kunogadzira pamungadya paseka?
\v 13 Akatuma vadzidzi vake vaviri, akati kwavari: Endai muguta, ipapo murume uchasangana nemwi akatakura chirongo chemvura; mumutevere.
\v 14 Paanenge angopinda, muti kumwene weimba: Mudzidzisi wati: Imba yangu yavaeni iripiko, pandingadyira paseka navadzidzi vangu?
\v 15 Zvino iye uchakutaridzai imba huru yokumusoro, yakarongedzwa, yakagadzirwa; tigadzirirei ipapo.
\v 16 Vadzidzi vake vakabuda, vakasvika muguta, vakandowana sezvaakanga areva kwavari; vakagadzirira paseka.
\v 17 Ava madekwana, akasvika navanegumi navaviri.
\v 18 Zvino vakati vakagara vachidya, Jesu akati: Zvirokwazvo ndinoti kwamuri: Mumwe wenyu unodya neni uchanditengesa.
\v 19 Ipapo vakatanga kushungurudzika, mumwe nomumwe akati kwaari: Ndini here?
\v 20 Asi wakavapindura akati kwavari: Mumwe wavanegumi navaviri, unoisa ruvoko neni mundiro.
\v 21 Mwanakomana womunhu unoenda zvirokwazvo, sezvakanyorwa pamusoro pake; asi unenhamo munhu uyo, Mwanakomana womunhu waanotengeswa naye, zvingadai zvakanaka kumunhu uyo dai asina kuzvarwa.
\v 22 Zvino vakati vachidya, Jesu akatora chingwa, akaropafadza, akamedura, ndokupa kwavari, achiti: Torai, mudye, uyu ndiwo muviri wangu.
\v 23 Akatora mukombe, akati avonga, akapa kwavari, vakamwa vose pauri.
\v 24 Zvino akati kwavari: Iri iropa rangu resungano itsva, rinotevurirwa vazhinji.
\v 25 Zvirokwazvo ndinoti kwamuri: Handichazomwizve zvezvibereko zvomuzambiringa, kusvikira nezuva iro randichazomwa naro, zvava zvitsva, muvushe bwaMwari.
\v 26 Zvino vakati vaimba rwiyo rwokurumbidza, vakabuda, vakaenda kugomo reMiorivhi.
\s Jesu unovudza Petro kuti uchamuramba
\p
\p
\v 27 Zvino Jesu wakati kwavari: Imi mose muchagumburwa nokuda kwangu vusiku bwuno, nokuti kwakanyorwa, \add kuchinzi\add*: Ndicharova mufudzi, makwai agopararira.
\v 28 Asi kana ndamuka, ndichatungamira mberi kwenyu kuGariri.
\v 29 Asi Petro akati kwaari: Kunyange vose vakagumburwa, asi ini kwete.
\v 30 Jesu akati kwaari: Zvirokwazvo ndinoti kwauri: Nhasi, vusiku bwuno, jongwe risati rarira kaviri, uchandiramba katatu.
\v 31 Asi iye wakareva nesimba, \add achiti\add*: Kunyange ndikafanira kufa nemwi, handingatongokurambiyi. Navose vakadarovo.
\s Jesu muGetsemani
\p
\v 32 Zvino vakasvika panzvimbo yainzi Getsemani; akati kuvadzidzi vake: Garai pano, ini ndichi\add ndo\add*nyengetera.
\v 33 Akatora pamwechete naye Petro naJakobho naJohwani, akatanga kuvhunduka kwazvo nokuzarirwa.
\v 34 Akati kwavari: Mweya wangu unoshungurudzika kwazvo kusvikira pakufa; garai pano murinde.
\v 35 Akapfuvura mberi zvishoma, akawira pasi, akanyengetera, kuti kana zvichibvira, nguva ipfuvure kwaari.
\v 36 Zvino akati: Aba*, Baba, zvose zvinogoneka kwamuri. bvisai mukombe uyu kwandiri, asi kwete zvandinoda ini, asi zvamunoda imwi.
\v 37 Zvino akasvika, akavawana vavata; akati kunaPetro: Simoni, uvete here? Wakonewa kurinda ora rimwe here?
\v 38 Rindai, munyengetere, kuti murege kupinda mukuidzwa. Mweya unoda hawo, asi nyama hainesimba.
\v 39 Akaenda zve, akanyengetera achireva mashoko iwayo.
\v 40 Akadzokazve, akavawana vavata, nokuti meso avo akanga abatwa nehope kwazvo; vakasaziva zvavangamupindura.
\v 41 Akavuyazve rwechitatu, akati kwavari: Chivatai henyu, muzorore; Zvaringana, nguva yasvika, Mwanakomana womunhu woiswa mumavoko avatadzi.
\v 42 Simukai, tiende; tarirai, wondiisa kwavari wava pedo.
\s Kusungwa kwaJesu.
\p
\v 43 Pakarepo, achataura, Judhasi, mumwe wavanegumi navaviri, akasvika, anavanhu vazhinji vakabata minondo netsvimbo, vachibva kuvaprista vakuru navanyori navakuru.
\v 44 Zvino iye, wakamupandukira, wakanga avapa chiratidzo, achiti: Uyo wandinosveta ndiye, mumubate muende naye makamusunga zvakabata.
\v 45 Zvino wakati asvika, pakarepo akaswedera kwaari, akati: Mudzidzisi! Akamusveta zvikuru.
\v 46 Ipapo vakaisa mavoko kwaari, vakamubata.
\v 47 Zvino mumwe wavakanga vamirepo, wakavhomora munondo wake, akatema muranda womuprista mukuru, akagura nzeve yake.
\v 48 Ipapo Jesu akapindura, akati kwavari: Mabuda kuzondibata neminondo netsvimbo, sendiri gororo here?
\v 49 Ndakanga ndinemi mazuva ose, ndichidzidzisa mutembere, mukarega kundibata, asi izvi zvaitwa, kuti Magwaro aitike.
\v 50 Ipapo vakamusiya vose, vakatiza.
\v 51 Zvino rimwe jaya rakamutevera, rakamonera mucheka werineni chete pamuviri rakashama, vakaribata;
\v 52 asi rakasiya mucheka, rikatiza rakashama.
\s Jesu pamberi pomuprista mukuru navakuru.
\p
\v 53 Zvino vakabudisira Jesu kumuprista mukuru; vaprista vakuru vose navakuru navanyori vakavunganira kwaari.
\v 54 Petro akamutevera ari kure kusvikira paruvazhe rwomuprista mukuru; akanga agere navatariri, achidziya moto.
\v 55 Zvino vaprista vakuru namakurukota ose vakatsvaka chapupu pamusoro paJesu kuti vamuvuraye, asi vakashaiwa
\v 56 Nokuti vazhinji vaimupupurira nhema, asi kupupura kwavo kwakapesana.
\v 57 Vamwe vakasimuka, vakamupupurira nhema, vachiti:
\v 58 Isu takamunzwa isu achiti: Ndichaputsa tembere iyi; yakavakwa namavoko, uye namazuva matatu ndichavaka imwe, isina kuvakwa namavoko.
\v 59 Asi kupupura kwavo kwakapesana.
\v 60 Zvino muprista mukuru akasimuka pakati \add pavo\add*, akabvunza Jesu, achiti: Haupinduri chinhu here? Chinyi \add ichi\add* chavanokupomedzera?
\v 61 Asi iye wakaramba anyerere, akasapindura chinhu. Muprista mukuru akamubvunzazve, akati kwaari: Ndiwe Kristu, Mwanakomana wowakaropafadzwa here?
\v 62 Jesu akati: Ndini. Nemi muchavona Mwanakomana womunhu agere kurudyi rwesimba, achivuya namakore okudenga.
\v 63 Ipapo muprista mukuru akabvarura nguvo dzake, akati: Tichatsvakireiko zvimwe zvapupu?
\v 64 Manzwa kumhura kwake Mwari; munofungeiko? Ipapo vose vakamutongera kuti unofanira kufa.
\v 65 Vamwe vakatanga kumupfira mate, vakafukidza chiso chake, vakamurova netsiva, vachiti kwaari: Profita; navaranda vakamurova namavoko.
\s Kuramba kwaPetro.
\p
\v 66 Zvino Petro achiri panze paruvazhe, mumwe wavashandiri vomuprista mukuru akasvika,
\v 67 zvino akavona Petro achizvidziyisa, akamutarira, akati: Newevo wakanga unaJesu weNazareta!
\v 68 Asi iye wakaramba, achiti: Handizivi kana kunzwisisa zvaunoreva; akabuda panze kuruvazhe rwapamberi, jongwe rikarira.
\v 69 Zvino murandakadzi akamuvonazve, akatanga kuti kunavakanga vamirepo, achiti: Uyu ndo\add mumwe\add* wavo!
\v 70 Asi iye wakarambazve. Nguva duku yakati yapfuvura, vakanga vamirepo vakatizve kuna Petro: Zvirokwazvo, uri wavo, nokuti newevo uri muGariri nomutauriro wako unotenderana nazvo.
\v 71 Ipapo akatanga kutuka nokupika, \add achiti\add*: Handimuzivi munhu uyu wamunoreva.
\v 72 Zvino jongwe rikarira rwechipiri; ipapo Petro akarangarira shoko rakanga rarebwa kwaari naJesu \add rokuti\add*: Jongwe risati rarira kaviri, uchandiramba katatu. Zvino wakati achifunga izvozvo, akachema.

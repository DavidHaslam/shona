\c 14
\s VaJudha vanorangana kuuraya Jesu
\p
\v 1 Shure kwamazuva maviri kwaiva nepasika no\add mutambo \add*wechingwa chisina mbiriso; vapristi vakuru navanyori ndokutsvaka mutovo wavangamubata nawo noumhare, uye va\add mu\add*uraye.
\v 2 Asi vakati: Kwete pamutambo, zvimwe kungava nemhirizhonga yavanhu.
\s Jesu unozodzwa nomukadzi paBhetaniya
\p
\v 3 Zvino wakati ari paBhetaniya, mumba maSimoni wamaperembudzi, agere pakudya, kwakauya mukadzi, ane chinu chearibhasiteri* chechizoro chenaridho* chakakosha zvikuru; akaputsa chinu chearibhsiteri, akachidurura pamusoro wake.
\v 4 Asi kwaiva nevamwe vakatsamwa mukati mavo, vakati: Kutambisa ikoku kwechizoro kwaitirweiko?
\v 5 Nokuti chingadai chatengeswa namadhenari* anopfuura mazana matatu, akapiwa varombo. Vakamutsutsumwira.
\v 6 Asi Jesu wakati: Musiyei akadaro; munomutambudzireiko? Wandiitira basa rakanaka.
\v 7 Nokuti varombo munavo nguva dzose, uye nguva ipi neipi yamunoda, mungavaitira zvakanaka; asi ini hamuneni nguva dzose.
\v 8 Waita zvaanogona; wakagara azodzera muviri wangu kuvigwa.
\v 9 Zvirokwazvo ndinoti kwamuri: Kose kose kunozoparidzirwa evhangeri iyi panyika yose, zvaakaitawo zvicharehwa, chive chirangaridzo pamusoro pake.
\s Judhasi Isikariyoti unotsvaka kutengesa Jesu
\p
\v 10 Zvino Judhasi Isikariyoti, mumwe wavanegumi navaviri, wakaenda kuvaprisita vakuru, kuti amutengese kwavari.
\v 11 Uye vakati vachi\add zvi\add*nzwa, vakafara, vakavimbisa kumupa mari. Akatsvaka mutovo waangamutengesa nawo kwavari panguva yakafanira.
\s Paseka Nechirairo
\p
\v 12 Nezuva rokutanga rechingwa chisina mbiriso, pavaibaya paseka, vadzidzi vake vakati kwaari: Munoda kuti tiende kupi kunogadzira kuti mudye paseka?
\v 13 Akatuma vaviri vavadzidzi vake, akati kwavari: Endai muguta, ipapo murume uchasangana nemwi akatakura chirongo chemvura; mumutevere,
\v 14 paanenge angopinda, muti kumwene weimba: Mudzidzisi wati: Imba yavaeni iripi, pandichadyira paseka navadzidzi vangu?
\v 15 Uye iye uchakutaridzai imba huru yokumusoro yakarongedzwa, yakagadzirwa; tigadzirirei ipapo.
\v 16 Vadzidzi vake vakabuda, vakasvika muguta, vakawana sezvaakanga areva kwavari; vakagadzirira paseka.
\p
\v 17 Kuzoti kwavira akasvika navanegumi navaviri.
\v 18 Zvino vakati vagara vachidya, Jesu akati: Zvirokwazvo ndinoti kwamuri: Mumwe wenyu unodya neni uchanditengesa.
\v 19 Ndokubva vatanga kushungurudzika, mumwe nomumwe akati kwaari: Ndini here? Nomumwe: Ndini here?
\v 20 Asi wakapindura akati kwavari: Mumwe wavanegumi navaviri, unoseva neni mundiro.
\v 21 Mwanakomana womunhu unoenda zvirokwazvo, sezvazvakanyorwa pamusoro pake; asi urombo kumunhu uyo, Mwanakomana womunhu waanotengeswa naye, zvingadai zvakanaka kumunhu uyo dai asina kuzvarwa.
\p
\v 22 Zvino vakati vachidya, Jesu akatora chingwa, akaropafadza, akamedura, ndokupa kwavari, akati: Torai, idyai, uyu muviri wangu.
\v 23 Akatora mukombe, akati avonga akapa kwavari, vakamwa vose pauri.
\v 24 Zvino akati kwavari: Iri iropa rangu resungano itsva, rinoteurirwa vazhinji.
\v 25 Zvirokwazvo ndinoti kwamuri: Handichazomwi zvechibereko chomuzambiringa, kusvikira zuva iro randichazomwa naro chava chitsva, muushe hwaMwari.
\v 26 Zvino vakati vaimba rwiyo rwokurumbidza vakabuda vakaenda kugomo reMiorivhi.
\s Jesu unoudza Petro kuti uchamuramba
\p
\v 27 Zvino Jesu akati kwavari: Mose muchagumburwa nokuda kwangu usiku huno, nokuti kwakanyorwa \add kuchinzi\add*: Ndicharova mufudzi, makwai agopararira.
\v 28 Asi shure kokumutswa kwangu, ndichatungamira kuenda kuGarirea.
\v 29 Asi Petro akati kwaari: Kunyange vose vakagumburwa, asi kwete ini.
\v 30 Jesu ndokuti kwaari: Zvirokwazvo ndinoti kwauri: Nhasi, nousiku huno, jongwe risati rarira kaviri, uchandiramba katatu.
\v 31 Asi iye wakareva nesimba, \add achiti\add*: Kunyange ndikafanira kufa nemwi, handingatongokurambiyi. Navosewo vakadaro.
\s Jesu muGetsemani
\p
\v 32 Zvino vakasvika panzvimbo yainzi Getsemani; akati kuvadzidzi vake: Garai pano, ndichi\add ndo\add*nyengetera.
\v 33 Akatora pamwechete naye Petro naJakobho naJohwani, akatanga kuvhunduka nekunetseka zvikuru.
\v 34 Akati kwavari: Mweya wangu unoshungurudzika kwazvo kusvikira pakufa; garai pano murinde.
\v 35 Akapfuura mberi zvishoma, akawira pasi, akanyengetera, kuti kana zvaibvira, nguva ipfuure kwaari.
\v 36 Zvino akati: Abha*, Baba, zvinhu zvose zvinogoneka kwamuri. bvisai mukombe uyu kwandiri, asi kwete zvandinoda ini, asi zvamunoda imwi.
\v 37 Zvino akasvika, akavawana vavete; akati kuna Petro: Simoni, uvete here? Wakonewa kurinda awa rimwe here?
\v 38 Rindai munyengetere, kuti murege kupinda mukuidzwa. Mweya unoda, asi nyama haina simba.
\v 39 Akaendazve, akanyengetera achireva mashoko mwamwechetewo.
\v 40 Zvino paakadzoka, akavawana vavatazve, nokuti meso avo akanga orema kwazvo; vakasaziva zvavangamupindura.
\v 41 Akauya rwechitatu, akati kwavari: Chirambai muvete zvino muzorore. Zvaringana, nguva yasvika; tarirai, Mwanakomana womunhu wokumikidzwa mumaoko avatadzi.
\v 42 Simukai, tiende; tarirai, wondikumikidza kwavari wava pedo.
\s Kusungwa kwaJesu
\p
\v 43 Pakarepo achataura, akabva asvika Judhasi, mumwe wavanegumi navaviri, ane chaunga chikuru vane minondo netsvimbo, vachibva kuvapristi vakuru navanyori navakuru.
\v 44 Zvino iye, wakamutengesa wakanga avapa chiratidzo, achiti: Uyo wandinongotsvoda ndiye; mumutore muende naye makamuchengetedza.
\v 45 Zvino wakati asvika, pakarepo akaswedera kwaari akati: Mudzidzisi! Mudzidzisi! Akamutsvoda.
\v 46 Vakabva vaisa maoko kwaari, vakamubata.
\v 47 Zvino mumwe wavakanga vamirepo wakavhomora munondo akatema muranda womupristi mukuru, akagura nzeve yake.
\p
\v 48 Ipapo Jesu akapindura akati kwavari: Mabuda somunorwisa gororo neminondo netsvimbo kuzondibata here?
\v 49 Ndakanga ndinemwi mutembere mazuva ose ndichidzidzisa, asi hamuna kundibata, asi \add izvi zvaitwa\add*, kuti magwaro azadziswe.
\v 50 Vose ndokumusiya vakatiza.
\v 51 Zvino rimwe jaya rakamutevera, rakamonera mucheka wakapfava rakashama. Majaya akaribata;
\v 52 ndokubva rasiya mucheka wakapfava, rikavatiza rakashama.
\s Jesu pamberi pomupristi mukuru navakuru
\p
\v 53 Zvino vakabudisira Jesu kumupristi mukuru vakaunganira kwaari vapristi vakuru vose navakuru navanyori.
\v 54 Petro akamutevera ari kure kusvikira mukati momuzinda womupristi mukuru; akanga agere navatariri, achidziya moto.
\p
\v 55 Zvino vapristi vakuru nedare rose remakurukota vakatsvaka uchapupu pamusoro paJesu kuti vamuuraye; asi vakashaiwa
\v 56 Nokuti vazhinji vaimupupurira nhema, asi uchapupu hwavo hauna kupindirana.
\v 57 Ndokubva kwasimuka vakamupupurira nhema vachiti:
\v 58 Isu takamunzwa achiti: Ini ndichaputsa tembere iyi; yakaitwa namaoko, uye mumazuva matatu ndichavaka imwe, isina kuitwa namaoko.
\v 59 Asi kunyange zvakadaro uchapupu hwavo hwakapesana.
\v 60 Zvino mupristi mukuru akasimuka pakati \add pavo\add*, akabvunza Jesu, achiti: Haupinduri chinhu here? Vanopupurei ava vachikupomedzera?
\v 61 Asi wakanyarara, akasapindura chinhu. Mupristi mukuru akamubvunzazve, akati kwaari: Iwe uri Kristu, Mwanakomana woWakaropafadzwa here?
\v 62 Jesu akati: Ndini iye. Uyei muchaona Mwanakomana womunhu agere kuruoko rworudyi rwesimba, achiuya namakore okudenga.
\v 63 Mupristi mukuru ndokubvarura nguvo dzake akati: Tichadirei zvapupu?
\v 64 Manzwa kumhura Mwari; munofungei? Ipapo vose vakamurasha kuti ave nemhosva yorufu.
\p
\v 65 Vamwe vakatanga kumupfira, nokufukidza chiso chake, nokumurova netsiva, nokuti kwaari: Porofita! Varanda vakamurova nembama dzamaoko avo.
\s Kuramba kwaPetro
\p
\v 66 Zvino Petro achiri pachivanze pasi, ipapo pakasvika mumwe vavarandakadzi vomupristi mukuru;
\v 67 achiona Petro achizvidziyisa, akamutarira akati: Newewo wakanga una Jesu weNazareta.
\v 68 Asi wakaramba, achiti: Handizivi kana kunzwisisa zvaunoreva. Akabuda panze akaenda kumusuwo, jongwe rikarira.
\p
\v 69 Zvino murandakadzi akamuonazve, akatanga kuti kuna vakanga vamirepo\add :\add* Uyu ndowavo.
\v 70 Asi wakarambazve. Zvino shure kwechinguvana, vakanga vamirepo vakatizve kuna Petro: Zvirokwazvo, uri wavo, nokuti newe uri muGarirea nomutauro wako unotenderana \add nazvo\add*.
\v 71 Akatanga kutuka nokupika, \add achiti\add*: Handimuzivi munhu uyu wamunoreva.
\v 72 Zvino jongwe rikarira rwechipiri. Petro ndokurangarira shoko rakanga rarehwa kwaari naJesu \add rokuti\add*: Jongwe risati rarira kaviri, uchandiramba katatu. Zvino wakati achifunga izvozvo akachema.

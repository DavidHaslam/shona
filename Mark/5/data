\c 5
\s Jesu unobudisa mweya yetsvina
\p
\v 1 Vakasvika mhiri kwegungwa, kunyika yavaGadharini.
\v 2 Zvino wakati abuda muchikepe, pakarepo munhu akamuchingamidza achibva kumarinda anomweya wetsvina,
\v 3 uyo wakanga ane ugaro kumarinda, uye kwakanga kusina munhu wakanga achigona kumusunga kunyange nemaketani,
\v 4 nekuti kazhinji waisungwa nezvisungo zvamakumbo namaketani, asi maketani aigurwa napakati naye, nezvisungo zvamakumbo zvaigurwa kuita zvidimbu; uye kwakanga kusina waigona kumupingudza.
\v 5 Zvino nguva dzose, usiku namasikati, waiva mumakomo nokumarinda achidanidzira, achizvicheka namabwe.
\v 6 Zvino wakati achiona Jesu ari kure, akamhanya ndokumunamata;
\v 7 akadanidzira nenzwi guru akati: Ndinei nemwi Jesu, Mwanakomana waMwari Wekumusoro-soro? Ndinokupikirai naMwari, murege kundirwadzisa.
\v 8 Nekuti wakati kwaari: Buda mumunhu, mweya wetsvina.
\v 9 Ndokumubvunza \add akati\add*: Zita rako ndiani? Akapindura achiti: Zita rangu \add rinonzi\add* Regiyoni nekuti tiri vazhinji.
\v 10 Vakamukumbirisa zvikuru kuti arege kuvaendesa kunze kwenyika.
\v 11 Zvino kwakanga kuripo pedo nemakomo boka guru renguruve dzichifura.
\v 12 Nemadhimoni ose akamukumbira zvikuru ichiti: Titumirei kunguruve kuti tindopinda madziri.
\v 13 Pakarepo Jesu akaatendera. Mweya yetsvina ikabuda ikapinda munguruve; boka rikapitirikira kumawere kuenda kugungwa, dzinenge dzaiva zvuru zviviri, dzikabitirirwa mugungwa.
\p
\v 14 Avo vaifudza nguruve ndokutiza, vakandoreva muguta naparuwa. Vakabuda kuzoona kuti chii chainge chaitwa.
\v 15 Vakasvika kuna Jesu, vakaona uyo wakanga ane madhimoni, iye waiva neRegiyoni agere, akapfeka ari munhu kwaye; vakatya.
\v 16 Vaya vakanga va\add zvi\add*ona, vakavarondedzera kuti zvakaitika sei kune wakanga ane madhimoni nepamusoro penguruve.
\v 17 Vakatanga kumugombedzera kuti abve mudunhu mavo.
\p
\v 18 Zvino wakati achipinda muchikepe, iye waiva nemadhimoni akamukumbirisa kuti ave naye.
\v 19 Asi Jesu haana kumutendera, asi wakati kwaari: Enda kumba kwako, kune vokwako, undovaudza kuti zvikuru sei Ishe zvaakuitira, nokukuitira ngoni.
\v 20 Akabva ndokuenda akatanga kuparidza muDhekapori kukura kwezvinhu Jesu zvaakamuitira; vose vakashamisika.
\s Jesu unoporesa mukadzi unobuda ropa uye unomutsa mukunda waJairosi
\p
\v 21 Jesu wakati ayambukazve nechikepe kune rimwe divi, chaunga chikuru chikaunganira kwaari, uye wakanga ava pedo negungwa.
\v 22 Zvino tarira, kwakasvika umwe wavakuru vesinagoge, wainzi Jairosi; zvino wakati amuona, akawira patsoka dzake.
\v 23 Akamugombedzera zvikuru achiti: Mukunda wangu muduku wotandadza, uyai muise maoko pamusoro pake kuti aponeswe uye uchararama.
\v 24 Akaenda naye; chaunga chikuru chikamutevera, chikamutsimbirira.
\p
\v 25 Zvino umwe mukadzi waiva nekuvhinza kweropa makore gumi namaviri,
\v 26 wakanga atambura zvikuru kuvarapi vazhinji, wakanga apedza zvose zvaakanga anazvo, asina kutongobatsirika, asi pachinhambo cheizvi ainyanyisa,
\v 27 wakati anzwa zvaJesu, akauya napakati pechaunga neshure, akabata nguvo yake.
\v 28 Nekuti wakati: Kana ndikabata nguvo dzake chete, ndichaponeswa.
\v 29 Zvino pakarepo chitubu cheropa rake chikapwa, akanzwa mumuviri kuti waporeswa pachifo.
\v 30 Zvino pakarepo Jesu achiziva mukati make kuti simba rabuda maari, akatendeuka pachaunga akati: Ndiani wabata nguvo dzangu?
\v 31 Vadzidzi vake vakati kwaari: Munoona chaunga chinokutsimbirirai, zvino moti: Ndiani wandibata?
\v 32 Zvino wakaringa-ringa kuona uyo wakanga aita ichi.
\v 33 Asi mukadzi achitya, nokubvunda, achiziva zvakanga zvaitika maari, akauya ndokuwira pamberi pake, ndokumuudza chokwadi chose.
\v 34 Ndokuti kwaari: Mukunda, rutendo rwako rwakuponesa, enda norugare, poreswa pachifo chako.
\p
\v 35 Wakati achataura, kwakasvika \add vamwe\add* vemukuru wesinagoge vakati: Mukunda wenyu wafa, muchiri kutambudzirei mudzidzisi?
\v 36 Pakarepo Jesu achinzwa shoko rakataurwa akati kumukuru wesinagoge: Usatya, tenda chete.
\v 37 Akasatendera munhu kumutevera, kunze kwaPetro naJakobho naJohwani munun'una waJakobho.
\v 38 Vakasvika mumba momukuru wesinagoge, akaona mhere-mhere navaichema nokurira zvikuru.
\v 39 Zvino wakati apinda akati kwavari: Munoitirei mhere-mhere muchichema? Mwana muduku haana kufa, asi uvete.
\v 40 Vakamuseka vachimumhura. Asi iye wakati avabudisa vose panze, akatora baba vomwana muduku namai navakanga vanaye, akapinda makanga muvete mwana muduku.
\v 41 Akabata ruoko rwomwana muduku, akati kwaari: "Tarita kumi;" ndokuti kana zvichishandurwa: Musikana muduku, ndinoti kwauri, muka.
\v 42 Pakarepo musikana wakasimuka, akafamba, nekuti waiva wamakore gumi namaviri; vakashamisika nokushamisika kukuru.
\v 43 Akavaraira zvikuru kuti kusava nomunhu unoziva izvi; akati apiwe chikafu.

\c 5
\s Jesu unobudisa mweya yakaipa yavaGadharini
\p
\v 1 Vakasvika mhiri kwegungwa, kunyika yavaGadharini.
\v 2 Zvino wakati abuda muchikepe, pakarepo akachingamidzwa nomunhu achibva kumarinda anomweya wetsvina,
\v 3 uyo wakanga ane ugaro kumarinda, uye kwakanga kusina munhu wakanga achigona kumusunga kunyange neketani,
\v 4 nokuti kazhinji waisungwa nezvisungo zvamakumbo namaketani, asi maketani aidamburwa napakati naye, nezvisungo waidambura kuita zvidimbu; saizvozvo kwakanga kusina waigona kumupingudza.
\v 5 Zvino nguva dzose, usiku namasikati, waiva mumakomo nokumarinda achidanidzira, achizvicheka namabwe.
\v 6 Zvino wakati achiona Jesu ari kure, akamhanya ndokumunamata;
\v 7 akadanidzira nenzwi guru akati: Ndineiko nemwi Jesu, Mwanakomana waMwari Wokumusorosa? Ndinokupikirai naMwari kuti murege kunditambudza.
\v 8 Nokuti wakati kwaari: Buda mumunhu, \add iwe\add* mweya wetsvina.
\v 9 Ndokumubvunza \add akati\add*: Zita rako ndianiko? Akapindura achiti: Zita rangu \add rinonzi\add* Rigiyoni nokuti tiri vazhinji.
\v 10 Vakamukumbira zvikuru kuti arege kuvadzingira kunze kwenyika iyo.
\v 11 Zvino kwakanga kuripo pedo nemakomo boka guru renguruve dzichifura.
\v 12 Nemadhimoni ose akamukumbira zvikuru ichiti: Titumirei kunguruve kuti tindopinda madziri.
\v 13 Pakarepo Jesu akaatendera. Mweya yakaipa ikabuda ikapinda munguruve; boka rikamhanyira zvine simba kumawere kuenda kugungwa, dzinenge dzaiva zvuru zviviri, dzikabitirirwa mugungwa.
\p
\v 14 Avo vaifudza nguruve ndokutiza, vakandoreva muguta naparuwa. Vakauya kuzoona kuti chii chainge chaitwa.
\v 15 Vakasvika kuna Jesu, vakaona uyo wakanga ane madhimoni, iye waiva neRigiyoni agere, akapfeka ari munhu kwaye; vakatya.
\v 16 Vaya vakanga va\add zvi\add*ona, vakavarondedzera kuti zvakaitika sei kune wakanga ane madhimoni nenguruvewo.
\v 17 Vakatanga kumugombedzera kuti abve munyika mavo.
\p
\v 18 Zvino wakati achipinda muchikepe, iye waiva nemadhimoni akamukumbirisa zvikuru kuti ave naye.
\v 19 Zvakadaro Jesu haana kumutendera, asi wakati kwaari: Enda kumba kwako, kune vokwako, undovaudza kuti zvikuru sei zvawakaitirwa naShe, nokukuitira ngoni.
\v 20 Akabva ndokuenda akatanga kuparidza muDhekapori kukura kwezvinhu Jesu zvaakamuitira; vose vakashamiswa.
\s Jesu unoporesa mukadzi unobuda ropa uye unomutsa mwanasikana waJairosi
\p
\v 21 Jesu wakati ayambukazve nechikepe kune rimwe divi, chaunga chikuru chikaunganira kwaari uye wakanga ava pedo negungwa.
\v 22 Zvino tarira, kwakasvika mumwe wavakuru vesinagoge; nezita \add wainzi\add* Jairosi, zvino wakati amuona, akawira patsoka dzake.
\v 23 Akamugombedzera zvikuru achiti: Mukunda wangu muduku wotandadza, uyai muise maoko enyu pamusoro pake kuti aponeswe uye uchararama.
\v 24 Akaenda naye; chaunga chikuru chikamutevera, chikamutsikirira.
\p
\v 25 Zvino mumwe mukadzi waiva nekuvhinza kweropa makore gumi namaviri,
\v 26 wakanga atambura zvikuru kuvarapi vazhinji, wakanga apedza zvose zvaakanga anazvo, asina kutongobatsirika, asi pachinhambo chaizvozvi kungonyanyisa.
\v 27 Wakati anzwa zvaJesu, akauya napakati pechaunga neshure, akabata nguvo yake.
\v 28 Nokuti wakati: Kana ndikabata nguvo yake chete, ndichaporeswa.
\v 29 Zvino pakarepo chitubu cheropa rake chikapwa, akanzwa mumuviri kuti waporeswa pachifo.
\v 30 Zvino pakarepo Jesu achiziva mukati make kuti simba rabuda maari, akatendeuka pachaunga akati: Ndiani wabata nguvo dzangu?
\v 31 Vadzidzi vake vakati kwaari: Munoona chaunga chikuru chinokutsimbirirai, zvino moti ndiani wandibata?
\v 32 Zvino wakaringa-ringa kuona uyo wakanga aita chinhu ichi.
\v 33 Asi mukadzi achitya, nokubvunda, achiziva zvakanga zvaitika maari, akauya ndokuwira pasi pamberi pake, ndokumuudza chokwadi chose.
\v 34 Ndokuti kwaari: Mukunda, kutenda kwako kwakuponesa, enda norugare, upore pachifo chako.
\p
\v 35 Wakati achataura, kwakasvika \add vamwe\add* vemukuru wesinagoge vakati: Mukunda wenyu wafa, muchiri kutambudzireiko mudzidzisi?
\v 36 Pakarepo Jesu achinzwa shoko rakataurwa akati kumukuru wesinagoge: Usatya, tenda chete.
\v 37 Akasatendera munhu kumutevera, kunze kwaPetro naJakobho naJohwani munun'una waJakobho.
\v 38 Vakasvika mumba momukuru wesinagoge, akaona mhere-mhere navaichema nokurira zvikuru.
\v 39 Zvino wakati apinda akati kwavari: Munoitireiko mhere-mhere iyi muchichema? Mwana muduku haana kufa, asi uvete.
\v 40 Vakamuseka vachimumhura. Asi iye wakati avabudisa vose panze, akatora baba vomwana muduku namai navakanga vanaye, akapinda makanga muvete mwana muduku.
\v 41 Akabata ruoko rwomwana muduku, akati kwaari: "Tarita kumi;" ndokuti kana zvichishandurwa: Musikana muduku, ndinoti kwauri, muka.
\v 42 Pakarepo musikana wakasimuka, akafamba, nokuti waiva wamakore gumi namaviri; vakashamiswa nokushamisika kukuru.
\v 43 Akavaraira zvikuru kuti kusava nomunhu unoziva; akati apiwe zvokudya.

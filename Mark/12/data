\c 12
\s Mufananidzo wavarimi vakaipa.
\p
\v 1 Zvino wakatanga kutaura navo nemifananidzo, \add achiti\add*: Munhu wakasima munda wemizambiringa, akaukomba noruzhowa, akachera pokusvinira, akavaka chirindo, akaupa varimi, ndokufamba rwendo.
\v 2 Nenguva yezvibereko akatumira muranda kuvarimi, kuti apiwe navarimi zvibereko zvomunda wemizambiringa.
\v 3 Vakabata, vakamurova, vakadzosa asina chinhu,
\v 4 Akatumazve mumwe muranda kwavari; vakamurova nambwe, vakatema musoro, vakamunyadza.
\v 5 Akatumazve mumwe, vakamuvuraya; navamwe vazhinji, vachirova vamwe, nokuvuraya vamwe.
\v 6 Wakanga achinomwanakomana mumwe, mudikanwa wake; akamutumiravo kwavari pakupedzisira, achiti: Vachakudza mwanakomana wangu.
\v 7 Asi varimi ivavo vakataurirana, vachiti: Uyu ndiye mugari wenhaka; vuyai ngatimuvuraye, zvino nhaka igova yedu.
\v 8 Vakamubata, vakavuraya, vaka\add mu\add*budisa kunze komunda wemizambiringa.
\v 9 Zvino mwene womunda wemizambiringa uchaiteiko? Uchavuya, akaparadza varimi, akapa munda wemizambiringa kune vamwe.
\v 10 Ko hamuna kutongorava here rugwaro urwu, \add runoti\add*: Ibwe rakarashwa navavaki, Ndiro rava musoro wekona;
\v 11 Izvozvo zvakaitwa naShe, vuye zvinoshamisa pameso edu?
\v 12 Ipapo vakatsvaka kumubata, asi vakatya vanhu vazhinji; nokuti vakanga vachiziva kuti wakataura nomufananidzo iwoyo pamusoro pavo; vakamusiya, vakabvapo.
\s Kuripira Kesari mutero.
\p
\v 13 Zvino vakatuma kwaari vamwe vavaFarisi navaHerodhe, kuti vamubate pakutaura kwake.
\v 14 Zvino vakati vavuya, vakati kwaari: Mudzidzisi, tinoziva kuti ndimi wazvokwadi, hamutariri munhu; nokuti hamutariri chimiro chomunhu; asi munodzidzisa nzira yaMwari muzvokwadi: Zvinotenderwa kuterera Kesari mutero here, kana kwete?
\v 15 Titere here, kana tirege kutera? Asi iye achiziva kunyengera kwavo, akati kwavari: Munondiidzireiko? Ndivigirei dhenari*, kuti ndivone
\v 16 Vaka\add ri\add*vuyisa; ipapo akati kwavari: Mufananidzo uyu norunyoro urwu ndezvani? Vakati kwaari: ZvaKesari,
\v 17 Jesu akpindura akati kwavari: Ipai kuna Kesarai zvinhu zvaKesari, nokunaMwari zvinhu zvaMwari. Vakashamiswa naye.
\s Vanobvunza Jesu pamusoro pokumuka kwavakafa.
\p
\v 18 Zvino vaSajusi vakavuya kwaari, ivo vanoti hakuna kumuka kwavakafa, vakamubvunza vachiti:
\v 19 Mudzidzisi, Mozisi wakatinyorera \add kuti\add*, kana mukoma womunhu akafa, akasiya mukadzi asinomwana, munun'una wake atore mukadzi wake, amutsire mukoma wake vana.
\v 20 Zvino kwakanga kunavanakomana vomunhu mumwe vanomwe; wedangwe akatora mukadzi, akafa asina vana.
\v 21 Wechipiri akamutora, akafa uyevo asingasiyi vana; nowechitatu; akadarovo,
\v 22 navanomwe vose vakamutora, asi havana kuva nomwana; shure kwavose mukadzi akafavo.
\v 23 Zvino pakumuka kwavakafa, kana vachimuka, uchava mukadzi waniko kwavari? Nokuti wakanga ari mukadzi wavose vanomwe.
\v 24 Jesu akati kwavari: Hamuna kurashika here, nekuti hamuzivi magwaro kana simba raMwari?
\v 25 Nokuti kana vachimuka kuvakafa, havawani kana kuwaniswa; asi vakaita savatumwa vari kudenga.
\v 26 Zvino maererano navakafa hamuna kurava here pabhuku yaMozisi, kuti Mwari wakataura naye sei mugwenzi, achiti: Ndini Mwari waAbhurahamu, naMwari waIsaka, naMwari waJakobho?
\v 27 Haazi Mwari wavakafa, asi wavapenyu Naizvozvo imwi marashika kwazvo.
\s Murairo mukuru.
\s (Mat. 22. 34-40; Ruka 10. 25-27.)
\p
\v 28 Zvino mumwe wavanyori wakanga anzwa kutaurirana kwavo, achiziva kuti wakanga avapindura zvakanaka, wakavuya, kumubvunza achiti: Murairo wokutanga payose ndoupiko?
\v 29 Jesu akapindura, akati; Wokutanga ndiwoyu: Inzwai vaIsraeri, Ishe Mwari wedu, ndiye Ishe mumwe chete!
\v 30 Ida Ishe Mwari wako, nomoyo wako wose, nomweya wako wose, nokufunga kwako kose, nesimba rako rose.
\v 31 Wechipiri ndiwoyu; Ida wokwako sezvaunozvida iwe. Hakunomurairo mukuru kunaiyeyo,
\v 32 Zvino munyori akati kwaari: Zvakanaka mudzidzisi, mareva zvirokwazvo, kuti ndiye mumwe chete, hakuno mumwe kunze kwake;
\v 33 nokumuda iye nomoyo wose, nokufunga kose, nesimba rose, nomoyo wako wose, nokuda wokwako sezvaanozvida iye, zvinopfuvura zvikuru zvipiriso zvose zvinopiswa chose nezvibayiro.
\v 34 Zvino, Jesu wakati achivona kuti wapindura nokufunga,akati kwaari: Hausi kure novushe bwaMwari. Kukasava nomunhu wakazotsunga kumubvunza chinhu.
\s Kristu Mwanakomana waDhavhidhi.
\s (Mat. 22. 41-46; Ruka 20. 41-44.)
\p
\v 35 Zvino Jesu wakati achidzidzisa mutembere, akapindura, akati: Vanyori vanoreva seiko kuti Kristu ndiye mwanakomana waDhavhidhi?
\v 36 Dhavhidhi amene wakati noMweya Mutsvene: Ishe wakati kunaShe wangu; Gara kurudyi rwangu, Kusvikira ndaisa vavengi vako pasi petsoka dzako.
\v 37 Dhavhidhi amene unomuidza Ishe, ungagova mwanakomana wake seiko Vazhinji-zhinji vakanga vachifara kumunzwa.
\s Jesu unonyevera vadzidzi vake.
\s (Mat. 23. 1-12; Ruka 20. 45-47.)
\p
\v 38 Zvino pakudzidzisa kwake wakati: Chenjerai vanyori, vanoda kufamba nenguvo refu, nokukwaziswa padare
\v 39 nezvigaro zvapamberi mumasingagoge, nenzvimbo dzapamberi pamitambo;
\v 40 vachiparadza dzimba dzechirikadzi, vachinyengetera neminyengetero mirefu. Ivava vachatongerwa zvakaipa nokupfuvurisa.
\s Jesu unorumbidza chipo chechirikadzi.
\s (Ruka 21. 1-4.)
\p
\v 41 Zvino wakanga agere akatarisana nechivigiro chemari, akatarira vanhu vazhinji vachiisa mari muchivigiro; vafumi vazhinji vakanga vachiisa zvizhinji.
\v 42 Kukasvika chirikadzi, waiva murombo, akaisa tumari tuviri tuduku tunoita fadini.
\v 43 Akadanira vadzidzi vake kwaari, akati kwavari: Zvirokwazvo ndinoti kwamuri: Chirikadzi iyi, iri murombo yakaisa zvizhinji kunavo vose vakaisa muchivigiro;
\v 44 nokuti avo vose vakaisa vachitora pazvizhinji zvavo; asi iye wakaisa achitora pakushaiwa kwake, zvose zvaakanga anazvo, zvose zvaaifanira kurarama nazvo.

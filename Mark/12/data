\c 12
\s Mufananidzo wavarimi vakaipa
\p
\v 1 Zvino wakatanga kutaura kwavari nemifananidzo, \add achiti\add*: Munhu wakasima munda wemizambiringa, akaukomba noruzhowa, akachera pokusvinira waini, akavaka shongwe, akaukumikidza kuvarimi, ndokuenda kune imwe nyika.
\v 2 Nenguva yakafanira, akatumira muranda kuvarimi, kuti agamuchire kubva kuvarimi zvezvibereko zvomunda wemizambiringa.
\v 3 Vakamubata vakamurova, vakamurega achienda asina chinhu,
\v 4 Akatumazve kwavari umwe muranda; vakamuposhera mambwe, vaka\add mu\add*kuvadza mumusoro, vakamudzingira kure achinyara.
\v 5 Akatumazve mumwe; iye vakamuuraya; navamwe vazhinji, vachirova vamwe, nokuuraya vamwe.
\v 6 Naizvozvo wakanga achine mwanakomana umwe mudikamwa wake, akamutumirawo kwavari pakupedzisira, achiti: Vachakudza mwanakomana wangu.
\v 7 Asi varimi ivavo vakataurirana, vachiti: Uyu ndiye mugari wenhaka; uyai ngatimuurayei, nenhaka igova yedu.
\v 8 Vakamutora vakauraya, vakaposhera kunze komunda wemizambiringa.
\v 9 Zvino mwene womunda wemizambiringa uchaitei? Uchauya akaparadza varimi, akapa munda wemizambiringa kune vamwe.
\v 10 Ko hamuna kuverenga here rugwaro urwu \add runoti\add*: Ibwe rakarashwa navavaki, ndiro rava musoro wekona;
\v 11 Izvozvo zvakaitwa naShe, uye zvinoshamisa pameso edu?
\v 12 Ipapo vakatsvaka kumubata, asi vakatya chaunga; nokuti vaiziva kuti wakanga ataura mufananidzo uyu pamusoro pavo. Vakamusiya vakaenda.
\s Kuripira Kesari mutero
\p
\v 13 Vakabva vatuma kwaari vamwe vavaFarisi navavaHerodhe, kuti vamubate pakutaura.
\v 14 Zvino vakati vauya, vakati kwaari: Mudzidzisi, tinoziva kuti ndimi wechokwadi, hamutariri munhu; nokuti hamutariri chimiro chomunhu, asi munodzidzisa nzira yaMwari muchokwadi: Zviri pamutemo kuterera Kesari mutero here, kana kwete?
\v 15 Titere here, kana tirege kutera? Asi iye achiziva kunyepedzera kwavo, akati kwavari: Munondiidzirei? Ndivigirei dhenari*, kuti ndione.
\v 16 Vaka\add ri\add*uyisa. Ipapo akati kwavari: Mufananidzo uyu norunyoro urwu ndezvani? Vakati kwaari: ZvaKesari.
\v 17 Jesu akapindura akati kwavari: Ipai kuna Kesari zvinhu zvaKesari, nokuna Mwari zvinhu zvaMwari. Vakashamiswa naye.
\s Vanobvunza Jesu pamusoro pokumuka kwavakafa
\p
\v 18 Zvino kwakauya kwaari vaSadhusi, vanoti hakuna kumuka kwavakafa, vakamubvunza vachiti:
\v 19 Mudzidzisi, Mozisi wakatinyorera \add kuti\add*: Kana mukoma womunhu akafa, akasiya mukadzi, akasasiya vana, munun'una wake atore mukadzi wake, amutsire mukoma wake chizvarwa.
\v 20 Zvino kwakanga kuna vanakomana vanomwe vomunhu mumwe; wedangwe akawana mukadzi, akafa akasasiya vana.
\v 21 Wechipiri akamutora, akafa, akasasiyawo vana; nowechitatu; saizvozvowo,
\v 22 navanomwe vose vakamuwana, vakasasiya mwana; shure kwavose mukadzi akafawo.
\v 23 Naizvozvo pakumuka kwavakafa, kana vachimuka, uchava mukadzi waniko kwavari? Nokuti vanomwe vakava naye somukadzi.
\v 24 Jesu akapindura akati kwavari: Hamuna kurashika here naizvozvo, nokuti hamuzivi magwaro kana simba raMwari?
\v 25 Nokuti kana vachimuka kuvakafa, havawanani, kana kuwaniswa, asi vakaita savatumwa vari kumatenga.
\v 26 Zvino maererano navakafa, kuti vanomutswa, hamuna kurava here mubhuku raMozisi, \add kuti\add* Mwari wakataura naye sei mugwenzi, achiti: Ndiri Mwari waAbhurahamu, naMwari waIsaka, naMwari waJakobho?
\v 27 Haazi Mwari wavakafa, asi Mwari wavapenyu; imwi naizvozvo marashika kwazvo.
\s Murairo mukuru
\p
\v 28 Zvino umwe wavanyori wakasvika, wakati anzwa vachirangana, achiziva kuti wakanga avapindura zvakanaka, akamubvunza \add achiti\add*: Ndoupi murairo wokutanga kune yose?
\v 29 Jesu akamupindura, \add achiti\add*: Wokutanga kumirayiro yose \add ndiwoyu\add*: Inzwa Israeri, Ishe Mwari wedu, ndiIshe umwe chete!
\v 30 Uye ida Ishe Mwari wako nomoyo wako wose, nomweya wako wose, nefungwa dzako dzose, nesimba rako rose. Uyu murairo wokutanga.
\v 31 Nowechipiri wakadai ndeuyu: Ida umwe wako sezvauno\add zvida\add*. Hakunomumwe murairo mukuru kune iyeyi,
\v 32 Zvino munyori akati kwaari: Zvakanaka, Mudzidzisi, mareva zvirokwazvo kuti kuna Mwari umwe chete, uye hakuno umwe kunze kwake;
\v 33 nokumuda nomoyo wose, nokunzwisisa kose, , nomweya wose nesimba rose, nokuda wokwako sewe, zvinopfuura zvipiriso zvose zvinopiswa nezvibayiro.
\v 34 Zvino Jesu wakati achiona kuti wapindura nenjere, akati kwaari: Hausi kure noushe hwaMwari. Kukasava nomunhu shure kwaizvozvo wakazotsunga kumubvunza.
\s Kristu Mwanakomana waDhavhidhi
\p
\v 35 Zvino Jesu wakati achidzidzisa mutembere, akapindura akati: Vanyori vanoreva seiko kuti Kristu mwanakomana waDhavhidhi?
\v 36 Nokuti Dhavhidhi amene wakati noMweya Mutsvene: Ishe wakati kunaShe wangu: Gara kuruoko rwangu rworudyi, kusvikira ndaita vavengi vako chitsiko chetsoka dzako.
\v 37 Naizvozvo Dhavhidhi amene unomuidza Ishe, \add ungagova\add* mwanakomana wake papi? Chaunga chikuru chikamunzwa nomufaro.
\s Jesu unonyevera vadzidzi vake
\p
\v 38 Zvino wakati kwavari padzidziso yake: Chenjerai vanyori, vanoda kufamba nenguvo refu, nokukwaziswa pamisika,
\v 39 nezvigaro zvapamusoro mumasingagoge, nezvigaro zvakakwirira pazvirairo;
\v 40 vanodya dzimba dzechirikadzi, uye nokunyepedzera vachiita minyengetero mirefu; ivava vachagamuchira kurashwa kukuru.
\s Jesu unorumbidza chipo chechirikadzi
\p
\v 41 Zvino wakanga agere akatarisana nechivigiro chemari, akatarira kuti chaunga chinokanda sei mari muchivigiro; zvino vafumi vazhinji vakanga vachiisa zvizhinji.
\v 42 Zvino kwakasvika imwe chirikadzi yaitambura, ikakanda tumari tuviri tuduku tunoita fadzingi*.
\v 43 Akadanira vadzidzi vake kwaari, akati kwavari: Zvirokwazvo ndinoti kwamuri: Chirikadzi iyi murombo yakanda zvizhinji kupfuura vose vakanda muchivigiro;
\v 44 nokuti vose vakanda pazvizhinji zvavo; asi iye pakushaiwa kwake wakanda zvose zvaanazvo, zvose zvoupenyu hwake.

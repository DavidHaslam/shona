\c 12
\s Mufananidzo wavarimi vakaipa.
\p
\v 1 Zvino wakatanga kutaura kwavari nemifananidzo, \add achiti\add*: Munhu wakasima munda wemizambiringa, akaukomba noruzhowa, akachera pokusvinira, akavaka shongwe, akaukumikidza kuvarimi, ndokufamba rwendo.
\v 2 Nenguva yakafanira, akatumira muranda kuvarimi, kuti agamuchire kubva kuvarimi zvezvibereko zvomunda wemizambiringa.
\v 3 Vakabata vakamurova, vakadzosa asina chinhu,
\v 4 Akatumazve kwavari mumwe muranda; vakamuposhera mambwe, vakamukuvadza musoro, vakamudzingira kure achinyara.
\v 5 Akatumazve mumwe, iye vakamuvuraya; navamwe vazhinji, vachirova vamwe, nokuvuraya vamwe.
\v 6 Wakanga achinomwanakomana mumwe, mudikamwa wake; akamutumiravo kwavari pakupedzisira, achiti: Vachakudza mwanakomana wangu.
\v 7 Asi varimi ivavo vakataurirana, vachiti: Uyu ndiye mugari wenhaka; vuyai ngatimuvurayi, zvino nhaka igova yedu.
\v 8 Vakamutora, vakavuraya, vakaposhera kunze komunda wemizambiringa.
\v 9 Zvino mwene womunda wemizambiringa uchaiteiko? Uchavuya, akaparadza varimi, akapa munda wemizambiringa kune vamwe.
\v 10 Ko hamuna kutongorava here rugwaro urwu, \add runoti\add*: Ibwe rakarashwa navavaki, ndiro rava musoro wekona;
\v 11 Izvozvo zvakaitwa naShe, vuye zvinoshamisa pameso edu?
\v 12 Ipapo vakatsvaka kumubata, asi vakatya chaunga; nokuti vakaziva kuti wakataura nomufananidzo iwoyo pamusoro pavo; vakamusiya, vakabvapo.
\s Kuripira Kesari mutero
\p
\v 13 Zvino vakatuma kwaari vamwe vavaFarisi navavaHerodhe, kuti vamubate pamashoko ake.
\v 14 Zvino vakati vavuya, vakati kwaari: Mudzidzisi, tinoziva kuti ndimi wazvokwadi, hamutariri munhu; nokuti hamutariri chimiro chomunhu; asi munodzidzisa nzira yaMwari muzvokwadi: Zvinotenderwa kuterera Kesari mutero here, kana kwete?
\v 15 Titere here, kana tirege kutera? Asi iye achiziva kunyengera kwavo, akati kwavari: Munondiidzireiko? Ndivigirei dhenari*, kuti ndivone
\v 16 Vaka\add ri\add*vuyisa; ipapo akati kwavari: Mufananidzo uyu norunyoro urwu ndezvani? Vakati kwaari: ZvaKesari,
\v 17 Jesu akpindura akati kwavari: Ipai kuna Kesarai zvinhu zvaKesari, nokunaMwari zvinhu zvaMwari. Vakashamiswa naye.
\s Vanobvunza Jesu pamusoro pokumuka kwavakafa
\p
\v 18 Zvino kwakavuya kwaari vaSajusi, vanoti hakuna kumuka kwavakafa, vakamubvunza vachiti:
\v 19 Mudzidzisi, Mozisi wakatinyorera \add kuti\add*, kana mukoma womunhu akafa, akasiya mukadzi, akasasiya vana, munun'una wake atore mukadzi wake, amutsire mukoma wake vana.
\v 20 Zvino kwakanga kunavanakomana vomunhu mumwe vanomwe; wedangwe akawana mukadzi, akafa akasasiya vana.
\v 21 Wechipiri akamutora, akafa akasasiyavo vana; nowechitatu; saizvozvovo,
\v 22 navanomwe vose vakamuwana, asi havana kuva nomwana; shure kwavose mukadzi akafavo.
\v 23 Naizvozvo pakumuka kwavakafa, kana vachimuka, uchava mukadzi waniko kwavari? Nokuti vanomwe vakava naye somukadzi.
\v 24 Jesu akapindura akati kwavari: Hamuna kurashika here, nekuti hamuzivi magwaro kana simba raMwari?
\v 25 Nokuti kana vachimuka kuvakafa, havawani kana kuwaniswa; asi vakaita savatumwa vari kudenga.
\v 26 Zvino maererano navakafa, kuti vanomutswa, hamuna kurava here pabhuku raMozisi, \add kuti\add* Mwari wakataura naye sei mugwenzi, achiti: Ini Mwari waAbhurahamu, naMwari waIsaka, naMwari waJakobho?
\v 27 Haazi Mwari wavakafa, asi wavapenyu; imwi naizvozvo marashika kwazvo.
\s Murairo mukuru
\p
\v 28 Zvino mumwe wavanyori wakasvika anzwa vachirangana, achiziva kuti wakanga avapindura zvakanaka, akamubvunza \add achiti\add*: Ndoupiko murairo wokutanga kune yose?
\v 29 Jesu akamupindura, \add achiti\add*: Wokutanga kumirayiro yose \add ndiwoyu\add*: Inzwa Israeri, Ishe Mwari wedu, Ishe mumwe chete!
\v 30 Uye ida Ishe Mwari wako, nomoyo wako wose, nomweya wako wose, nefungwa dzako dzose, nesimba rako rose uyu murairo wokutanga.
\v 31 Nowechipiri wakadai uyu: ida muvakidzani wako sezvauno\add zvida\add*. Hakunomumwe murairo mukuru kune iyeyi,
\v 32 Zvino munyori akati kwaari: Zvakanaka Mudzidzisi, mareva zvirokwazvo, kuti kuna Mwari mumwe chete, vuye hakuno mumwe kunze kwake;
\v 33 nokumuda nomoyo wose, nokunzwisisa kose, , nomweya wose nesimba rose, nokuda wokwako saiye, zvinopfuvura zvipiriso zvose zvinopiswa nezvibayiro.
\v 34 Zvino, Jesu wakati achivona kuti wapindura nenjere, akati kwaari: Hausi kure novushe bwaMwari. Kukasava nomunhu shure kwaizvozvo wakazotsunga kumubvunza.
\s Kristu Mwanakomana waDhavhidhi
\p
\v 35 Zvino Jesu wakati achidzidzisa mutembere, akapindura akati: Vanyori vanoreva seiko kuti Kristu ndiye mwanakomana waDhavhidhi?
\v 36 Dhavhidhi amene wakati noMweya Mutsvene: Ishe wakati kunaShe wangu: Gara kuruoko rwangu rworudyi, kusvikira ndaita vavengi vako chitsiko chetsoka dzako.
\v 37 Naizvozvo Dhavhidhi amene unomuidza Ishe, \add ungagova\add* mwanakomana wake seiko? Vazhinji-zhinji vakanga vachifara kumunzwa.
\s Jesu unonyevera vadzidzi vake.
\p
\v 38 Zvino wakati kwavari pakudzidzisa kwake: Chenjerai vanyori, vanoda kufamba nenguvo refu, nokukwaziswa pamisika,
\v 39 nezvigaro zvapamusoro mumasingagoge, nenzvimbo dzakakwirira pazvirairo;
\v 40 vachidya dzimba dzechirikadzi, vuye nokunyengera vachiita minyengetero mirefu; ivava vachagamuchira kurashwa kukuru.
\s Jesu unorumbidza chipo chechirikadzi
\p
\v 41 Zvino wakanga agere akatarisana nechivigiro chemari, akatarira vanhu vazhinji maisiro avo mari muchivigiro; vafumi vazhinji vakanga vachiisa zvizhinji.
\v 42 Kukasvika chirikadzi, waiva murombo, akaisa tumari tuviri tuduku tunoita fadini*.
\v 43 Akadanira kwaari vadzidzi vake, akati kwavari: Zvirokwazvo ndinoti kwamuri: Chirikadzi iyi, murombo yakaisa zvizhinji kunavo vose vakaisa muchivigiro;
\v 44 nokuti avo vose vakaisa vachitora pazvizhinji zvavo; asi iye wakaisa achitora pakushaiwa kwake, zvose zvaakanga anazvo, zvose zvoupenyu hwake.

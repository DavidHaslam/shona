\c 12
\s Mufananidzo wavarimi vakaipa
\p
\v 1 Zvino wakatanga kutaura kwavari nemifananidzo, \add achiti\add*: Munhu wakasima munda wemizambiringa, akaisa ruzhowa rwakaukomeredza, akachera pokusvinira waini, akavaka shongwe, akauhaisa* kuvarimi, ndokuenda parwendo.
\v 2 Nenguva yakafanira, akatumira muranda kuvarimi, kuti agamuchire kubva kuvarimi zvezvibereko zvomunda wemizambiringa.
\v 3 Vakamubata vakarova, vaka\add mu\add*rega achienda asina chinhu.
\v 4 Akatumazve kwavari umwe muranda; iye vakamuposhera mambwe, vaka\add mu\add*kuvadza mumusoro, vakamurega achienda anyadziswa.
\v 5 Akatumazve mumwe; Naiye vakamuuraya; navamwe vazhinji, vachirova vamwe, nokuuraya vamwe.
\v 6 Naizvozvo wakanga achine mwanakomana umwe mudikamwa wake, akamutumirawo kwavari pakupedzisira, achiti: Vachakudza mwanakomana wangu.
\v 7 Asi varimi ivavo vakataurirana, vachiti: Uyu ndiye mugari wenhaka; uyai ngatimuurayei, nhaka ichava yedu.
\v 8 Vakamutora vakauraya, vakaposhera kunze komunda wemizambiringa.
\v 9 Naizvozvo mwene wemunda wemizambiringa uchaitei? Uchauya akaparadza varimi, akapa munda wemizambiringa kune vamwe.
\v 10 Ko hamuna kuverenga here rugwaro urwu \add runoti\add*: Ibwe vavaki ravakarasha, ndiro rava musoro wekona;
\v 11 izvozvo zvakaitwa naShe, uye zvinoshamisa pameso edu?
\v 12 Zvino vakatsvaka kumubata, asi vakatya chaunga; nokuti vaiziva kuti wakanga ataura mufananidzo uyu akanangana navo. Vakamusiya vakaenda.
\s Kuripira Kesari mutero
\p
\v 13 Zvino vatuma kwaari vamwe vevaFarisi nevavaHerodhe, kuti vamubate pakutaura.
\v 14 Zvino vakati vauya, vakati kwaari: Mudzidzisi, tinoziva kuti ndimwi wechokwadi, hamuna hanya nemunhu; nokuti hamutariri chimiro chomunhu, asi munodzidzisa nzira yaMwari muchokwadi: Zviri pamutemo kuterera Kesari mutero here, kana kwete?
\v 15 Tipe here, kana tirege kupa? Asi iye achiziva kunyepedzera kwavo, akati kwavari: Munondiidzirei? Ndivigirei dhenari*, kuti ndione.
\v 16 Vaka\add ri\add*uyisa. Akati kwavari: Mufananidzo uyu norunyoro urwu ndezvani? Vakati kwaari: ZvaKesari.
\v 17 Jesu akapindura akati kwavari: Dzoserai kuna Kesari zvinhu zvaKesari, nekuna Mwari zvinhu zvaMwari. Vakashamisika naye.
\s Vanobvunza Jesu pamusoro pokumuka kwavakafa
\p
\v 18 Zvino kwakauya kwaari vaSadhusi, vanoti hakuna kumuka \add kwavakafa\add*, vakamubvunza vachiti:
\v 19 Mudzidzisi, Mozisi wakatinyorera kuti: Kana mukoma womunhu akafa, akasiya mukadzi, akasasiya vana, kuti munun'una wake atore mukadzi wake, amutsire mukoma wake mbeu.
\v 20 Zvino kwakanga kuna vanakomana vanomwe vomunhu mumwe; wekutanga akawana mukadzi, akafa akasasiya mbeu.
\v 21 Wechipiri akamutora, akafa, uyu akasasiyawo mbeu; 'newechitatu; saizvozvo'.
\v 22 Nevanomwe vose vakamutora, vakasasiya mbeu; shure kwavose mukadzi akafawo.
\v 23 Naizvozvo pakumuka kwevakafa, kana vachimuka, uchava mukadzi wani kwavari? Nokuti vanomwe vakava naye \add kuita\add* mukadzi.
\v 24 Jesu akapindura akati kwavari: Hamuna kurashika here naizvozvo, nokuti hamuzivi magwaro kana simba raMwari?
\v 25 Nokuti kana vachimuka kuvakafa, havawanani, kana kuwaniswa, asi vakaita savatumwa vari kumatenga.
\v 26 Zvino maererano navakafa, kuti vanomutswa, hamuna kurava here mubhuku raMozisi, \add kuti\add* Mwari wakataura naye sei mugwenzi, achiti: Ndiri Mwari waAbhurahamu, naMwari waIsaka, naMwari waJakobho?
\v 27 Haazi Mwari wavakafa, asi Mwari wavapenyu; imwi naizvozvo marashika kwazvo.
\s Murairo mukuru
\p
\v 28 Zvino umwe wavanyori wakasvika, wakati anzwa vachirangana, achiziva kuti wakanga avapindura zvakanaka, akamubvunza \add achiti\add*: Ndoupi murairo wokutanga kune yose?
\v 29 Jesu akamupindura, achiti: Wokutanga kumirayiro yose \add ndiwoyu\add*: Inzwa Israeri, Ishe Mwari wedu, ndiIshe umwe chete!
\v 30 Uye ida Ishe Mwari wako nemoyo wako wose, uye nemweya wako wose, uye nefungwa dzako dzose, uye nesimba rako rose. Uyu murairo wokutanga.
\v 31 Nowechipiri wakadai ndeuyu: Ida umwe wako sezvauno\add zvida\add*. Hakunomumwe murairo mukuru kune iyeyi.
\v 32 Zvino munyori akati kwaari: Zvakanaka, Mudzidzisi, mareva zvirokwazvo kuti kuna Mwari umwe chete, uye hakuno umwe kunze kwake;
\v 33 nokumuda nomoyo wose, uye nefungwa dzose, uye nemweya wose, nesimba rose, nekuda wekwako sewe, zvinopfuura zvipiriso zvose zvinopiswa nezvibayiro.
\v 34 Zvino Jesu wakati achimuona kuti wapindura nenjere, akati kwaari: Hausi kure noushe hwaMwari. Kukasava nomunhu shure kwaizvozvo wakazotsunga kumubvunza.
\s Kristu Mwanakomana waDhavhidhi
\p
\v 35 Zvino Jesu wakati achidzidzisa mutembere, akapindura akati: Vanyori vanoreva sei kuti Kristu mwanakomana waDhavhidhi?
\v 36 Nokuti Dhavhidhi amene wakati noMweya Mutsvene: Ishe wakati kunaShe wangu: Gara kuruoko rwangu rworudyi, kusvikira ndaita vavengi vako chitsiko chetsoka dzako.
\v 37 Naizvozvo Dhavhidhi amene unomuidza Ishe, ko mwanakomana wake papi? Chaunga chikuru chikamunzwa nomufaro.
\s Jesu unonyevera vadzidzi vake
\p
\v 38 Zvino wakati kwavari padzidziso yake: Chenjerai vanyori, vanoda kufamba nenguvo refu, nokukwaziswa pamisika,
\v 39 nezvigaro zvemberi mumasingagoge, nezvinzvimbo zvakakwirira pazvirairo;
\v 40 vanodya dzimba dzechirikadzi, uye nekunyepedzera vachiita minyengetero mirefu; ivava vachagamuchira kurashwa kukuru kwazvo.
\s Jesu unorumbidza chipo chechirikadzi
\p
\v 41 Jesu akagara pasi akatarisana nechivigiro chezvipo, akatarira kuti chaunga chinokanda sei mari muchivigiro; zvino vafumi vazhinji vakanga vachikanda zvizhinji.
\v 42 Zvino kwakasvika imwe chirikadzi murombo, ikakanda tumari twemhangura tuviri tuduku ndiro kobiri.
\v 43 Akadanira vadzidzi vake kwaari, akati kwavari: Zvirokwazvo ndinoti kwamuri: Chirikadzi iyi murombo yakanda zvizhinji kupfuura vose vakanda muchivigiro chezvipo;
\v 44 nokuti vose vakanda pamuraudziro wavo; asi iye pakushaiwa kwake wakanda zvose zvaanazvo, zvose zvoupenyu hwake.

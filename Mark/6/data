\c 6
\s Jesu unoshovorwa paNazareta
\p
\v 1 Zvino wakabvapo, akaenda kunyika yokwake; vadzidzi vake vakamutevera.
\v 2 Zvino rava sabata, akatanga kudzidzisa musinagoge; vazhinji vaka\add mu\add*nzwa, vakashamisika vachiti: Uyu wakawanepi zvinhu izvi? Injere dzipi dzakapiwa kwaari, kuti nemabasa esimba akadai anoitwa nemaoko ake?
\v 3 Uyu haazi muvezi here, mwanakomana waMaria, nemukoma waJakobho naJose naJudha naSimoni? Nehanzvadzi dzake hadzisi pano nesu here? Vakagumburwa naye.
\v 4 Asi Jesu akati kwavari: Muporofita haangashaiwi kukudzwa, kunze kwemunyika yake, nepakati pehama dzake, nemumba make.
\v 5 Akasagona kubata chero basa resimba ipapo, kunze kwekuti wakaisa maoko pamusoro pavairwara vashoma, akaporesa.
\v 6 Akashamisika nekusatenda kwavo. Uye akapota-pota nemisha achidzidzisa.
\s Vanegumi nevaviri vanotumwa kunoparidza nekuporesa
\p
\v 7 Zvino wakadanira kwaari vanegumi nevaviri, kuvatuma vaviri-vaviri, akavapa simba pamusoro pemweya yetsvina.
\v 8 Akavaraira kuti varege kutora chinhu cherwendo kunze kwemudonzvo chete; kwete chikwama, kwete chingwa, kwete mari mubhanire.
\v 9 Asi vafuke manyatera, varege kupfeka nguvo mbiri.
\v 10 Zvino akati kwavari: Pose pamunopinda mumba, mugaremo kusvikira muchibvapo.
\v 11 Asi vese vasingakugamuchiriyi kana kukunzwai, kana muchibvapo, zuzai guruva riri pasi petsoka dzenyu, chive chapupu kwavari. Zvirokwazvo ndinoti kwamuri: Zvicharerukira Sodhoma kana Gomora nezuva rekutongwa kupfuura guta iro.
\v 12 Vakati vabuda, vakaparidza kuti vatendeuke;
\v 13 zvino vakabudisa madhimoni mazhinji, vakazodza nemafuta vazhinji vairwara, vachiporesa.
\s Kuurawa kwaJohwani Mubhabhatidzi
\p
\v 14 Mambo Herodhe ndoku\add zvi\add*nzwa, nekuti zita rake rakava pachena, akati: Johwani Mubhabhatidzi wakamutswa kuvakafa, naizvozvo masimba anobata maari.
\v 15 Vamwe vakati: NdiEria; nevamwe vakati: Muporofita, kana wakaita seumwe wevaporofita.
\v 16 Asi Herodhe wakati anzwa, akati: Uyu ndiJohwani uya wandakagura ini musoro; iye wamuka kuvakafa.
\p
\v 17 Nekuti Herodhe pachake wakange atuma \add vanhu\add* akabata Johwani, akamusunga mutirongo nekuda kwaHerodhiasi, mukadzi waFiripi, munun'una wake; nekuti \add Herodhe\add* wakange amuwana.
\v 18 Nekuti Johwani wakange ati kuna Herodhe: Hauna kutenderwa kuti uve nemukadzi wemunun'una wako.
\v 19 Herodhiasi akamuvenga nechemumoyo, akada kumuuraya, asi wakakonewa;
\v 20 nekuti Herodhe waitya Johwani, achiziva kuti murume wakarurama, mutsvene, akamuchengetedza. Zvino paakamunzwa wakaita zvinhu zvakawanda, akamunzwa nemufaro.
\p
\v 21 Asi zuva rakafanira rakati rasvika, Herodhe nezuva rekuberekwa kwake akaitira chirairo madzishe ake nevatungamiriri vezvuru nevatungamiriri veGarirea,
\v 22 zvino mukunda waHerodhiasi uyo paakapinda akatamba, akafadza Herodhe nevakange vagere pakudya naye; mambo akati kumusikana: Kumbira kwandiri chipi zvacho chaunoda, ndigokupa.
\v 23 Zvino akamupikira \add achiti\add*: Chero chii chaunokumbira kwandiri ndichakupa, kusvikira pahafu yeushe hwangu.
\v 24 Akabuda akati kuna mai vake: Ndichakumbirei? Vakati: Musoro waJohwani Mubhabhatidzi.
\v 25 Pakarepo akakurumidza kupinda kuna mambo, akakumbira achiti: Ndinoda kuti mundipe mundiro ikozvino musoro waJohwani Mubhabhatidzi.
\v 26 Mambo akashungurudzika zvikuru, \add asi \add*nekuda kwemhiko, nekwevakange vagere naye pakudya, wakange asingadi kumurambira.
\v 27 Pakarepo mambo akatuma mhondi, akaraira kuti musoro wake uuyiswe. Akaenda, akamugura musoro mutirongo,
\v 28 akauya nemusoro wake mundiro, akaupa kumusikana, musikana ndokuupa mai vake.
\v 29 Vadzidzi vake vakati vachi\add zvi\add*nzwa, vakauya vakatora chitunha chake, vakachiisa mubwiro.
\s Vanezvuru zvishanu vanopiwa chikafu naJesu
\p
\v 30 Zvino vaapositori vakaunganira kuna Jesu, vakamuudza zvose, nezvavakange vaita, nezvavakange vadzidzisa.
\v 31 Akati kwavari: Uyai imwi pachenyu moga kunzvimbo yerenje, muzorore zvishoma. Nekuti vaiva vazhinji vaiuya nekuenda, vakasava nemukana kunyange wokudya.
\v 32 Vakaenda nechikepe kunzvimbo yerenje vari vega.
\v 33 Zvaunga zvikavaona vachienda, uye vazhinji vakamuziva, vakamhanyirako netsoka vachibva pamaguta ose, vakavatangira, vakasangana kwaari.
\p
\v 34 Zvino Jesu wakati achibuda, akaona chaunga chikuru, akachinzwira tsitsi, nekuti vakange vakaita samakwai asina mufudzi; akatanga kuvadzidzisa zvinhu zvizhinji.
\p
\v 35 Zvino nguva yakati yaenda zvikuru, vadzidzi vake vakauya kwaari vakati: Iyi inzvimbo yerenje, uye nguva yatoenda;
\v 36 varegei, kuti vaende kuruwa rwakapoteredza nemisha vanozvitengera zvingwa. Nekuti havana chavangadya.
\v 37 Akapindura akati kwavari: Vapei imwi kuti vadye. Vakati kwaari: Tingaenda here tinotenga zvingwa zvamadhenari* mazana maviri, tivape vadye?
\v 38 Akati kwavari: Mune zvingwa zvingani? Endai munoona. Vakati vaziva vakati: Zvishanu, nehove mbiri.
\v 39 Zvino akavaraira kuti vavagarise vese pasi nemapoka-mapoka pauswa unyoro.
\v 40 Zvino vakagara pasi nemapoka mapoka nemazana uye nemakumi mashanu.
\v 41 Zvino wakati atora zvingwa zvishanu nehove mbiri, akatarira kumusoro kudenga, akavonga, akamedura zvingwa, akapa kuvadzidzi vake, kuti vazvigadzike pamberi pavo; nehove mbiri akavagovera vese.
\v 42 Zvino vakadya vese, vakaguta.
\v 43 Vakanunga matengu gumi nemaviri azere nezvimedu, nezvehove.
\v 44 Zvino avo vakadya zvingwa vaiva varume vanenge zvuru zvishanu.
\s Jesu unofamba pamusoro pemvura
\p
\v 45 Pakarepo akamanikidza vadzidzi vake kupinda muchikepe, vatungamire kuenda mhiri kuBhetisaidha, iye achirega chaunga chichienda.
\v 46 Akati avaoneka, akabva akaenda mugomo kunonyengetera.
\v 47 Zvino ava madekwana chikepe chakange chiri pakati pegungwa, iye ari oga panyika.
\v 48 Zvino wakavaona vachirwadziwa nekukwasva, nekuti mhepo yakange ichipesana navo; akauya kwavari nenguva inenge seyechina yokurinda yousiku, achifamba pamusoro pegungwa; ndokuda kuvapfuura.
\v 49 Zvino vakati vachimuona achifamba pamusoro pegungwa, vakafunga kuti idzangaradzimu, vakaridza mhere.
\v 50 Nekuti vese vakamuona, vakavhunduka; asi pakarepo akataura navo, akati kwavari: Tsungai moyo, ndini, musatya.
\v 51 Akakwira kwavari muchikepe, mhepo ikanyarara; vakakatyamara zvikuru mukati mavo zvisingaverengeki vakashamisika.
\v 52 nekuti vakange vasina kunzwisisa zvezvingwa, nekuti moyo wavo wakange uri mukukutu.
\s Jesu unoporesa vanhu paGenesareti
\p
\v 53 Vakati vayambuka, vakasvika kunyika yeGenesareti, vakasungira chikepe pamahombekombe.
\v 54 Vakati vabuda muchikepe, pakarepo vakamuziva,
\v 55 vakamhanyira munharaunda iyo yose yakapoteredza, vakatanga kutenderera vakatakura vairwara pamichanja, kwavainzwa kuti ndiko kwaari.
\v 56 Zvino pose paakapinda pamisha kana pamaguta kana paruwa, vakaradzika varwere pamisika, vakamukumbira zvikuru kuti vabate mupendero wenguvo dzake chete; uye vese vakamubata vakaponeswa.

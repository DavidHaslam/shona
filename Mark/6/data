\c 6
\s Jesu unoshovorwa paNazareta
\p
\v 1 Zvino wakabvapo, akaenda kunyika yokwake; vadzidzi vake vakamutevera.
\v 2 Zvino musi wesabata wakati wasvika, akatanga kudzidzisa musinagoge, vazhinji vaka\add mu\add*nzwa, vakashamiswa vachiti: Uyu wakawanepiko zvinhu izvi? Njere dzakapiwa kwaari ndedzeiko? kuti namabasa esimba akadai anoitwa namaoko ake?
\v 3 Ko uyu haazi muvezi here, mwanakomana waMaria, nomukoma waJakobho naJose naJudha naSimoni? Nehanzvadzi dzake hadzisi pano nesu here? Vakagumburwa naye.
\v 4 Asi Jesu akati kwavari: Muporofita haangashaiwi kukudzwa, kunze kwemunyika yake, napakati pehama dzake, nomumba make.
\v 5 Akasagona kubata chero basa resimba ipapo, kunze kokuti wakaisa maoko ake pamusoro pavairwara vashoma, akaporesa.
\v 6 Akashamiswa nokusatenda kwavo. Ipapo akapota nemisha achidzidzisa.
\s Vanegumi navaviri vanotumwa kunoparidza nokuporesa
\p
\v 7 Zvino wakadanira kwaari vanegumi navaviri, akatanga kuvatuma vaviri-vaviri, akavapa simba pamusoro pemweya yetsvina.
\v 8 Akavaraira kuti varege kutora chinhu cherwendo kunze kwemudonzvo chete; \add varege kutora\add* kana chikwama nembuva nehombodo nemari mubhanire.
\v 9 Asi vafuke manyatera, varege kupfeka nguvo mbiri.
\v 10 Zvino akati kwavari: Pose pamunopinda mumba, mugaremo kusvikira muchibvapo.
\v 11 Asi ani nani usingakugamuchiriyi kana kukunzwai, kana muchibvapo, zuzai guruva pasi petsoka dzenyu, chive chapupu kwavari. Zvirokwazvo ndinoti kwamuri: Zvicharerukira Sodhoma neGomora nezuva rokutongwa kupfuura guta iro.
\v 12 Vakati vabuda, vakaparidza kuti vatendeuke;
\v 13 zvino vakabudisa madhimoni mazhinji, vakazodza nemafuta vazhinji vairwara, vachiporesa.
\s Kuurawa kwaJohwani Mubhabhatidzi
\p
\v 14 Mambo Herodhe ndoku\add zvi\add*nzwa, nokuti zita rake rakabuda pachena, akati: Johwani Mubhabhatidzi wakamuka kuvakafa, naizvozvo masimba anobata maari.
\v 15 Vamwe vakati: NdiEria; navamwe vakati: Muporofita kana kuti \add unoita\add* somumwe wavaporofita.
\v 16 Asi Herodhe wakati anzwa, akati: Uyu ndiJohwani uya wandakagura ini musoro; iye wamuka kuvakafa.
\p
\v 17 Nokuti Herodhe pachake wakanga atuma \add vanhu\add* akabata Johwani, akamusunga mutirongo nokuda kwaHerodhiasi, mukadzi waFiripi, munun'una wake; nokuti \add Herodhe\add* wakanga amuwana.
\v 18 Nokuti Johwani wakanga ati kuna Herodhe: Hauna kutenderwa kuti uve nomukadzi womunun'una wako.
\v 19 Herodhiasi akamuvenga nechemumoyo, akada kumuuraya, asi wakakonewa;
\v 20 nokuti Herodhe waitya Johwani, achiziva kuti murume wakarurama, mutsvene, akamuchengetedza. Zvino paakamunzwa wakaita zvinhu zvakawanda, akamunzwa nomufaro.
\p
\v 21 Asi zuva rakafanira rakati rasvika, Herodhe nezuva rokuberekwa kwake akaitira chirairo madzishe ake navakuru vezvuru zvamazana navafudzi vakuru veGarirea,
\v 22 zvino mwanasikana waHerodhiasi uyo paakapinda akatamba, akafadza Herodhe navakanga vagere \add pakudya\add* naye; mambo akati kumwanasikana: Kumbira kwandiri chipi zvacho chaunoda, ndigokupa.
\v 23 Zvino akamupikira \add achiti\add*: Chingava chii chaunokumbira kwandiri ndichakupa, kusvikira pahafu youshe hwangu.
\v 24 Akabuda akati kuna mai vake: Ndichakumbireiko? Vakati: Musoro waJohwani Mubhabhatidzi.
\v 25 Pakarepo akakurumidza kupinda kuna mambo, akakumbira achiti: Ndinoda kuti mundipe mundiro ikozvino musoro waJohwani mubhabhatidzi.
\v 26 Mambo akashungurudzika zvikuru, \add asi \add*nokuda kokupika kwake, uye nokuda kwavakanga vagere naye pakudya, wakanga asingagoni kumurambira.
\v 27 Pakarepo mambo akatuma muuto, akaraira kuti musoro wake uuyiswe. Akaenda, akamugura musoro mutirongo,
\v 28 akauya nomusoro wake mundiro, akaupa kumusikana, musikana ndokuupa mai vake.
\v 29 Vadzidzi vake vakati vachi\add zvi\add*nzwa, vakauya vakatora chitunha chake, vakachiviga mubwiro.
\s Vanezvuru zvishanu vanopiwa chikafu naJesu
\p
\v 30 Zvino vaapositori vakaunganira kuna Jesu, vakamuudza zvose zvavakanga vaita, nezvavakanga vadzidzisa.
\v 31 Akati kwavari: Uyai imwi pachenyu moga kunzvimbo yerenje, muzorore zvishoma: Nokuti vaiva vazhinji vaiuya nokuenda, vakasava nemukana kunyange wokudya.
\v 32 Vakaenda nechikepe kunzvimbo yerenje pachivande.
\v 33 Vanhu vakavaona vachienda, vazhinji vakamuziva, vakamhanyirako netsoka, vachibva pamaguta ose, vakavatangira, vakasangana kwaari.
\p
\v 34 Zvino Jesu wakati achibuda, akaona chaunga chikuru, akachinzwira tsitsi, nokuti vakanga vakaita samakwai asina mufudzi; akatanga kuvadzidzisa zvinhu zvizhinji.
\p
\v 35 Zvino nguva yakati yaenda, vadzidzi vake vakauya kwaari vakati: Iyi inzvimbo yerenje, uye nguva yaenda;
\v 36 vaendesei, kuti vaende kuruwa rwakapoteredza nemumisha vandozvitengera zvingwa. Nokuti havana chavangadya.
\v 37 Akapindura akati kwavari: Vapei imwi kuti vadye. Vakati kwaari: Tingaenda here kundotenga zvingwa zvamadhenari* mazana maviri, tivape vadye?
\v 38 Akati kwavari: Mune zvingwa zvingani? Endai munoona. Vakati vaziva vakati: Zvishanu, nehove mbiri.
\v 39 Zvino akavaraira kuti vavagarise vose pasi namapoka-mapoka pauswa unyoro.
\v 40 Zvino vakagara pasi nemapoka eukuru amazana namakumi mashanu.
\v 41 Zvino wakati atora zvingwa zvishanu nehove mbiri, akatarira kumusoro kudenga, akavonga, akamedura zvingwa, akapa kuvadzidzi vake, kuti vazvigadzike pamberi pavo; nehove mbiri akavagovera vose.
\v 42 Zvino vakadya vose, vakaguta.
\v 43 Vakanunga matengu anegumi namaviri azere nezvimedu, nezvehovewo.
\v 44 Zvino avo vakadya zvingwa vaiva varume vanenge zvuru zvishanu.
\s Jesu unofamba pamusoro pemvura
\p
\v 45 Pakarepo akamanikidza vadzidzi vake kupinda muchikepe, vatungamire kuenda mhiri kuBhetisaidha, iye achiendisa chaunga.
\v 46 Akati awonekana navo, akabva akaenda mugomo kundonyengetera.
\v 47 Zvino ava madekwana chikepe chakanga chiri pakati pegungwa, iye ari oga panyika.
\v 48 Zvino wakavaona vachitambudzika nokukwasva, nokuti mhepo yakanga ichipesana navo, akauya kwavari nenguva inenge seyechina yokurinda, achifamba pamusoro pegungwa; ndokuda kuvapfuura.
\v 49 Zvino vakati vachimuona achifamba pamusoro pegungwa, vakafunga kuti idzangaradzimu, vakaridza mhere.
\v 50 Nokuti vose vakamuona, vakavhunduka; asi pakarepo akataura navo, akati kwavari: Tsungai moyo, ndini, musatya.
\v 51 Akakwira kwavari muchikepe, mhepo ikanyarara; vakakatyamara zvikuru mukati mavo zvisingaverengeki vakashamiswa.
\v 52 Nokuti vakanga vasina kunzwisisa zvezvingwa, nokuti moyo wavo wakanga uri mukukutu.
\s Jesu unoporesa vanhu paGenesareti
\p
\v 53 Vakati vayambukira mhiri, vakasvika kunyika yeGenesareti, vakasungira chikepe pamahombekombe.
\v 54 Vakati vabuda muchikepe, pakarepo vakamuziva,
\v 55 vakamhanyira munharaunda iyo yose yakapoteredza, vakatanga kutakurira vairwara pamichanja, kwavainzwa kuti ndiko kwaari.
\v 56 Zvino pose paakapinda pamisha kana pamaguta kana paruwa, vakaradzika varwere panzira dzomumisha, vakamukumbira zvikuru kuti \add varwere\add* vabate kunyange mupendero wenguvo dzake chete; uye vose vakamubata vakaporeswa.

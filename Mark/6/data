\c 6
\s Jesu unoshovorwa paNazareta.
\p
\v 1 Zvino wakabvapo, akasvika kunyika yake; vadzidzi vake vakamutevera.
\v 2 Musi wesabata wakati wasvika, akatanga kudzidzisa musinagoge, vanhu vazhinji vakati vachinzwa, vakashamiswa vachiti: Munhu uyu wawanepiko izvozvi? Kuchenjera kwakapiwa munhu uyu ndokweiko? Namabasa esimba akadai anoitwa namavoko ake?
\v 3 Ko uyu haazi muvezi here, mwanakomana waMaria, nomukoma waJakobho naJose naJudha naSimoni? Nehanzvadzi dzake hadzisi pakati pedu here? Vakagumburwa naye.
\v 4 Jesu akati kwavari: Muporofita haangashaiwi kukudzwa, asi munyika yake, nokuhama dzake, nomumba make.
\v 5 Akasagona kubata basa resimba ipapo, asi kunze kokuisa mavoko ake pamusoro pavairwara vashoma, akavaporesa.
\v 6 Akashamiswa nokusatenda kwavo. Ipapo wakapota nemisha achidzidzisa.
\s Vanegumi navaviri vanotumwa kuparidza nokuporesa.
\p
\v 7 Zvino wakadanira \add kwaari\add* vane gumi navaviri, akatanga kuvatuma vaviri-vaviri, akavapa simba pamusoro pemweya yetsvina.
\v 8 Akavaraira kuti varege kutongotora zvomunzira asi mudonzvo bedzi. Varege kutora chingwa nehombodo nemari muchikwama.
\v 9 Asi vafuke shangu, varege kupfeka nguvo mbiri.
\v 10 Akati kwavari: Pose pamunopinda mumba, mugaremo, kusvikira muchibvapo.
\v 11 Asi pose-pose pavasingakugamuchiriyi nokukunzwai, kana muchibvapo, muzuze guruva riri patsoka dzenyu, chive chapupu kwavari.
\v 12 Vakabuda, vakaparidza kuti vanhu vatendevuke.
\v 13 Zvino vakabudisa mweya yakaipa mizhinji, vakazodza vazhinji vairwara mafuta, vachivaporesa.
\s Kuvurawa kwaJohwani Mubhabhatidzi.
\p
\v 14 Zvino mambo Herodhe wakazvinzwa, nokuti zita rake rakanga rakurumbira, akati: Johwani Mubhabhatidzi wakamuka kuvakafa, saka masimba awa anobata maari.
\v 15 Vamwe vakati: NdiEria; vamwe vakati: uyu muporofita kana \add kuti\add* wakafanana nomumwe wavaporofita.
\v 16 Asi Herodhe wakati achinzwa, akati: NdiJohwani uya wandakagura musoro wakamuka, kuvakafa.
\v 17 Nokuti Herodhe pachake wakanga atuma vanhu, akabata Johwani, akamusunga mutorongo nokuda kwaHerodhiasi, mukadzi waFiripo, mununun'una wake, nokuti \add Herodhe\add* wakanga amuwana.
\v 18 Nokuti Johwani wakanga ati kuna Herodhe: Hauna kutenderwa kuti uve nomukadzi womunun'una wako.
\v 19 Herodhiasi akamuvenga, akada kumuvuraya, akasagona;
\v 20 nokuti Herodhe wakanga achitya Johwani, achiziva kuti munhu wakarurama, mutsvene, akamuchengeta zvakanaka. Zvino paakamunzwa wakaita zvinhu zvakawanda, akamunzwa nomufaro.
\v 21 Asi zuva rakafanira rakati rasvika, Herodhe nezuva rokuberekwa kwake akaitira madzishe ake navakuru vezvuru zvamazana navabati vakuru veGariri chirairo,
\v 22 zvino mwanasikana waHerodhiasi amene wakapinda, akatamba, akafadza Herodhe navakanga vagere \add pakudya\add* naye; mambo akati kumwanasikana: Kumbira kwandiri chaunoda, ndichipa kwauri.
\v 23 Zvino akamupikira, \add achiti\add*: Chaunokumbira kwandiri ndichakupa, kusvikira pahafu yovushe hwangu.
\v 24 Akabuda, akati kunamai vake: Ndichakumbireiko? Vakati: Musoro waJohwani Mubhabhatidzi.
\v 25 Pakarepo akakurumidza kupinda kunamambo, akakumbira achiti: Ndinoda kuti mundipe mundiro ikozvino musoro waJohwani mubhabhatidzi.
\v 26 Ipapo mambo akazvidya moyo kwazvo, \add asi \add*nokuda kokupika kwake wakanga asingadi kumurambira, vuye nokuda kwavakanga vagere naye pakudya.
\v 27 Pakarepo mambo akatuma murwi, akaraira kuti avuye nomusoro wake.Akaenda, akamugura musoro mutorongo,
\v 28 akavuya nomusoro wake mundiro, akaupa musikana, musikana ndokuupa mai vake.
\v 29 Vadzidzi vake vakati vachi\add zvi\add*nzwa, vakavuya vakatora mutumbu wake, vakauviga mubwiro.
\s Vanezvuru zvishanu vanopiwa zvokudya naJesu.
\p
\v 30 Zvino vaapositora vakavunganira kunaJesu, vakamuvudza zvinhu zvose zvavakanga vaita, nezvavakanga vadzidzisa.
\v 31 Akati kwavari: Vuyai imi pachenyu muri moga kunzvimbo murenje, muzorore zvishoma; nokuti kwakanga kunavazhinji vaivuya navaienda, vakasava nenguva kunyange yokudya.
\v 32 Vakaenda negwa kunzvimbo murenje pachivande.
\v 33 Vanhu vakavavona vachienda, vazhinji vakamuziva, vakamhanyira vose ikoko, vachibva pamaguta ose, vakavatangira kusvika pamwechete kwaari.
\v 34 Zvino Jesu wakati achibuda, akavona vanhu vazhinji, akavanzwira tsitsi, nokuti vakanga vakafanana namakwai asinomufudzi; akatanga kuvadzidzisa; zvizhinji.
\v 35 Zvino nguva yakati yaenda, vadzidzi vake vakavuya kwaari, vakati: Pano inzvimbo murenje, nguva yaenda;
\v 36 vaendesei, kuti vaende kuruwa nemisha yakapoteredza, vandozvitengera zvokudya nokuti hapana chavangadya.
\v 37 Akapindura, akati kwavari: Imwi muvapei zvavangadya. Vakati kwaari: Tingaenda kundotenga zvingwa zvamadhenari anamazana maviri,* tivape vadye here?
\v 38 Akati kwavari: Munezvingwa zvinganiko? Endai munovona. Vakati vaziva, vakati: Zvishanu, nehove mbiri.
\v 39 Zvino akavaraira kuti vavagarise vose pasi pavuswa hunyoro mumapoka-mapoka.
\v 40 Vakagara pasi vakaita mapoka-mapoka amazana naamakumi mashanu.
\v 41 Zvino wakati akatora zvingwa zvishanu nehove mbiri, akatarira kudenga, akavonga, akamedura zvingwa, akapa vadzidzi vake, kuti vazviise pamberi pavo; nehove mbiri akadzigovera vose.
\v 42 Zvino vakadya vose, vakaguta.
\v 43 Vakavunganidza zvimedu, matengu anegumi namaviri akazadzwa, nezvehovevo.
\v 44 Zvino vakanga vadya zvingwa vaiva varume vanezvuru zvishanu.
\s Jesu unofamba pamusoro pemvura.
\p
\v 45 Pakarepo akagombedzera vadzidzi vake kuti vapinde mugwa, vamutungamirire kuyambukira mhiri Bhetisaidha, iye achiendisa vanhu vazhinji.
\v 46 Akati awonekana navo, akaenda mugomo kundonyengetera.
\v 47 Ava madekwana igwa rakanga riri pakati pegungwa, iye ari oga panyika.
\v 48 Zvino wakati achivona kuti vanotambudzika nokukwasva, nokuti mhepo yakanga ichivadzivisa, nenguva inenge seyechina yovusiku, akavuya kwavari achifamba pamusoro pegungwa; achida kupfuvura.
\v 49 Zvino vakati vachimuvona achifamba pamusoro pegungwa, \add vakafunga\add* kuti madzimudzangara, vakaridza mhere.
\v 50 Nokuti vose vakamuvona, vakamanikidzwa; akataura navo, pakarepo akati kwavari: Tsungai moyo, ndini, musatya.
\v 51 Akakwira kwavari mugwa, mhepo ikanyarara; vakashamiswa kwazvo-kwazvo mukati mavo vakadzungaira.
\v 52 Nokuti vakanga vasati vanzwisisa zvezvingwa, nokuti moyo yavo yakanga iri mikukutu.
\s Jesu unoporesa vanhu paGenesareti.
\s (Mat. 14. 34-36.)
\p
\v 53 Vakati vayambukira mhiri, vakasvika kunyika yeGenesareti, vakasungira igwa pamhenderekedzo.
\v 54 Vakati vabuda mugwa, pakarepo vanhu vakamuziva,
\v 55 vakamhanyira munyika yose iyo, vakatanga kutakura vairwara panhovo dzavo, vakavaisa pavainzwa kuti ndiko kwaari.
\v 56 Pose paakapinda pamisha napamaguta, naparuwa, vakaradzika vairwara pamigwagwa, vakakumbira zvikuru kwaari kuti vabate kunyange mupendero wenguvo dzake chete; vose vakamubata vakaporeswa.

\c 7
\s Jesu anotuka vaFarisi navanyori pamusoro petsika dzavo
\p
\v 1 Zvino kwakavunganira kwaari vaFarisi navamwe vavanyori vaibva Jerusarema;
\v 2 vakati vavona vamwe vavadzidzi vake vachidya chingwa namavoko anetsvina, ndiko kuti asina kushambwa vakavapa mhosva.
\v 3 Nokuti vaFarisi, navaJudha vose havadyi kunze kokuti vamboshamba mavoko kwazvo, vachichengeta tsika dzavakuru.
\v 4 Kana vachibva pamadandaro, kunze kokuti vamboshamba, havadyi; nezvimwe zvinhu zvizhinji zviripo zvavakanga vagamuchira, kuti vazvichengete, \add zvinoti\add*: Kusuka mikombe, nehari, nemidziyo yendarira neyematafura.
\v 5 Ipapo vaFarisi navanyori vakamubvunza, \add vachiti\add*: Nemhaka yeiko vadzidzi venyu vasingafambi netsika yavakuru, asi vanodya chingwa namavoko asina kugezewa?
\v 6 Akapindura akati kwavari: Isaya wakaporofita kwazvo pamusoro penyu, imwi vanyengeri, sezvakanyorwa, \add zvichinzi\add*: Vanhu ava vanondikudza nemiromo, asi moyo yavo iri kure neni.
\v 7 Asi vanondinamata pasina, Vachidzidzisa dzidziso, \add iri\add* mirairo yavanhu.
\v 8 Nokuti munosiya mirairo yaMwari, muchichengeta tsika dzavanhu, \add se\add*kusuka mapoto nemikombe nezvimwe zvakadaro zvamunoita.
\v 9 Akati kwavari: Zvirokwazvo, munoramba murairo waMwari, kuti muchengete tsika dzenyu;
\v 10 nokuti Mozisi wakati: Kudza baba vako namai vako, vuye, unotuka baba namai, ngaafe norufu.
\v 11 Asi imi munoti: Kana munhu achiti kunababa vake kana mai vake: Chinhu chipi nechipi chamaiti munobatsirwa nacho kwandiri chava Korbani, ndokuti chava chipo kunaMwari,
\v 12 hamuchamutenderi kuitira baba vake namai vake chinhu.
\v 13 Muchitorera shoko raMwari simba netsika dzenyu dzamakachengeta, nezvinhu zvizhinji zvakadaro munozviita.
\v 14 Zvino wakati adanirazve kwaari vanhu vazhinji akati kwavari: Nditeererei mose, munzwisise.
\v 15 Hapana chinhu kunze komunhu, kana chichipinda maari chingamusvibisa; asi zvinobuda maari, ndizvo zvinosvibisa munhu.
\v 16 Kana ariko anenzeve dzokunzwa, ngaanzwe.
\v 17 Zvino wakati apinda mumba; abva kuvanhu vazhinji, vadzidzi vake vakamubvunza zvomufananidzo uyo.
\v 18 Akati kwavari: Nemi hamunzwisisivo here? Hamunzwisisi here kuti zvose zviri kunze, kana zvichipinda mumunhu, hazvigoni kumusvibisa?
\v 19 Nokuti hazvipindi mumoyo make, asi mudumbu, zvichibudiswa kunze; \add nokutaura kwakadaro\add* wakanatsa zvokudya zvose.
\v 20 Ipapo akati: Zvinobuda mumunhu, ndizvo zvinosvibisa munhu.
\v 21 Nokuti mukati, mumoyo yavanhu munobuda mifungo yakaipa, novupombwe, novufeve, nokuvuraya.
\v 22 kuba, noruchiva, nokuipa, nokunyengera, novutere, neziso rinegodo, nokutuka \add Mwari\add*, nokuzvikudza, novupenzi;
\v 23 zvakaipa izvozvo zvose zvinobva mukati, zvinosvibisa munhu.
\s Jesu unoporesa mwanakomana womukadzi weSiraofenike.
\p
\v 24 Zvino kubva ipapo wakasimuka akaenda kumiganhu yeTire neSidoni; akapinda mumba, asingadi kuti zvizikanwe nomunhu; asi akakoniwa kuzvivanza.
\v 25 Nokuti mumwe \add mukadzi\add*, waiva nomwanasikana muduku, wakanga anomweya wetsvina, wakati anzwa, akavuya akazviwisira pasi petsoka dzake.
\v 26 Zvino iye mukadzi waiva muGiriki, muSirofenike; akaramba achikumbira kwaari kuti abudise mweya wakaipa pamwanasikana wake.
\v 27 Akati kwaari: Vana ngavatange kuguta, nokuti hazvina kunaka kutora chingwa chavana, ndokuchikandira imbwanana.
\v 28 Akapindura, akati kwaari: Hongu, Ishe, kunyange nembwananavo dziri pasi petafura dzinodya zvimedu zvavana.
\v 29 Akati kwaari: Nokuda kweshoko iro, enda; mweya wakaipa wabva pamwanasikana wako,
\v 30 Zvino akaenda kumba kwake, akawana mwana avete pamubeda, mweya wakaipa wabva.
\s Jesu unoporesa munhu wematsi panyika yeDhekapori.
\p
\v 31 Zvino wakati achibvazve kumiganhu yeTire neSidhoni, akasvuka kugungwa reGariri, napakati penyika yeDhekapori.
\v 32 Vakaisa kwaari munhu wematsi, waikakamira vakakumbira zvikuru kuti aise ruvoko rwake pamusoro pake.
\v 33 Akamubvisa pakati pavanhu vazhinji, ndokuenda naye parutivi, akapinza munwe munzeve dzake, akapfira mate, ndokubata rurimi rwake.
\v 34 Ipapo akatarira kudenga, akagomera akati, kwaari: Efata, ndokuti: Dzivuka.
\v 35 Pakarepo nzeve dzake dzakadzivuka, chisungo chorurimi rwake chakasununguka, akataura zvakanaka.
\v 36 Zvino wakavaraira, kuti varege kuvudza vanhu; asi iye achinyanya kuvaraira, ivo vakanyanyisa kuparidza izvozvo.
\v 37 Vakashamiswa zvikuru-kuru, vachiti: Wakaita zvose zvakanaka; wakaita matsi kuti dzinzwe, nembeveve kuti dzitaure.

\c 7
\s Jesu anotuka vaFarisi navanyori pamusoro petsika dzavo
\p
\v 1 Zvino kwakaunganira kwaari vaFarisi navamwe vavanyori vaibva Jerusarema;
\v 2 vakati vaona vamwe vavadzidzi vake vachidya zvingwa namaoko ane tsvina, ndiko kuti asina kushambwa, vakasvora.
\v 3 Nokuti vaFarisi, navaJudha vose, havadyi kunze kokuti vashamba maoko kwazvo, vachibatirira tsika dzavakuru.
\v 4 Kana vachibva pamusika, kunze kokuti vashamba, havadyi; nezvimwe zvinhu zvizhinji zviripo zvavakanga vagamuchira kuti vazvichengete, \add zvinoti\add*: Kusuka mikombe, nehari, nemidziyo yendarira, nenhovo.
\v 5 Ipapo vaFarisi navanyori vakamubvunza, \add vachiti\add*: Nemhaka yei vadzidzi venyu vasingafambi netsika yavakuru, asi vanodya chingwa namaoko asina kushambwa?
\p
\v 6 Asi wakapindura akati kwavari: Isaya wakaporofita zvakanaka pamusoro penyu imwi vanyepedzeri, sezvazvakanyorwa, \add zvichinzi\add*: Zera iri rinondikudza nemiromo, asi moyo wavo uri kure neni.
\v 7 Asi vanondinamata pasina, vachidzidzisa dzidziso, \add dziri\add* mirairo yavanhu.
\v 8 Nokuti munosiya mirairo yaMwari, muchibatirira tsika yavanhu, \add se\add*kusuka hari nemikombe, nezvimwe zvizhinji zvakadaro munozviita.
\v 9 Zvino akati kwavari: Zvakanaka, munoramba murairo waMwari, kuti muchengete tsika yenyu.
\v 10 Nokuti Mozisi wakati: Kudza baba vako namai vako; uye: Unotuka baba kana mai, unofanira kufa rufu.
\v 11 Asi imwi munoti: Kana munhu achiti kuna baba kana mai: Chinhu chipi nechipi chamunobatsirwa nacho neni "iKorbani*", ndokuti chipo \add kuna Mwari\add*,
\v 12 hamuchamutenderi kuitira baba vake kana mai vake chinhu,
\v 13 muchishayisa shoko raMwari maturo netsika dzenyu dzamunogamuchidzana; nezvinhu zvizhinji zvakadaro munozviita.
\p
\v 14 Zvino wakati adanira kwaari chaunga chose akati kwavari: Nditeererei mose, munzwisise.
\v 15 Hapana chinhu chinobva kunze komunhu chinopinda maari chingamusvibisa; asi zvinhu zvinobuda maari, ndizvo zvinosvibisa munhu.
\v 16 Kana aripo ane nzeve dzokunzwa, ngaanzwe.
\p
\v 17 Zvino wakati apinda mumba achibva kuchaunga, vadzidzi vake vakamubvunza pamusoro pemufananidzo.
\v 18 Akati kwavari: Saizvozvo nemwi hamunzwisisi here? Hamunzwisisi here kuti chose chinobva kunze chichipinda mumunhu hachigoni kumusvibisa?
\v 19 Nokuti hachipindi mumoyo make, asi mudumbu; chichibuda kunze, achinatsa zvikafu zvose.
\v 20 Ndokubva ati: Icho chinobuda mumunhu, ndicho chinosvibisa munhu.
\v 21 Nokuti kubva mukati mumoyo wavanhu munobuda mifungo yakaipa, upombwe, ufeve, umhondi,
\v 22 umbavha, ruchiva, kuipa, kunyengera, meso-meso, neziso rakaipa, kunyomba, kuzvikudza, upenzi;
\v 23 zvose zvinhu izvi zvakaipa zvinobva mukati, zvichisvibisa munhu.
\s Jesu unoporesa mwanakomana womukadzi weSiraofenike
\p
\v 24 Zvino kubva ipapo wakasimuka akaenda kumiganhu yeTire neSidoni; akapinda mumba, asingadi kuti pave nounozviziva, asi akakoniwa kuvanzika.
\v 25 Nokuti mukadzi, waiva nomukunda muduku wakanga anomweya wetsvina, wakanzwa nezvake, akauya akawira patsoka dzake.
\v 26 Uye mukadzi waiva muGiriki, muSirofenike pachizvarwa; akamugombedzera kuti abudise dhimoni pamukunda wake.
\v 27 Asi Jesu akati kwaari: Regai vana vatange kuguta, nokuti hazvina kunaka kutora chingwa chavana, ndokukandira kuimbwanana.
\v 28 Akapindura akati kwaari: Hongu, Ishe; kunyange nembwanana \add dziri \add*pasi petafura dzinodya zvezvimedu zvavana.
\v 29 Akati kwaari: Nokuda kweshoko iri, enda; dhimoni rabva pamukunda wako.
\v 30 Akabva akaenda kumba kwake, akawana dhimoni rabuda, mukunda avete panhovo.
\s Jesu unoporesa munhu wematsi panyika yeDhekapori
\p
\v 31 Zvino wakatizve achibva kumiganhu yeTire neSidhoni, akauya kugungwa reGarirea, napakati pemiganhu yeDhekapori.
\v 32 Vakauisa kwaari umwe waiva matsi waikakamira, vakamugombedzera kuti aise ruoko pamusoro pake.
\v 33 Akamutora ari oga kubva pachaunga, akapinza mimwe yake munzeve dzake, akapfira, ndokubata rurimi rwake.
\v 34 Atarira kumusoro kudenga, akagomera, akati kwaari: "Efata"; ndiko kuti: Zarurwa!
\v 35 Pakarepo nzeve dzake dzakazarurwa, chisungo chorurimi rwake chikasunungurwa, akataura zvakanaka.
\v 36 Ndokuvaraira, kuti varege kuudza munhu; asi pakunyanya kuvaraira, vakanyanya zvikuru kuparidza \add izvozvo\add*.
\v 37 Vakashamiswa zvikuru kwazvo, vachiti: Wakaita zvose zvakanaka; wakaita matsi kuti dzinzwe, nezvimumumu kuti zvitaure.

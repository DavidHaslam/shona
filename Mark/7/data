\c 7
\s Jesu anotuka vaFarisi navanyori pamusoro petsika dzavo
\p
\v 1 Zvino kwakaunganira kwaari vaFarisi navamwe vavanyori vaibva Jerusarema;
\v 2 vakati vaona vamwe vavadzidzi vake vachidya zvingwa namaoko ane tsvina, ndiko kuti asina kushambwa vakatsutsumwa.
\v 3 Nokuti vaFarisi, navaJudha vose, havadyi kunze kokuti vamboshamba maoko kwazvo, vachibatirira tsika dzavakuru.
\v 4 Kana vachibva pamisika, kunze kokuti vamboshamba, havadyi; nezvimwe zvinhu zvizhinji zviripo zvavakanga vagamuchira, kuti vazvichengete, \add zvinoti\add*: Kusuka mikombe, nehari, nemidziyo yendarira neyematafura.
\v 5 Ipapo vaFarisi navanyori vakamubvunza, \add vachiti\add*: Nemhaka yeiko vadzidzi venyu vasingafambi netsika yavakuru, asi vanodya chingwa namaoko asina kushambwa?
\p
\v 6 Asi wakapindura akati kwavari: Isaya wakaporofita zvakanaka pamusoro penyu imwi vanyepedzeri, sezvazvakanyorwa, \add zvichinzi\add*: Zera iri rinondikudza nemiromo, asi moyo wavo uri kure neni.
\v 7 Asi vanondinamata pasina, Vachidzidzisa dzidziso, \add dziri\add* mirairo yavanhu.
\v 8 Nokuti munosiya mirairo yaMwari, muchibatirira tsika yavanhu, \add se\add*kusuka mapoto nemikombe nezvimwe zvakadaro munozviita.
\v 9 Zvino akati kwavari: Zvirokwazvo, munoramba murairo waMwari, kuti muchengete tsika yenyu.
\v 10 nokuti Mozisi wakati: Kudza baba vako namai vako; uye ani nani unotuka baba kana mai, ngaafe rufu.
\v 11 Asi imwi munoti: Kana munhu achiti kuna baba vake kana mai: Chinhu chipi nechipi chamunobatsirwa nacho neni "iKorbani*", ndokuti chipo \add kuna Mwari\add*,
\v 12 hamuchamutenderi kuitira baba vake namai vake chinhu,
\v 13 muchishayisa shoko raMwari maturo kubudikidza netsika dzenyu dzamunogamuchidzana, nezvinhu zvizhinji zvakadaro munozviita.
\p
\v 14 Zvino wakati adanira chaunga chose akati kwavari: Nditeererei mose, munzwisise.
\v 15 Hapana chinhu chinobva kunze komunhu chinopinda maari chingamusvibisa; asi zvinhu zvinobuda maari, ndizvo zvinosvibisa munhu.
\v 16 Kana ariko ane nzeve dzokunzwa, ngaanzwe.
\p
\v 17 Zvino wakati apinda mumba achibva kuchaunga, vadzidzi vake vakamubvunza pamusoro pemufananidzo.
\v 18 Akati kwavari: Nemwi hamunzwisisiwo here? Hamunzwisisi here kuti chipi nechipi chinobva kunze chichipinda mumunhu hachigoni kumusvibisa?
\v 19 Nokuti hachipindi mumoyo make, asi mudumbu, chichibuda kunze; achinatsa chikafu chose.
\v 20 Ndokubva ati: Izvo zvinobuda mumunhu, ndizvo zvinosvibisa munhu.
\v 21 Nokuti kubva mukati mumoyo wavanhu munobuda mifungo yakaipa, upombwe, ufeve, umhondi,
\v 22 umbavha, ruchiva, kuipa, kunyengera, meso-meso, neziso rakaipa, kunyomba, kuzvikudza, upenzi;
\v 23 zvose zvinhu izvi zvakaipa zvinobva mukati, zvichisvibisa munhu.
\s Jesu unoporesa mwanakomana womukadzi weSiraofenike
\p
\v 24 Zvino kubva ipapo wakasimuka akaenda kumiganhu yeTire neSidoni; akapinda mumba, asingadi kuti zvizikamwe nomunhu, asi akakoniwa kuvanzika.
\v 25 Nokuti mukadzi, waiva nomwanasikana muduku wakanga anomweya wetsvina, wakanzwa nezvake, akauya akawira patsoka dzake.
\v 26 Uye mukadzi waiva muGiriki, muSirofenike pachizvarwa; akamugombedzera kuti abudise dhimoni pamwanasikana wake.
\v 27 Asi Jesu akati kwaari: Regai vana vatange kuguta, nokuti hazvina kunaka kutora chingwa chavana, ndokukandira kuimbwanana.
\v 28 Akapindura akati kwaari: Hongu, Ishe; kunyange nembwanana \add dziri \add*pasi petafura dzinodya zvimedu zvavana.
\v 29 Akati kwaari: Nokuda kweshoko iri, enda; dhimoni rabva pamwanasikana wako
\v 30 Akabva akaenda kumba kwake, akawana dhimoni rabuda, mwana avete panhovo.
\s Jesu unoporesa munhu wematsi panyika yeDhekapori
\p
\v 31 Zvino wakatizve achibva kumiganhu yeTire neSidhoni, akauya kugungwa reGarirea, napakati pemiganhu yeDhekapori.
\v 32 Vakauisa kwaari umwe waiva matsi waikakamira, vakamugombedzera kuti aise ruoko rwake pamusoro pake.
\v 33 Akamutora parutivi kubva pachaunga, akapinza mimwe yake munzeve dzake, akapfira, ndokubata rurimi rwake.
\v 34 Atarira kumusoro kudenga, akagomera, akati kwaari: "Efata"; ndiko kuti: Zarurwa!
\v 35 Pakarepo nzeve dzake dzakadziuka, chisungo chorurimi rwake chikasununguka, akataura zvakanaka.
\v 36 Ndokuvaraira, kuti varege kuudza munhu; asi pakunyanya kuvaraira, ivo vakanyanyisa kuparidza \add izvozvo\add*.
\v 37 Vakashamiswa zvisingatauriki, vachiti: Wakaita zvose zvakanaka; wakaita matsi kuti dzinzwe, nezvimumumu kuti zvitaure.

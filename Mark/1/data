\c 1
\s Johwani Mubhabhatidzi Unoparidza kuvuya kwaJesu
\p
\v 1 Kutanga kweEvhangeri yaJesu Kristu, Mwanakomana waMwari;
\v 2 sezvazvakanyorwa muvaprofita \add zvichinzi\add*: Tarira, ndinotuma mutumwa wangu pamberi pako, uchagadzira nzira yako pamberi pako.
\v 3 Inzwi rounodana murenje, \add richiti\add*: Gadzirai imwi nzira yaShe; ruramisai migwagwa yake.
\v 4 Johwani wakabhabhatidza murenje, achiparidza rubhabhatidzo rwokutendevukira kukangamwiro yezvivi.
\v 5 Zvino kwakabudira kwaari nyika yose yeJudhiya, naveJerusarema, vose vakabhabhatidzwa naye murwizi rwaJoridhani vachirevurura zvivi zvavo.
\v 6 Zvino Johwani wakanga akapfeka makushe ekamera, nebhanire reganda muchivuno chake, waidya mhashu novuchi bwesango.
\v 7 Akaparidza, achiti: Kunovuya mumwe unesimba kupfuvureni shure kwangu. Wandisina kufanira kukotama kuti ndisununugure tambo yeshangu dzake.
\v 8 Ini zvirokwazvo ndakakubhabhatidzai nemvura; asi iye uchakubhabhatidzai noMweya Mutsvene.
\s Kubhabhatidzwa kwaJesu
\p
\v 9 Zvino kwakati namazuva iwayo Jesu wakabva Nazareta yeGariri, akabhabhatidzwa naJohwani muJoridhani.
\v 10 Pakarepo achibuda mumvura, wakavona matenga akazarurwa noMweya wakaita senjiva uchiburuka pamusoro pake.
\v 11 Zvino inzwi rikabva kudenga \add richiti\add*: Ndiwe Mwanakomana wangu unodikamwa, unondifadza kwazvo.
\s Kuidzwa kwaJesu
\p
\v 12 Zvino pakarepo Mweya wakamubudisira kurenje.
\v 13 Akavako murenje mazuva makumi mana achiidzwa naSatani, wakanga ane zvikara vatumwa vachimushumira.
\s Jesu unodana vadzidzi vokutanga
\p
\v 14 Shure kokusungwa kwaJohwani, Jesu akasvika Gariri, achiparidza Evhangeri yovushe bwaMwari,
\v 15 achiti: Nguva yazara, vushe bwaMwari bwaswedera pedo; tendevukai, mutende Evhangeri.
\v 16 Wakati achifamba achitevedza gungwa reGariri, akavona Simoni naAndiriya munun'una wake vachikandira mimbure mugungwa; nokuti vakanga vari varedzi vehove.
\v 17 Jesu akati kwavari: Nditeverei, ndichakuitai muve varedzi vevanhu.
\v 18 Pakarepo vakasiya mimbure yavo, vakamutevera.
\v 19 Wakati apfuvura ipapo zvishoma, akavona Jakobho waZebhedhi, naJohwani munun'una wake, vachigadzira mimbure muchikepe.
\v 20 Akavadana; vakasiya baba vavo Zebhedhi mugwa navaranda, vakamutevera.
\s Jesu unoporesa munhu waiva nomweya wakaipa pakepernaume.
\p
\v 21 Vakapinda Kapernaume; zvino pakarepo nomusi wesabata akapinda musinagoge akadzidzisa.
\v 22 Vakashamiswa nedzidziso yake, nokuti wakavadzidzisa somunhu unesimba, asingaiti savanyori.
\v 23 Zvino musinagoge ravo makanga munomunhu wakanga anomweya wetsvina. wakadanidzira
\v 24 achiti: Tiregei tinemhaka yeiko nemwi, Jesu weNazareta? Mavuya kuzotiparadza kanhi? Ndinokuzivai kuti ndimwi ani: Muri Mutsvene waMwari.
\v 25 Zvino Jesu akamudziva akati: Nyarara ubude kwaari!
\v 26 Zvino mweya wetsvina ukamubvundisa, ndokudanidzira nenzwi guru, ndokubuda kwaari.
\v 27 Vakashamiswa vose, zvikuru kudai kuti vakavhunzana pakati pavo, vachiti: Chinyiko ichi? dzidziso iyi itswa ndeyeiko? nokuti une simba rokuraira kunyange,mweya yakaipa, huye inomuteerera.
\v 28 Zvino pakarepo mukurumbira wake ukanzwikwa panyika yose yakapoteredza Gariri.
\s Jesu unoporesa mai vomukadzi waPetro navamwe
\p
\v 29 Zvino pakarepo vakati vachibva musinagoge, vakapinda mumba maSimoni naAndiriya, Jakobho naJohwani vanavo.
\v 30 Asi mai vomukadzi waSimoni vakanga vavete vachirwara nefivhiri, pakarepo vakamuvudza izvozvo;
\v 31 akaenda, akavabata noruvoko, akavamutsa. Fivhiri ikavarega pakarepo. Vakavashandira.
\v 32 Zvino madekwana, zuva ravira, vakaisa kwaari vose vakanga vachirwadziwa navakanga vakabatwa nomweya yakaipa.
\v 33 Guta rose rakanga ravungana pamwechete pamukova.
\v 34 Akaporesa vazhinji vakanga vachirwadziwa namarudzi akasiyana -siyana ezvirwere, akabudisa mweya yakaipa mizhinji; asi wakanga asingatenderi mweya yakaipa kutaura, nokuti yakanga ichimuziva.
\v 35 Zvino mangwanani kuchinerima, wakasimuka, akaenda kunzvimbo murenje, akandonyengeterapo.
\v 36 Simoni navakanga vanaye vakamutevera.
\v 37 Zvino vakamuwana vakati kwaari: Vose vanokutsvakai.
\v 38 Akati kwavari: Ngatiende kumwe kumisha iri pedo, kuti tindoparidza ikokovo, nokuti ndizvo zvandakavuyira.
\v 39 Zvino, akaparidza mumasinagoge avo paGariri rose, achibudisa mweya yakaipa.
\s Jesu unoporesa munhu una maparembudzi.
\p
\v 40 Zvino munhu unamaperembudzi akavuya kwaari, akakumbirisa kwaari, ndokufugama pamberi pake akati kwaari: Kana muchida munogona kundinatsa.
\v 41 Jesu akamunzwira ngoni, akatambaunudza ruvoko rwake, akamubata akati kwaari: Ndinoda, chinatswa.
\v 42 Pakarepo achangopedza kutaura, maperembudzi akabva kwaari, akanatswa.
\v 43 Zvino akamuraira kwazvo, akamuendisa pakarepo.
\v 44 Akati kwaari: Chenjera kuti urege kuvudza munhu chinhu; asi enda, uzviratidze kumuprista ubayire pamusoro pokunatswa kwako zvakarairwa naMozisi chive chapupu kwavari.
\v 45 Asi iye wakabuda akatanga kuzvivudza vanhu vazhinji nokuparidza shoko iro, nokudaro Jesu wakanga asingagoni kupinda muguta pachena asi wakanga ari kunze panzvimbo murenje. Vakavuya kwaari vachibva kumativi ose.

\c 10
\s Kurambana komurume nomukadzi
\p
\v 1 Zvino wakati asimukapo, akasvika kumiganhu yeJudhiya, nemhiri kwaJoridhani, gurumwandira rikavunganirazve kwaari; zvino akavadzidzisa zvese zvaakanga ajaira.
\v 2 VaFarisi vakavuya kwaari, vakamubvunza, \add vachiti\add*: Zvinotenderwa here kuti murume arambe mukadzi \add wake\add*? vachimuidza.
\v 3 Akapindura, akati kwavari: Mozisi wakakurairai chii?
\v 4 Zvino vakati: Mozisi wakatendera kunyora rugwaro rwokurambana, nokumuramba.
\v 5 Jesu akapindura akati kwavari: Nokuda kovukukutu bwemoyo yenyu, wakakunyorerai murairo uyu.
\v 6 Asi kubva pakutanga kokusikwa, Mwari wakavaita murume nomukadzi.
\v 7 Nokuda kwaizvozvo murume uchasiya baba namai vake, anamatira mukadzi wake;
\v 8 zvino avo vaviri vachava nyama imwe. Nokudaro havachiri vaviri, asi nyama imwe.
\v 9 Naizvozvo Mwari zvaakabatanidza pamwechete, ngapasava nomunhu unoparadzanisa.
\v 10 Zvino \add vava\add* mumba vadzidzi vake vakamubvunzazve pamusoro paizvozvo.
\v 11 Zvino akati kwavari: Aninani unoramba mukadzi wake, akawana mumwe, unoita vupombwe kwaari.
\v 12 Vuye kana mukadzi wakaramba murume wake, akawanikwa nomumwe, unoita vupombwe.
\s Jesu unoropafadza vanana
\p
\v 13 Zvino vakavuya navana vaduku kwaari, kuti avanyangate; asi vadzidzi vakadzivisa avo vaivuya \add navo.\add*
\v 14 Zvino Jesu wakati a\add zvi\add*vona, akatsamwa zvikuru, akati kwavari: Regai vana vaduku vavuye kwandiri, vuye musavadzivisa, nokuti vushe bwaMwari ndobwavakadai.
\v 15 Zvirokwazvo ndinoti kwamuri: Ani nani usingagamuchiri vushe bwaMwari somwana muduku, haangapindi mabwuri
\v 16 Ipapo akavafungatira mumavoko, ndokuisa mavoko pamusoro pavo, akavaropafadza.
\s Jaya mufumi
\p
\p
\v 17 Zvino wakati achibudira kunzira, kwakavuya mumwe achimhanya, akamufugamira akamubvunza, \add achiti\add*: Mudzidzisi wakanaka, ndingaiteko kuti ndigare nhaka yovupenyu bwusingaperi?
\v 18 Jesu akati kwaari: Unondiidzireiko wakanaka? Hakuna wakanaka, asi mumwe chete, \add iye\add* Mwari.
\v 19 Unoiziva mirairo inoti, usaita vupombwe, usavuraya, usaba, usapupura nhema, usanyengera, kudza baba namai vako.
\v 20 Zvino akapindura akati kwaari: Mudzidzisi, izvi zvose ndakazvichengeta kubva pavuduku bwangu.
\v 21 Jesu akamutarira akamuda, akati kwaari: Chinhu chimwe chaumnoshaiwa; enda, utengese zvose zvaunazvo upe varombo, ipapo uchava nefuma kudenga; ugovuya utakure muchinjikwa, unditevere.
\v 22 Asi wakatsamwa neshoko iro, akaenda neshungu nokuti wakanga anemidziyo mizhinji.
\v 23 Ipapo Jesu akaringa-ringa, akati kuvadzidzi vake: Vacharemerwa sei vane fuma kupinda pavushe bwaMwari!
\v 24 Vadzidzi vakashamiswa namashoko ake. Asi Jesu wakapindurazve, akati kwavari: Vana, zvinorema sei kunavanovimba nefuma kupinda muvushe bwaMwari;
\v 25 zvingarerukira kamera kupinda nemuburi retsono, kumufumi kupinda muvushe bwaMwari.
\v 26 Ipapo vakashamiswa zvikurusa, vakabvunzana \add vachiti\add*: Ndiani zvino ungagoponeswa?
\v 27 Zvino Jesu wakati achivatarira, akati: Kuvanhu hazvibviri, asi kwete kuna Mwari nokuti kuna Mwari zvose zvinobvira.
\v 28 Petro akatanga kuti kwaari: Tarirai isu takasiya zvose tikakuteverai.
\v 29 Jesu akapindura akati: Zvirokwazvo ndinoti kwamuri: Hakunomunhu wakasiya imba, kana vanun'una namadzikoma, kana hanzvadzi, kana baba, kana mai, kana mukadzi, kana vana, kana minda, nokuda kwangu nokweEvhangeri,
\v 30 usingazopiwi zvinezana nenguva ino, dzimba navanun'una namadzikoma, nehanzvadzi, nanamai, navana, neminda, nokutambudzwa, novupenyu bwusingaperi munguva inovuya.
\v 31 Asi vazhinji vokutanga vachava vokupedzisira, novokupedzira vokutanga.
\s Jesu unovavudza zvorufu rwake nokumuka kwake
\p
\v 32 Zvino vakanga vari munzira, vachikwira Jerusarema; Jesu akavatungamirira; vakashamiswa; Zvino pavaitevera, vaitya. Ipapo akatorazve vanegumi navaviri, akatanga kuvavudza izvo zvakanga zvoda kuitika kwaari, \add achiti\add*:
\v 33 Tarirai, tinokwira Jerusarema, Mwanakomana womunhu uchaiswa kuvaprista vakuru navanyori, vachamutongera rufu, nokumuisa kuvahedheni.
\v 34 Vachamusveveredza, vachamurovesa, nokumupfira mate, nokumuvuraya; zvino nezuva retatu uchamukazve.
\s Vana vaZebhedhi vanokumbira kuva vakuru.
\p
\v 35 Zvino Jakobho naJohwani, vanakomana vaZebhedhi, vakavuya kwaari vachiti: Mudzidzisi, tinoda kuti mutiitire chero chatinokumbira kwamuri.
\v 36 Akati kwavari: Munoda kuti ndikuitirei chinyiko?
\v 37 Vakati kwaari: Tipei kuti tigare, mumwe kuruvoko rwenyu rworudyi, mumwe kuruboshwe mukubwinya kwenyu,
\v 38 Asi Jesu wakati kwavari: Hamuzivi zvamunokumbira. Mungagona kumwa mukombe wandinomwa here? nokubhabhatidzwa norubhabhatidzo rwandinobhaptidzwa narwo here?
\v 39 Vakati kwaari: Tingagona, Jesu akati kwavari: Muchamwa zvirokwazvo mukombe wandinomwa ini, nokubhabhatidzwa nokurubhabhatidzo rwandinobhabhatidzwa narwo ini;
\v 40 asi kugara kuruvoko rwangu rworudyi, kana kuruboshwe, hazvisi zvangu kuti ndikupei, asi \add ndezva\add*vakazvigadzirirwa izvo.
\v 41 Vanegumi vakati vachi\add zvi\add*nzwa, vakatanga kutsamwira zvikuru Jakobho naJohwani.
\v 42 Asi Jesu akavadana akati kwavari: Munoziva kuti avo vanonzi machinda avahedheni vanovatonga, navakuru vavo vanobata nesimba pamusoro pavo.
\v 43 Zvino ngazvirege kudaro pakati penyu; asi aninani unoda kuva mukuru pakati penyu, ngaave mushandiri wenyu;
\v 44 aninani unoda kuva wokutanga pakati penyu, ngaave mushandi wavose.
\v 45 Nokuti kunyange Mwanakomana womunhu naiye haana kuvuya kuzoshumirwa, asi kushumira, nokupa vupenyu bwake \add ruve\add* rudzikinuro rwavazhinji.
\s Jesu unosvinudza Bartimeo paJeriko
\p
\v 46 Vakasvika Jeriko; zvino wakati achibuda Jeriko navadzidzi vake negurumwandira guru, Bartimeo bofu, mwanakomana waTimeo, rakanga rigere panzira richipemha.
\v 47 akati anzwa, kuti ndiJesu weNazareta, akatanga kudanidzira, achiti; Jesu Mwanakomana waDhavhidhi, ndinzwirei ngoni!
\v 48 Vazhinji vakamuraira kuti anyarare, asi iye wakanyanya kudanidzira kwazvo, \add achiti\add*; Mwanakomana waDhavhidhi, ndinzwirei ngoni!
\v 49 Ipapo Jesu akamira, akati: Mudanei. Vakadana bofu vachiti kwariri tsunga moyo simuka unokudana.
\v 50 Ipapo akarasha nguvo yake akasimuka, akaenda kunaJesu.
\v 51 Jesu akamupindura, akati kwaari: Unoda kuti ndikuitireiko? Bofu rikati kwaari: Raboni, kuti ndivone.
\v 52 Jesu akati kwaari; Enda hako, kutenda kwako kwakuponesa. Pakarepo akavona, akatevera Jesu munzira.

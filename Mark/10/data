\c 10
\s Kurambana komurume nomukadzi
\p
\v 1 Zvino wakati asimukapo, akauya kumiganhu yeJudhiya, achigura nemhiri kwaJoridhani; chaunga chikaunganirazve kwaari; akapamha kuvavadzidzisa zvese sezvaakanga ajaira.
\p
\v 2 VaFarisi vakauya kwaari, vakamubvunza, \add vachiti\add*: Zviri pamutemo here kuti murume arambe mukadzi \add wake\add*? vachimuidza.
\v 3 Akapindura, akati kwavari: Mozisi wakakurairai chii?
\v 4 Zvino vakati: Mozisi wakatendera kunyora rugwaro rwerambano, noku\add mu\add*ramba.
\v 5 Jesu akapindura akati kwavari: Nokuda koukukutu hwemoyo yenyu, wakakunyorerai murairo uyu.
\v 6 Asi kubva pakutanga kwezvisikwa, Mwari wakavaita murume nomukadzi.
\v 7 Nokuda kwaizvozvo munhu uchasiya baba namai vake, anamatire mukadzi wake;
\v 8 zvino avo vaviri vachava nyama imwe. Naizvozvo havasichiri vaviri, asi nyama imwe.
\v 9 Naizvozvo Mwari zvaakabatanidza, ngapasava nomunhu unoparadzanisa.
\p
\v 10 Mumba vadzidzi vake vakapamha kumubvunza pamusoro paizvozvo.
\v 11 Zvino akati kwavari: Ani nani unoramba mukadzi wake, akawana mumwe, unoita upombwe kwaari.
\v 12 Uye kana mukadzi achiramba murume wake, achiwanikwa nomumwe, unoita upombwe.
\s Jesu unoropafadza vanana
\p
\v 13 Zvino vakauya navana vaduku kwaari, kuti avanyangate; asi vadzidzi vakatsiura avo vaiuya \add navo.\add*
\v 14 Zvino Jesu wakati achi\add zvi\add*ona, akatsamwa zvikuru, akati kwavari: Tenderai vana vaduku kuuya kwandiri, uye musavadzivisa, nokuti ushe hwaMwari ndohwavakadai.
\v 15 Zvirokwazvo ndinoti kwamuri: Ani nani usingagamuchiri ushe hwaMwari somwana muduku, haangapindi mahuri.
\v 16 Uye akavagumbatira mumaoko, achiisa maoko pamusoro pavo, akavaropafadza.
\s Jaya mufumi
\p
\v 17 Zvino wakati achibudira kunzira, umwe wakamumhanyira, akamufugamira akamubvunza, \add achiti\add*: Mudzidzisi wakanaka, ndingaiteko kuti ndigare nhaka youpenyu husingaperi?
\v 18 Jesu akati kwaari: Unondiidzirei wakanaka? Hakuna wakanaka, kunze komumwe, \add iye\add* Mwari.
\v 19 Unoiziva mirairo \add inoti\add*: Usaita upombwe, usauraya, usaba, usapupura nhema, usanyengera, kudza baba namai vako.
\v 20 Zvino akapindura akati kwaari: Mudzidzisi, izvi zvose ndakazvichengeta kubva pauduku hwangu.
\v 21 Ipapo Jesu akamutarira akamuda, akati kwaari: Chinhu chimwe chaunoshaiwa; enda, utengese zvose zvaunazvo, upe varombo, zvino uchava nefuma kudenga; ugouya utakure muchinjikwa, unditevere.
\v 22 Asi atsamwa neshoko iro, wakaenda neshungu nokuti wakanga ane fuma zhinji.
\p
\v 23 Ipapo Jesu akaringa-ringa, akati kuvadzidzi vake: Vacharemerwa sei vane fuma kupinda muushe hwaMwari!
\v 24 Vadzidzi vakashamiswa namashoko ake. Asi Jesu wakapindurazve, akati kwavari: Vana, zvinorema sei kune vanovimba nefuma kupinda muushe hwaMwari;
\v 25 zvingarerukira kamera kupinda nemuburi retsono, pane kuti mufumi apinde muushe hwaMwari.
\v 26 Ipapo vakashamiswa zvisingaverengeki, vachitaurirana \add vachiti\add*: Ndiani zvino ungagoponeswa?
\v 27 Zvino Jesu wakati achivatarira, akati: Kuvanhu hazvibviri, asi kwete kuna Mwari nokuti kuna Mwari zvinhu zvose zvinobvira.
\p
\v 28 Petro akatanga kuti kwaari: Tarira, isu takasiya zvose tikakuteverai.
\v 29 Jesu akapindura akati: Zvirokwazvo ndinoti kwamuri: Hakuna munhu wakasiya imba, kana vanun'una namadzikoma, kana hanzvadzi, kana baba, kana mai, kana mukadzi, kana vana, kana minda, nokuda kwangu nokweevhangeri,
\v 30 usingazopiwi zana nenguva ino, dzimba navanun'una namadzikoma, nehanzvadzi, nanamai, navana, neminda, nokudzingirirwa, noupenyu husingaperi munguva inouya.
\v 31 Asi vazhinji vokutanga vachava vokupedzisira, novokupedzira vokutanga.
\s Jesu unovaudza zvorufu rwake nokumuka kwake
\p
\v 32 Zvino vachiri munzira vachikwira Jerusarema; Jesu akavatungamirira; vakashamiswa; zvino pavaitevera, vaitya. Akatorazve vanegumi navaviri, akatanga kuvaudza zvinhu zvakanga zvichizomuwira, \add achiti\add*:
\v 33 Tarirai, tinokwira Jerusarema, uye Mwanakomana womunhu uchakumikidzwa kuvapristi vakuru nokuvanyori, zvekare vachamutongera rufu, nokumukumikidza kuvahedheni,
\v 34 vachamusveveredza, vachamurova netyava, nokumupfira mate, nokumuuraya; zvino nezuva retatu uchamukazve.
\s Vana vaZebhedhi vanokumbira kuva vakuru
\p
\v 35 Zvino Jakobho naJohwani, vanakomana vaZebhedhi, vakauya kwaari vachiti: Mudzidzisi, tinoda kuti mutiitire chero chatichakumbira kwamuri.
\v 36 Akati kwavari: Chii chamunoda kuti ndikuitirei?
\v 37 Vakati kwaari: Tipei kuti tigare, umwe kuruoko rwenyu rworudyi, umwe kuruboshwe mukubwinya kwenyu,
\v 38 Asi Jesu wakati kwavari: Hamuzivi chamunokumbira. Mungagona kumwa mukombe wandinomwa ini here? nokubhabhatidzwa norubhabhatidzo rwandinobhabhatidzwa narwo ini here?
\v 39 Vakati kwaari: Tingagona, Jesu akati kwavari: Muchamwa zvirokwazvo mukombe wandinomwa ini, nokubhabhatidzwa norubhabhatidzo rwandinobhabhatidzwa narwo ini;
\v 40 asi kugara kuruoko rwangu rworudyi kana kuruboshwe rwangu, hazvisi zvangu kuti ndikupei, asi \add ndezva\add*vakazvigadzirirwa\add .\add*
\p
\v 41 Vanegumi vakati vachi\add zvi\add*nzwa, vakatanga kutsamwira zvikuru Jakobho naJohwani.
\v 42 Asi Jesu akavadana akati kwavari: Munoziva kuti avo vanonzi machinda avahedheni vanovatonga, navakuru vavo vanobata nesimba pamusoro pavo.
\v 43 Zvino hazvingadaro pakati penyu; asi ani nani unoda kuva mukuru pakati penyu, ngaave mushandiri wenyu;
\v 44 ani nani wenyu unoda kuva wokutanga, ngaave mushandi wavose.
\v 45 Nokuti kunyange Mwanakomana womunhu haana kuuya kuzoshumirwa, asi kushumira, nokupa upenyu hwake \add ruve\add* rudzikunuro rwavazhinji.
\s Jesu unosvinudza Bartimeo paJeriko
\p
\v 46 Vakasvika Jeriko; zvino wakati achibuda Jeriko navadzidzi vake nechaunga chikuru, Bahtimio bofu, mwanakomana waTimio, akanga agere padivi penzira achipemha.
\v 47 Wakati anzwa, kuti ndiJesu weNazareta, akatanga kudanidzira nokuti: Jesu Mwanakomana waDhavhidhi, ndinzwirei ngoni!
\v 48 Vazhinji vakamuraira kuti anyarare; asi iye wakanyanya kudanidzira kwazvo, \add achiti\add*; Mwanakomana waDhavhidhi, ndinzwirei ngoni!
\v 49 Ipapo Jesu akaramba amire, akaraira kuti adamwe; vakadana bofu vachiti kwariri: Tsunga moyo; simuka, unokudana.
\v 50 Ipapo akarasha nguvo yake akasimuka, akauya kuna Jesu.
\v 51 Jesu akapindura, akati kwaari: Unoda kuti ndikuitirei? Bofu rikati kwaari: Raboni*, kuti ndionezve.
\v 52 Jesu akati kwaari: Enda; kutenda kwako kwakuponesa. Pakarepo akaonazve, akatevera Jesu munzira.

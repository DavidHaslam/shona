\c 10
\s Kurambana komurume nomukadzi.
\p
\v 1 Zvino wakati asimukapo, akasvika munharaunda yeJudhiya, nemhiri kwaJoridhani, vanhu vazhinji-zhinji vakavunganirazve kwaari; zvino akavadzidzisa zvese zvaakanga achisiita,
\v 2 VaFarisi vakavuya kwaari, vakamubvunza, \add vachiti\add*: Murume wakatenderwa kurasha mukadzi \add wake\add* here? vachimuidza.
\v 3 Akapindura, akati kwavari: Mozisi wakakuraireiko?
\v 4 Zvino vakati: Mozisi wakatendera murume kunyora rugwaro rwokumuramba, nokumurasha.
\v 5 Jesu akapindura akati kwavari: Wakakunyorerai murairo iwoyo nokuda kovukukutu bwemoyo yenyu.
\v 6 Asi kubva pakutanga kokusikwa, Mwari wakavaita murume nomukadzi.
\v 7 Nokuda kwaizvozvo murume uchasiya baba vake namai vake, akanamatira mukadzi wake;
\v 8 zvino ava vaviri vachava nyama imwe; nokudaro havachiri vaviri, asi nyama imwe.
\v 9 Naizvozvo Mwari zvaakasonganisa pamwechete, munhu ngaarege kuzviparadzanisa.
\v 10 Zvino \add vava\add* mumba vadzidzi vakamubvunza zve pamusoro paizvozvo.
\v 11 Zvino akati kwavari: Aninani unorasha mukadzi wake, akawana mumwe, unoita vupombwe kwaari.
\v 12 Vuye kana mukadzi akarasha murume wake, akawanikwa nomumwe, unoita vupombwe.
\s Jesu unoropafadza vanana.
\p
\v 13 Zvino vakavuya navana vaduku kwaari, kuti avanyangate; asi vadzidzi vakadzivisa avo vaivuya navo.
\v 14 Zvino Jesu wakati azvivona, akatsamwa, akati kwavari; Regai vana vaduku vavuye kwandiri, musavadzivisa, nokuti vushe bwaMwari ndobwavakadai.
\v 15 Zvirokwazvo ndinoti kwamuri: Aninani usingagamuchiri vushe bwaMwari somwana muduku, haangapindi mabwuri
\v 16 Ipapo akavafungatira mumavoko, akavaropafadza, ndokuisa mavoko pamusoro pavo akavaropafadza.
\s Jaya mufumi..
\p
\v 17 Zvino wakati achibudira kunzira, kwakavuya mumwe achimhanyira kwaari, akamufugamira akamubvunza, \add achiti\add*: Mudzidzisi wakanaka, ndingaiteko kuti ndigare nhaka yovupenyu husingaperi?
\v 18 Jesu akati kwaari: Unondiidzireiko wakanaka? Hakuna wakanaka, asi mumwe chete, \add iye\add* Mwari.
\v 19 Mirairo unoiziva, inoti,, usaita vupombwe, usavuraya, usaba, usapupura nhema, usanyengera, kudza baba vako namai vako.
\v 20 Zvino akapindura akati kwaari: Mudzidzisi, izvi zvose ndakazvichengeta kubva pavuduku bwangu.
\v 21 Jesu akamutarira akamuda, akati kwaari: Chinhu chimwe chaumnoshaiwa chete; enda, utengese zvose zvaunazvo upe varombo, uve nefuma kudenga; ugovuya utakure muchinjikwa wako, unditevere.
\v 22 Asi wakatsamwa neshoko iro, akaenda neshungu nokuti wakanga anefuma zhinji.
\v 23 Ipapo Jesu akaringa-ringa, akati kuvadzidzi vake: Vanefuma vacharemerwa sei kupinda pavushe hwaMwari!
\v 24 Vadzidzi vakashamiswa namashoko ake. Asi Jesu wakapindurazve, akati kwavari: Vana, zvinorema sei kunavanovimba nefuma kupinda pavushe bwaMwari!
\v 25 Zvingarerukira kamera kupinda paburi retsono, kumufumi kupinda muvushe hwaMwari.
\v 26 Ipapo vakakahadzika zvikuru, vakamubvunza vachiti: Ndianiko ungagoponeswa?
\v 27 Zvino Jesu wakati achivatarira, akati: Kuvanhu hazvibviri, asi kwete kuna Mwari nokuti kuna Mwari zvose zvinobvira.
\v 28 Petro akatanga kuti kwaari: Tarirai isu takasiya zvose tikakuteverai,
\v 29 Jesu akapindura akati: Zvirokwazvo ndinoti kwamuri: Hakunomunhu wakasiya imba, kana vanun'una, kana hanzvadzi, kana mai , kana baba, kana mukadzi kana, vana, kana minda, nokuda kwangu nokweEvhangeri,
\v 30 usingazopiwi zvinezana nenguva ino, dzimba navanunun'una, nehanzvadzi, nanamai, navana, neminda, pamwe chete nokutambudzwa, novupenyu bwusingaperi nenguva inovuya.
\v 31 Asi vazhinji vokutanga vachava vokupedzisira, novokupedzira vokutanga.
\s Jesu unovavudza zvorufu rwake nokumuka kwake.
\p
\v 32 Zvino vakanga vari munzira, vachikwira Jerusarema; Jesu akavatungamirira; vakashamiswa; Zvino pavaitevera, vaitya. Ipapo akatorazve vanegumi navaviri, akatanga kuvavudza izvo zvaakanga oda kuitirwa, \add achiti\add*:
\v 33 Tarirai tinokwira Jerusarema Mwanakomana womunhu uchaiswa kuvaPirisita vakuru navanyori; vachamutongera rufu, nokumuisa kuvahedheni.
\v 34 Vachamuseka, vachamurovesa, nokumupfira mate, nokumuvuraya; kana mazuva matatu apfuvura, uchamuka zve.
\s Vana vaZebhedhi vanokumbira kuva vakuru.
\p
\v 35 Zvino Jakobho naJohwani, vanakomana vaZebhedhi, vakavuya kwaari vachiti: Mudzidzisi, tinoda kuti mutiitire sezvatinokumbira kwamuri.
\v 36 Akati kwavari: Munoda kuti ndikuitireiko?
\v 37 Vakati kwaari: Tigarisei pakubwinya kwenyu, mumwe kuruvoko rwenyu rworudyi, mumwe kuruboshwe,
\v 38 Asi Jesu wakati kwavari: Hamuzivi zvamunokumbira. Mungagona kumwa mukombe wandinomwa here? nokubhabhatidzwa norubhabhatidzo rwandinobhaptidzwa narwo here?
\v 39 Vakati kwaari: Tingagona, Jesu akati kwavari: Muchamwa henyu mukombe wandinomwa ini, nokubhabhatidzwa nokurubhabhatidzo rwandinobhabhatidzwa narwo ini;
\v 40 asi kugara kuruvoko rwangu rworudyi, kana kuruboshwe, handizini ndinopa, asi \add ndezva\add*vakazvigadzirirwa izvo.
\v 41 Vanegumi vakati vachi\add zvi\add*nzwa, vakatanga kutsamwira Jakobho naJohwani.
\v 42 Ipapo Jesu akavadanira kwaari, akati kwavari: Munoziva kuti avo vanonzi machinda avahedheni anovaraira, navakuru vavo vanoita simba navo.
\v 43 Zvino pakati penyu ngazvirege kuva kudaro; asi aninani unoda kuva mukuru pakati penyu, ngaave mushumiri wenyu;
\v 44 aninani unoda kuva wokutanga pakati penyu, ngaave muranda wavose.
\v 45 Nokuti Mwanakomana womunhu naiye haana kuvuya kuzoshumirwa, asi kushumira, nokupa vupenyu bwake ruve rudzikinuro rwavazhinji.
\s Jesu unosvinudza Bartimeo paJeriko.
\s (Mat. 20. 2934; Ruka 18. 3543.)
\p
\v 46 Vakasvika Jeriko; zvino wakati achibuda Jeriko navadzidzi vake navazhinji-zhinji, Bartimeo, mwanakomana waTemeo, raiva bofu riri rombe, wakanga agere panzira.
\v 47 Iye wakati anzwa, kuti ndiJesu weNazareta, akatanga kudanidzira, achiti; Jesu Mwanakomana waDhavhidhi, ndinzwirei ngoni!
\v 48 Vazhinji vakamuraira kuti anyarare, asi iye wakanyanya kudanidzira kwazvo, achiti; Mwanakomana waDhavhidhi, ndinzwirei ngoni!
\v 49 Ipapo Jesu akamira, akati: Mudanei. Vakadana bofu vachiti kwariri tsunga moyo simuka unokudana.
\v 50 Ipapo akarasha nguvo yake akasimuka, akaenda kunaJesu.
\v 51 Jesu akamupindura, akati kwaari: Unoda kuti ndikuitireiko? Bofu rikati kwaari: Raboni, kuti ndivone.
\v 52 Jesu akati kwaari; Enda hako, kutenda kwako kwakuponesa. Pakarepo akavona, akatevera Jesu munzira.

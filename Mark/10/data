\c 10
\s Kurambana komurume nemukadzi
\p
\v 1 Zvino wakati asimukapo, akauya kumiganhu yeJudhiya, achigura nemhiri kwaJoridhani; chaunga chikaunganirazve kwaari; akapamha kuvavadzidzisa zvese sezvaakanga ajaira.
\p
\v 2 VaFarisi vakauya kwaari, vakamubvunza, \add vachiti\add*: Zviri pamutemo here kuti murume arambe mukadzi \add wake\add*? vachimuidza.
\v 3 Akapindura, akati kwavari: Mozisi wakakurairai chii?
\v 4 Zvino vakati: Mozisi wakatendera kunyora rugwaro rwerambano, neku\add mu\add*ramba.
\v 5 Jesu akapindura akati kwavari: Nekuda kweukukutu hwemoyo yenyu, wakakunyorerai murairo uyu.
\v 6 Asi kubva pakutanga kwezvisikwa, Mwari wakavaita murume nemukadzi.
\v 7 Nekuda kwaizvozvo munhu uchasiya baba namai vake, anamatire mukadzi wake;
\v 8 zvino avo vaviri vachava nyama imwe. Naizvozvo havasichiri vaviri, asi nyama imwe.
\v 9 Naizvozvo Mwari zvaakabatanidza, ngapasava nemunhu unoparadzanisa.
\p
\v 10 Mumba vadzidzi vake vakapamha kumubvunza pamusoro pazvo.
\v 11 Zvino akati kwavari: Ani nani unoramba mukadzi wake, akawana umwe, unoita upombwe kwaari.
\v 12 Uye kana mukadzi achiramba murume wake, achiwanikwa neumwe, unoita upombwe.
\s Jesu unoropafadza vanana
\p
\v 13 Zvino vakauya nevana vaduku kwaari, kuti avanyangate; asi vadzidzi vakatsiura avo vaiuya na\add vo.\add*
\v 14 Zvino Jesu wakati achi\add zvi\add*ona, akatsamwa zvikuru, akati kwavari: Tenderai vana vaduku kuuya kwandiri, uye musavadzivisa, nekuti ushe hwaMwari ndohwavakadai.
\v 15 Zvirokwazvo ndinoti kwamuri: Ani nani usingagamuchiri ushe hwaMwari serusvava, haangatongopindi mahuri.
\v 16 Uye akavagumbatira, achiisa maoko pamusoro pavo, akavaropafadza.
\s Jaya mufumi
\p
\v 17 Zvino wakati achibudira kunzira, umwe wakamumhanyira, akamufugamira akamubvunza, \add achiti\add*: Mudzidzisi wakanaka, ndingaitei kuti ndigare nhaka youpenyu husingaperi?
\v 18 Jesu akati kwaari: Unondiidzirei wakanaka? Hakuna wakanaka, kunze kweumwe, \add iye\add* Mwari.
\v 19 Unoiziva mirairo \add inoti\add*: Usaita upombwe, usauraya, usaba, usapupura nhema, usabiridzira, kudza baba namai vako.
\v 20 Zvino akapindura akati kwaari: Mudzidzisi, izvi zvose ndakazvichengeta kubva pauduku hwangu.
\v 21 Jesu ndokumutarira akamuda, akati kwaari: Chinhu chimwe chaunoshaiwa; enda, utengese zvose zvaunazvo, upe varombo, zvino uchava nefuma kudenga; ugouya utakure muchinjikwa, unditevere.
\v 22 Asi atsamwa neshoko iro, wakaenda neshungu, nekuti wakange ane nhumbi zhinji.
\p
\v 23 Ipapo Jesu akaringa-ringa, akati kuvadzidzi vake: Vacharemerwa sei vane fuma kupinda muushe hwaMwari!
\v 24 Vadzidzi vakashamiswa nemashoko ake. Asi Jesu wakapindurazve, akati kwavari: Vana, zvinorema sei kune vanovimba nefuma kupinda muushe hwaMwari;
\v 25 zvingarerukira kamera kudarika nemuburi retsono, pane kuti mufumi apinde muushe hwaMwari.
\v 26 Ipapo vakashamiswa zvisingaverengeki, vachitaurirana \add vachiti\add*: Ndiani zvino ungagoponeswa?
\v 27 Zvino Jesu wakati achivatarira, akati: Kuvanhu hazvibviri, asi kwete kuna Mwari; nekuti kuna Mwari zvinhu zvose zvinobvira.
\p
\v 28 Petro akatanga kuti kwaari: Tarira, isu takasiya zvose tikakuteverai.
\v 29 Jesu akapindura akati: Zvirokwazvo ndinoti kwamuri: Hakuna munhu wakasiya imba, kana vanun'una nemadzikoma, kana hanzvadzi, kana baba, kana mai, kana mukadzi, kana vana, kana minda, nekuda kwangu nekweevhangeri,
\v 30 usingazogamuchiri kane zana ikozvino nenguva ino, dzimba, nevanun'una nemadzikoma, nehanzvadzi, nanamai, nevana, neminda, nekushushwa, neupenyu husingaperi munguva inouya.
\v 31 Asi vazhinji vekutanga vachava vekupedzisira, nevekupedzira vekutanga.
\s Jesu unovaudza zverufu rwake nekumuka kwake
\p
\v 32 Zvino vachiri munzira vachikwira Jerusarema; Jesu akavatungamirira; vakashamiswa; zvino pavaitevera, vaitya. Akatorazve vanegumi nevaviri, akatanga kuvaudza zvinhu zvakanga zvichizoitika,
\v 33 achiti: Tarirai, tinokwira Jerusarema, uye Mwanakomana wemunhu uchakumikidzwa kuvapristi vakuru nekuvanyori, uye vachamutongera rufu, nekumukumikidza kuvahedheni,
\v 34 vachamusveveredza, vachamurova netyava, nekumupfira, nekumuuraya; zvino nezuva retatu uchamukazve.
\s Vana vaZebhedhi vanokumbira kuva vakuru
\p
\v 35 Zvino Jakobho naJohwani, vanakomana vaZebhedhi, vakauya kwaari vachiti: Mudzidzisi, tinoda kuti mutiitire chero chatichakumbira.
\v 36 Akati kwavari: Chii chamunoda kuti ndikuitirei?
\v 37 Vakati kwaari: Tipei kuti tigare, umwe kuruoko rwenyu rwerudyi, uye umwe kuruboshwe rwenyu mukubwinya kwenyu.
\v 38 Asi Jesu wakati kwavari: Hamuzivi chamunokumbira. Mungagona kumwa mukombe wandinomwa ini here? nekubhabhatidzwa norubhabhatidzo rwandinobhabhatidzwa narwo ini here?
\v 39 Vakati kwaari: Tingagona. Jesu akati kwavari: Muchamwa zvirokwazvo mukombe wandinomwa ini, nekubhabhatidzwa norubhabhatidzo rwandinobhabhatidzwa narwo ini;
\v 40 asi kugara kuruoko rwangu rwerudyi nekuruboshwe rwangu, hazvisi zvangu kupa, asi \add ndezva\add*vakazvigadzirirwa\add .\add*
\p
\v 41 Vanegumi vakati vachi\add zvi\add*nzwa, vakatanga kutsamwira zvikuru Jakobho naJohwani.
\v 42 Asi Jesu akavadanira kwaari akati kwavari: Munoziva kuti avo vanonzi machinda evahedheni anovadzvinyirira, nevakuru vavo vanoshandisa simba pamusoro pavo.
\v 43 Zvino hazvingadaro pakati penyu; asi ani nani unoda kuva mukuru pakati penyu, ngaave mushandiri wenyu;
\v 44 ani nani wenyu unoda kuva wokutanga, ngaave mushandi wavose.
\v 45 Nekuti kunyange Mwanakomana wemunhu haana kuuya kuzoshumirwa, asi kushumira, nekupa upenyu hwake \add ruve\add* rudzikunuro rwavazhinji.
\s Jesu unosvinudza Bhatimio paJeriko
\p
\v 46 Vakasvika Jeriko; zvino wakati achibuda Jeriko nevadzidzi vake nechaunga chikuru, Bhatimio bofu, mwanakomana waTimio, akanga agere padivi penzira achipemha.
\v 47 Wakati anzwa, kuti ndiJesu weNazareta, akatanga kudanidzira nekuti: Jesu Mwanakomana waDhavhidhi, ndinzwirei ngoni!
\v 48 Vazhinji vakamutsiura kuti anyarare; asi iye wakanyanya kudanidzira kwazvo, \add achiti:\add* Mwanakomana waDhavhidhi, ndinzwirei ngoni!
\v 49 Jesu ndokuramba amire, akati adamwe; vakadana bofu vachiti kwariri: Tsunga moyo; simuka, unokudana.
\v 50 Ipapo akarasha nguvo yake akasimuka, akauya kuna Jesu.
\v 51 Jesu akapindura, akati kwaari: Unoda kuti ndikuitirei? Bofu rikati kwaari: Rabhoni*, kuti ndionezve.
\v 52 Jesu akati kwaari: Enda; rutendo rwako rwakuponesa. Pakarepo akaonazve, akatevera Jesu munzira.

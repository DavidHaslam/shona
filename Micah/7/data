\c 7
\s Zvivi zvaIsraeri
\p
\v 1 Nhamo kwandiri! Nokuti ndava sepakohwewa kwezvibereko zvemuzhizha, sekufuhurudza kwegoho, hapana sumbu rekudya, mweya wangu unoshuva zvibereko zvekutanga zvakaibva.
\v 2 Wakarurama wakaparara kubva panyika; uye hakuna wakarurama pakati pevanhu, vese vanovandira ropa, vanovhima umwe neumwe hama yake nemumbure.
\p
\v 3 Kuti vaite zvakaipa \add ne\add*maoko maviri mukushingaira, nemutongi kukumbira mubairo, nemukuru anotaura ruchiva rwemoyo wake; vanozvirukanidza.
\v 4 Wakanakisisa wavo wakaita serukato, wakarurama kupfuura vese anopfuura ruzhowa rwemhinzwa; zuva renharirire dzako rasvika, kushanyirwa kwako kwasvika, ikozvino kukanganiswa kwavo kuchavapo.
\p
\v 5 Regai kuvimba neshamwari, regai kutenda hama, kubva pane akarara pachipfuva chango, chengetedza mukova wemuromo wako.
\v 6 Nokuti mwanakomana anozvidza baba, mwanasikana anomirisana namai, nemuroora navamwene vake, vavengi vemunhu ndeveimba yake.
\v 7 Naizvozvo ini ndichatarira kuna Jehovha, ndichamirira Mwari weruponeso rwangu, Mwari wangu achandinzwa.
\p
\v 8 Usafara pamusoro pangu, iwe mukadzi muvengi wangu; pandinowa, ndichamuka, pandinogara murima, Jehovha achava chiedza kwandiri.
\v 9 Ndichatakura kutsamwa kwaJehovha, nokuti ndakamutadzira, kusvika achimiririra nyaya yangu, nekundiitira mutongo, achandibudisira kuchiedza, ndichaona kururama kwake.
\v 10 Ipapo mukadzi muvengi wangu achazviona, uye nyadzi dzichamufukidza, iye wakati kwandiri: Aripi Jehovha Mwari wako? Meso angu achamuona; ikozvino achatsikirwa pasi sematope epanzira dzemumusha.
\v 11 Zuva rekuvaka masvingo ako, \add ne\add*zuva iro miganhu ichava kure.
\v 12 Zuva iro achauyawo kwauri kubva paAsiriya, nekumaguta akashoshewa, nekunhare kusvika kurwizi, uye kubva kugungwa kusvika kugungwa, uye kubva kugomo kusvika kugomo.
\v 13 Zvakadaro nyika ichava dongo, nekuda kwevagari vayo, nekuda kwechibereko chezviito zvavo.
\p
\v 14 Fudzai vanhu venyu netsvimbo yenyu, boka renhaka yenyu, rinogara rega musango pakati peKarimeri; ngaafure paBhashani neGiriyadhi, sepamazuva ekare.
\v 15 Sepamazuva ekubuda kwako kubva munyika yeEgipita, ndichamuratidza zvishamiso.
\p
\v 16 Marudzi evanhu achazviona ndokunyara pamusoro pesimba ravo rese; achaisa ruoko pamusoro pemuromo, uye nzeve dzavo dzichava matsi.
\v 17 Achananzva guruva senyoka, sezvinokambaira zvenyika achadedera pakutiza kwawo; achatya Jehovha Mwari wedu, uye achatya nekuda kwako.
\v 18 Ndiani ari Mwari wakafanana nemwi, anokanganwira chivi, anodarika chitadzo chevakasara venhaka yake? Haachengeti kutsamwa kwake kusvika pakusingaperi, nokuti anofarira nyasha.
\v 19 Achatendeuka ndokutinzwira tsitsi, achatsikira pasi zvitadzo zvedu; imwi muchakandiri zvivi zvavo zvese muudziku hwegungwa.
\v 20 Achapa chokwadi kuna Jakove, nyasha kuna Abhurahama iye wakapikira madzibaba edu kubva pamazuva ekare.

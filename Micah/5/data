\c 5
\p
\v 1 Ikozvino ungana, iwe mukunda wehondo dzakarongwa, iye wakaisa kukomba kwatiri, netsvimbo vanorova dama remutongi waIsraeri.
\v 2 Asi iwe Bheterehemu Efurati, \add kunyange\add* uri mudiki pakati pezvuru zvaJudha, achabuda kubva kwauri kuuya kwandiri uyo achava mutongi kwaIsraeri, kubuda kwake ndekwekare, kubva pamazuva epakusingaperi.
\v 3 Naizvozvo uchavapa \add kuvavengi\add*, kusvika yava nguva yekuti anorwadziwa nemimba apone, ipapo vakasara vehama dzake vachadzokera kuvana vaIsraeri.
\v 4 Zvino achamira nekufudza pamafuro aJehovha, pakusimuka kwezita raJehovha Mwari wake; uye vachagara, nokuti ikozvino achava mukuru kusvika kumigumo yenyika.
\v 5 Zvino achava rugare, muAsiriya paachapinda munyika yedu, nepaachatsika mizinda yedu, ipapo tichamumutsira vafudzi vanomwe, nemachinda masere evanhu.
\v 6 Zvino vachadya nyika yeAsiriya nemunondo, nenyika yaNimurodhi pamikova yayo. Saizvozvi achanunura kubva kumuAsiriya, paachapinda munyika yedu nepaachatsika pamiganhu yedu.
\v 7 Zvino vakasara vaJakove vachava pakati pemarudzi mazhinji sedova rinobva kuna Jehovha, semupfunho pamusoro peuswa, zvisingamiriri munhu kana kugarira vanakomana vevanhu.
\p
\v 8 Zvino vakasara vaJakove vachava pakati pevechirudzi pakati pemarudzi mazhinji, seshumba pakati pemhuka dzesango, seshumba diki pakati pemapoka emakwai, inoti painopfuura, inotsika nekubvamburanya, kusina anonunura.
\v 9 Ruoko rwenyu rwuchakwirira pamusoro pevadzivisi venyu, uye vavengi venyu vese ngavagurwe.
\p
\v 10 Zvino zvakaitika pazuva iro, anoreva Jehovha, ndakagura mabhiza ako kubva pakati pako, uye ndakaparadza, nekuputsa ngoro dzako.
\v 11 Zvino ndichagura maguta enyika yako, nekukoromorera pasi nhare dzako dzese.
\v 12 Zvino ndichagura uroyi kubva muruoko rwako, haungazovi nevafemberi.
\v 13 Zvino ndichagura zvifananidzo zvako zvakavezwa, neshongwe dzako dzimire kubva pakati pako, uye haungazoshumiri mabasa emaoko ako.
\v 14 Zvino ndichadzura matanda ekunamata nawo ako kubva pakati pako, nekuparadza maguta ako.
\v 15 Zvino ndichaita tsivo mukutsamwa nemukupfuta, nemarudzi ese asina kuteerera.
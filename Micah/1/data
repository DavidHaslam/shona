\c 1
\s Mariro pamusoro peSamariya neJerusarema
\p
\v 1 Shoko raJehovha rakasvika kuna Mika muMorasheti pamazuva aJotamu, Ahazi, Hezekia, madzimambo aJudha, raakaona maererano neSamariya neJerusarema.
\p
\v 2 Inzwai, imwi marudzi, mese; teerera, iwe nyika, nezvese zvirimo; zvino Ishe Jehovha ngaapupure akamirisana nemwi, Ishe ari mutembere yake tsvene.
\v 3 Nokuti tarirai, Jehovha anobuda kubva panzvimbo yake, uye achaburuka ndokutsika-tsika pamusoro penzvimbo dzakakwirira dzepanyika.
\v 4 Uye makomo achanyunguduka pasi pake, uye mipata ichatsemuka senamo pamberi pemoto, semvura inodururwa pamawere.
\v 5 Zvese izvi zviripo nekuda kwechitadzo chaJakove, uye nekuda kwezvivi zveimba yaIsraeri. Chitadzo chaJakove chii? Harisi Samariya here? Uye nzvimbo dzakakwirira dzaJudha chii? Harisi Jerusarema here?
\v 6 Naizvozvo ndichaita Samariya rive murwi wesango, senzvimbo yekusimwa kwemizambiringa; uye ndichadurura mabwe aro mumupata, ndichifukura nheyo dzaro.
\v 7 Zvifananidzo zvaro zvese zvakavezwa zvichaputsanyiwa, nemibairo yaro yese ichapiswa nemoto, nezvifananidzo zvaro zvese ndichazviita dongo, nokuti kubva pamubairo wechifeve wakaunganidza, uye kubva pamubairo wechifeve vakadzosera.
\v 8 Naizvozvo ndicharira nekuungudza, ndichafamba ndakakururwa ndakashama. Ndichaita mariro semakava, nekuchema semhou.
\v 9 Nokuti mavanga aro haarapiki, nokuti zvasvika kuna Judha; zvasvika pasuwo revanhu vangu, paJerusarema.
\p
\v 10 Musataura paGati, musarira zvekurira, muzviumburudze muguruva muimba yaAfura.
\v 11 Zvipfuurire, iwe mugarikadzi weShafira, nyadzi dzako dzakashama; mugarikadzi weZaanani haana kubuda pakurira kweBheti-ezeri; achagamuchira kumira kwake kwamuri.
\v 12 Nokuti mugarikadzi weMaroti anomirira muzvakanaka, nokuti chakaipa chaburuka kubva kuna Jehovha kusvika pasuwo reJerusarema.
\v 13 Iwe mugarikadzi weRakishi, sungira ngoro pamabhiza anomhanyisa, iro kutanga kwechivi kumukunda weZiyoni, nokuti mauri makawanikwa zvitadzo zvaIsraeri.
\v 14 Naizvozvo uchapa zvipo zvekuoneka kuna Moresheti-gati; dzimba dzeAkizibhi dzichava munyengeri kumadzimambo aIsraeri.
\v 15 Zvakadaro ndichaunza mudyi wenhaka kwauri, iwe mugarikadzi weMaresha, achauya paAdhuramu rukudzo rwaIsraeri.
\v 16 Zviitire baravara uye uvevure, nekuda kwevana verudo rwako, kurisa baravara rako segondo, nokuti vakatapwa kubva kwauri.
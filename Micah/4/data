\c 4
\s Chivimbiso cherugare
\p
\v 1 Asi pamazuva ekupedzisira zvichaitika, gomo reimba yaJehovha richamiswa pamusoro penhongonya yemakomo, uye richasimudzirwa \add kuva\add* pamusoro pezvikomo; marudzi ese achayererera kwariri.
\v 2 Zvino marudzi mazhinji achaenda, uye achiti: Uyai, ngatikwirei kugomo raJehovha nekuimba yaMwari waJakove; uye achatidzidzisa nzira dzake, uye isu tichafamba nemakwara ake. Nokuti murairo uchabuda paZiyoni, neshoko raJehovha paJerusarema.
\p
\v 3 Zvino achatonga pakati pemarudzi mazhinji, nekutarira marudzi ane simba ari kure; uye vachapfura minondo yavo kuita miromo yemagejo, nemapfumo avo kuita zvekugurira miti, rudzi harwungasimudziri rudzi munondo, havangazodzidzizve hondo.
\v 4 Asi vachagara umwe neumwe pasi pemuzambiringa wake uye pasi pemuti wake wemuonde, uye hakuna achavatyityidzira, nokuti muromo waJehovha wehondo wataura.
\v 5 Nokuti marudzi ese achafamba umwe neumwe muzita ramwari wake, asi isu tichafamba muzita raJehovha Mwari wedu kusvika pakusingaperi.
\p
\v 6 Nezuva iro, anoreva Jehovha, ndichaunganidza anoungudza, nekuunganidza wakadzingwa, newandakatambudza.
\v 7 vaikamhina ndichavaita vakasara, uye vakange vakarasirwa kure ndichavaita rudzi rwakasimba; Jehovha achavabata ushe pagomo reZiyoni kubva zvino nokusingaperi.
\p
\v 8 Zvino iwe, rutura rwamakwai, iwe chikomo chomukunda weZiyoni, zvichasvika kwauri, zvirokwazvo ushe hwokutanga huchasvika kumukunda weJerusarema.
\v 9 Zvino munodanidzireiko? Hakuna mambo pakati penyu here, gota renyu raparara here, zvamabatwa nokurwadziwa sokomukadzi anosurumuka?
\v 10 Chirwadziwa, utambure nokusurumuka, uchanogara kusango, uchanosvika Bhabhironi; ipapo uchanorwirwa, Jehovha uchakudzikunurapo pamaoko avavengi vako.
\p
\v 11 Zvino marudzi mazhinji avanhu akakuunganira, anoti: Ngaasvibiswe, meso edu ngaaone Ziyoni.
\v 12 Asi havazivi zvinofungwa naJehovha, havanzwisisi zvaakatema; nokuti wakavaunganidza semwanda paburiro.
\v 13 Simuka upure, iwe mukunda weZiyoni, nokuti runyanga rwako ndicharuita dare, uye mahwanda ako ndichaaita ndarira; uchaputsanya marudzi mazhinji; zvavakazviwanira ndichazvitsaurira Jehovha, fuma yavo ndichapa Ishe wenyika yese.
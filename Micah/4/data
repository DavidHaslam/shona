\c 4
\s Chivimbiso cherugare
\p
\v 1 Asi pamazuva ekupedzisira zvichaitika, gomo reimba yaJehovha richamiswa pamusoro pe gomo reimba yaJehovha richagadzwa pamisoro yamakomo, richakwiridzwa kumusoro kwezvikomo; marudzi avanhu achakungurukira kwariri.
\v 2 Marudzi mazhinji achaenda, achiti: Uyai, hendei kugomo raJehovha nokuimba yaMwari waJakove; uye achatidzidzisa nzira dzake, uye isu tichafamba namakwara ake. Nokuti paZiyoni ndipo pachabuda murairo, napaJerusarema shoko raJehovha.
\p
\v 3 Iye achatonga pakati pamarudzi mazhinji, acharuramisira marudzi ane simba ari kure; vachapfura minondo yavo vachiiita zvikari, namapfumo avo vachiaita mapanga okuchekerera miti, rudzi rumwe harungazosimudziri rumwe rudzi munondo, havangazodzidzi kurwa.
\v 4 Asi umwe neumwe achagara pasi pomuzambiringa wake napasi pomuonde wake, hakuna angazovatyisa, nokuti muromo waJehovha wehondo wakataura izvozvo.
\v 5 Nokuti marudzi ese avanhu anofamba, rumwe norumwe nezita ramwari warwo; asi isu tichafamba MUzita raJehovha Mwari wedu nokusingaperi-peri.
\p
\v 6 Nezuva iro ndizvo zvinotaura Jehovha ndichaunganidza mhetamakumbo, ndichaunganidza vakadzingwa, navakatambudzwa neni;
\v 7 vaikamhina ndichavaita vakasara, uye vakange vakarasirwa kure ndichavaita rudzi rwakasimba; Jehovha achavabata ushe pagomo reZiyoni kubva zvino nokusingaperi.
\p
\v 8 Zvino iwe, rutura rwamakwai, iwe chikomo chomukunda weZiyoni, zvichasvika kwauri, zvirokwazvo ushe hwokutanga huchasvika kumukunda weJerusarema.
\v 9 Zvino munodanidzireiko? Hakuna mambo pakati penyu here, gota renyu raparara here, zvamabatwa nokurwadziwa sokomukadzi anosurumuka?
\v 10 Chirwadziwa, utambure nokusurumuka, uchanogara kusango, uchanosvika Bhabhironi; ipapo uchanorwirwa, Jehovha uchakudzikunurapo pamaoko avavengi vako.
\p
\v 11 Zvino marudzi mazhinji avanhu akakuunganira, anoti: Ngaasvibiswe, meso edu ngaaone Ziyoni.
\v 12 Asi havazivi zvinofungwa naJehovha, havanzwisisi zvaakatema; nokuti wakavaunganidza semwanda paburiro.
\v 13 Simuka upure, iwe mukunda weZiyoni, nokuti runyanga rwako ndicharuita dare, uye mahwanda ako ndichaaita ndarira; uchaputsanya marudzi mazhinji; zvavakazviwanira ndichazvitsaurira Jehovha, fuma yavo ndichapa Ishe wenyika yese.
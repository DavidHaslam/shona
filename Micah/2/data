\c 2
\p
\v 1 Nhamo kune vanoronga zvakaipa, nevanoita zvakaipa pamibhedha yavo, pachiedza chemangwanani vanozviita, nokuti zviri musimba reruoko rwavo.
\v 2 Uye vanochiva minda, ndokuipamba, nedzimba, dzoku\add dzi\add*tora; saizvozvo vanomanikidza murume neimba yake, munhu nenhaka yake.
\v 3 Naizvozvo anoreva seizvi Jehovha: Tarirai, ndinofungira rudzi urwu zvakaipa, hamungagoni kubvisa mitsipa yenyu pazviri, uye hamungafambi nekuzvikudza, nokuti inguva yakaipa.
\p
\v 4 Pazuva iro kuchasimudzwa mufananidzo pamusoro penyu, nekuchema mariro anosiririsa, vagoti: Taparadzwa zvachose, washandura mugove wevanhu vangu, wabvisa sei kubva kwandiri! Achidzokera shure, wakagovera minda yedu.
\v 5 Naizvozvo haungavi neanokanda rwonzi nemujenya paungano yaJehovha.
\v 6 Regai kuporofita ndizvo zvavanoporofita ivo. Kana vasingaporofiti pamusoro pezvinhu izvi, kushoora kwavo hakungaperi.
\p
\v 7 Iwe unodaidzwa \add kuti\add* imba yaJakove, Mweya waJehovha wafupiswa here? Awa mabasa ake here? Mashoko angu haaiti zvakanaka here kune anofamba zvakarurama?
\v 8 Asi zuro vanhu vangu vakasimuka kuva muvengi; munozumbura jazi panguvo dzevanopfuura vakavarairwa vakafuratira kurwa.
\v 9 Vakadzi vevanhu vangu munodzinga umwe neumwe kubva muimba yake yemufaro; kubva pavacheche vake munobvisa rukudzo rwangu kusvika pakusingaperi.
\v 10 Simukai muende, nokuti iyi haisi nzvimbo yezororo, nekuda kwekuti yakasviba, inoparadza, iko kuparadza kunorwadza.
\v 11 Kana munhu achifamba achitevera mhepo nenhemaripo, anofambira mhepo nenhema, anoreva nhema achiti: Ndichakuporofitira zvewaini nezvinwiwa zvinodhaka, iye achava muporofita wavanhu ava.
\p
\v 12 Zvirokwazvo ndichakuunganidza, Jakove, iwe wese; zvirokwazvo ndichaunganidza vakasara VaIsraeri; ndichavaisa pamwe chete samakwai muchirugu, seboka ramakwai pakati pamafuro awo; vachaita ruzha rukuru \add nokuwanda\add* kwavanhu.
\v 13 Mupasanuri wakavatungamirira; vakapasanura, vakapfuurira kusuwo, vakabuda napo; mambo wavo wakavatungamirira, Jehovha ari pamberi pavo.

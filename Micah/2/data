\c 2
\p
\v 1 Nhamo kune vanoronga zvakaipa, nevanoita zvakaipa pamibhedha yavo, pachiedza chemangwanani vanozviita, nokuti zviri musimba reruoko rwavo.
\v 2 Uye vanochiva minda, ndokuipamba, nedzimba, dzoku\add dzi\add*tora; saizvozvo vanomanikidza murume neimba yake, munhu nenhaka yake.
\v 3 Naizvozvo zvanzi naJehovha: Tarirai, ndinofungira rudzi urwu zvakaipa, hamungagoni kubvisa mitsipa yenyu pazvivi, hamungafambi namanyawi, nokuti inguva yakaipa.
\p
\v 4 Nezuva iro vachataura mufananidzo pamusoro penyu, nokuchema nokuchema kokurira, vachiti: Takaparadzwa chose, iye unopa vamwe mugove wavanhu vangu, aiwa wanditorera ini sei! Minda yedu anoigovera vanomumukira.
\v 5 Saka iwe uchashaiwa munhu anokukandira rwonzi rwokuyera nhaka yako paungano yaJehovha.
\v 6 Regai kuporofita ndizvo zvavanoporofita ivo. Kana vasingaporofiti pamusoro pezvinhu izvi, kushoora kwavo hakungaperi.
\p
\v 7 Nhai imwi munonzi imba yaJakove, Mweya waJehovha wafupiswa here? Ndiwo mabasa ake here? Ko mashoko angu haangaitiri zvakanaka anofamba nokururama here?
\v 8 Asi zuro vanhu vangu vakandimukira somuvengi; munozumbura jazi panguvo dzavanopfuura havo norugare vasingadi kurwa.
\v 9 Munodzinga vakadzi vavanhu vangu padzimba dzavo dzinofadza; munoteerera vana vavo vadiki mbiri yangu nokusingaperi.
\v 10 Simukai, muende, nokuti ino haisi nzvimbo yekuzorora, nemhaka yetsvina inoparadza nokuparadza kwakaipa kwazvo.
\v 11 Kana munhu aripo, anofambira mhepo nenhema, anoreva nhema achiti: Ndichakuporofitira zvewaini nezvinwiwa zvinodhaka, iye achava muporofita wavanhu ava.
\p
\v 12 Zvirokwazvo ndichakuunganidza, Jakove, iwe wese; zvirokwazvo ndichaunganidza vakasara VaIsraeri; ndichavaisa pamwe chete samakwai muchirugu, seboka ramakwai pakati pamafuro awo; vachaita ruzha rukuru \add nokuwanda\add* kwavanhu.
\v 13 Mupasanuri wakavatungamirira; vakapasanura, vakapfuurira kusuwo, vakabuda napo; mambo wavo wakavatungamirira, Jehovha ari pamberi pavo.

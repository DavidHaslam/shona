\c 3
\s Basa remuporofita
\p
\v 1 Inzwai shoko iri Jehovha raakataura akanangana nemwi, imwi vana vaIsraeri, akanangana nemhuri yese yandakakwidza kubva munyika yeEgipita, achiti:
\v 2 Ndimwi mega vandakaziva pamarudzi ese epanyika; naizvozvo ndichakushanyirai nekuda kwezvakaipa zvenyu zvese.
\v 3 Vaviri vangafamba pamwe here kunze kwekuti vasangana?
\v 4 Shumba ingaomba musango isina chijimbiwa here? Shumba diki ingapa inzwi rayo mubako rayo isina kubata here?
\v 5 Shiri ingawira mumusungo panyika pasina rugombe rwayo here? Musungo ungaurukira kumusoro kubva panyika usina chawakabata zvachose here?
\v 6 Hwamanda ingaridzwa muguta, vanhu vakasadedera here? Kungava nechakaipa muguta here, Jehovha asina kuzviita?
\v 7 Zvirokwazvo, Ishe Jehovha haangaiti chinhu, asina kuzivisa varanda vake vaporofita zvakavanzika zvake.
\v 8 Shumba yaomba, ndiani angarega kutya? Ishe Jehovha wataura, ndiani angarega kuporofita?
\p
\v 9 Paridzai pamizinda muAshidhodhi nepamizinda munyika yeEgipita; zvino muti: Unganai pamusoro pemakomo eSamariya, mugoona bope guru mukati maro, nekumanikidza kuzhinji mukati maro.
\v 10 Nokuti havazivi kuita zvakarurama, anoreva Jehovha, ivo vanounganidza kumanikidza nekupamba mumizinda yavo.
\p
\v 11 Naizvozvo anoreva seizvi Ishe Jehovha: Muvengi, anokomberedza nyika, uye achaburusa simba rako kubva kwauri, uye mizinda yako ichapambiwa.
\v 12 Anoreva seizvi Jehovha: Mufudzi sezvaanonunura kubva mumuromo meshumba makumbo maviri, kana chipandi chenzeve, saizvozvo vana vaIsraeri vachanunurwa, ivo vagere muSamariya pamucheto wemubhedha, nepachidimbu cheuraro.
\p
\v 13 Inzwa, mugopupura muimba yaJakove, anoreva Ishe Jehovha, Mwari wehondo,
\v 14 kuti pazuva randichashanyira zvitadzo zvaIsraeri pamusoro pake, ndichashanyirawo aritari dzeBheteri; nenyanga dzearitari dzichagurwa ndokuwira pasi.
\v 15 Zvino ndicharova imba yemuchando pamwe neimba yemuchirimo, uye dzimba dzenyanga dzenzou dzichaparara, uye dzimba huru dzichapera, anoreva Jehovha.

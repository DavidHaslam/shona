\c 3
\s Basa remuporofita
\p
\v 1 Inzwai shoko Jehovha raakataura akanangana nemwi, imwi vana vaIsraeri, akanangana nemhuri yese yandakakwidza kubva munyika yeEgipita, achiti:
\v 2 Ndimwi mega vandakaziva pamarudzi ese epanyika; naizvozvo ndichakushanyirai nekuda kwezvakaipa zvenyu zvese.
\v 3 Vaviri vangafamba pamwe here kunze kwekuti vasangana?
\v 4 Shumba ingaomba musango isina chijimbiwa here? Shumba diki ingarira mubako rayo isina kubata here?
\v 5 Shiri ingawira mumusungo panyika paisina rogombe rwayo here? Musungo ungaurukira kumusoro kubva panyika usina chawakabata here?
\v 6 Hwamanda ingaridzwa muguta, vanhu vakasatya here? Kungava nechakaipa muguta here Jehovha asina kuzviita?
\v 7 Zvirokwazvo, Ishe Jehovha haangaiti chinhu, asina kumbozivisa varanda vake vaporofita zvakavanzika zvake.
\v 8 Shumba yaomba, ndiani angarega kutya? Ishe Jehovha wataura, ndiani angarega kuporofita?
\p
\v 9 Paridzai pamizinda yeAshidhodhi nepamizinda yenyika yeEgipita; zvino muti: Unganai pamusoro pemakomo eSamariya, mugoona bope guru mukati maro, nekumanikidza kuzhinji kuri mukati maro.
\v 10 Nokuti havazivi kuita zvakarurama, anoreva Jehovha ivo vanochengetedza kumanikidza nekupamba mumizinda yavo.
\p
\v 11 Naizvozvo anoreva seizvi Ishe Jehovha: Muvengi, anokomberedza nyika, uye achaburusa simba kubva kwauri, uye mizinda yako ichapambiwa.
\v 12 Anoreva seizvi Jehovha, Mufudzi sezvaanotora kubva mumuromo meshumba makumbo maviri, kana chipandi chenzeve, saizvozvo vana vaIsraeri vachaburitswa ivo vagere muSamariya pamucheto wemubhedha, nepaDhamasiko yeuvato.
\p
\v 13 Inzwa, mugopupura muimba yaJakove, anoreva Ishe Jehovha, Mwari wehondo,
\v 14 kuti pazuva randichashanyira zvitadzo zvaIsraeri pamusoro pake, ndichashanyirawo aritari dzeBheteri; nenyanga dzearitari dzichagurwa ndokuwira pasi.
\v 15 Zvino ndicharova imba yemuchando pamwe neimba yechirimo, uye imba yenyanga dzenzou ichaparara, uye dzimba huru dzichapera, anoreva Jehovha.

\c 3
\s Kutongwa kwalsiraeri
\p
\v 1 Inzwai shoko iri rakataurwa naJehovha pamusoro penyu, imi vana vaIsiraeri, pamusoro porudzi rwose rwandakabudisa panyika yeIjipiti, ndichiti,
\v 2 "Ndimi moga vandakaziva pakati pamarudzi ose enyika; naizvozvo ndichakurovai pamusoro pezvakaipa zvenyu zvose."
\p
\v 3 Ko vaviri vangafamba pamwechete vasina kumbotenderana here?
\p
\v 4 Ko shumba ingaomba mudondo isina chayakaruma here? Ko shumba duku ingarira mubako rayo isina chayakabata here?
\p
\v 5 Ko shiri ingawira pasi mumusungo paisina kudzikirwa rugombe here? Ko musungo ungaurukira kumusoro usina chawakabata here?
\p
\v 6 Ko hwamanda ingaridzwa muguta, vanhu vakasatya here? Ko guta ringawirwa nezvakaipa, Jehovha asina kuzviita here?
\p
\v 7 Zvirokwazvo, Ishe Jehovha haangaiti chinhu, asina kumbozivisa varanda vake vaporofita zvakavanzika zvake.
\p
\v 8 Shumba yaomba; ndiani angarega kutya? Ishe Jehovha akataura; ndiani angarega kuporofita?
\p
\v 9 Paridzirai mudzimba dzoushe paAshidhodhi, nomudzimba dzoushe munyika yeIjipiti, muti, "Unganai pamakomo eSamariya muone bope guru riripo nokumanikidzwa kuri mukati maro.
\v 10 Nokuti havazivi kuita zvakarurama ndizvo," zvinotaura Jehovha ivo vanounganidza kumanikidza nokupamba mudzimba dzavo dzoushe.
\p
\v 11 Naizvozvo zvanzi naIshe Jehovha, "Muvengi aripo, pose-pose panyika; iye achakubvisira simba rako, uye dzimba dzako dzoushe dzichapambwa."
\p
\v 12 Zvanzi naJehovha, "Mufudzi sezvaanobvuta pamuromo weshumba makumbo maviri kana chipande chenzveve, saizvozvo vana vaIsiraeri vachabvutwawo, ivo vagere Samaria pamucheto wouvato, uye pamitsamiro yemicheka yesiriki yomubhedha.
\v 13 Inzwa, mupupurire imba yaJakobho," ndizvo zvinotaura Ishe Jehovha, Mwari wehondo.
\v 14 "Nokuti nezuva randicharova Isiraeri pamusoro pokudarika kwavo, ndicharovawo maaritari eBhetieri; nyanga dzearitari dzichagurwa nokuwira pasi.
\v 15 Ndichaputsa dzimba dzechando pamwechete nedzimba dzemunakamwe; dzimba dzenyanga dzenzou dzichaparadzwa, uye dzimba huru dzichapera," ndizvo zvinotaura Jehovha.

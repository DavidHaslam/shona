\c 7
\s Muporofita anoratidzwa mhashu nemoto nerwonzi rwekuyera narwo
\p
\v 1 Ishe Jehovha wakandiratidza seizvi. Tarira, wakaumba dzimhashu pakutanga kwemabukira ekupedzisira, zvino tarirai, mabukira ekupedzisira shure kwekukohwa kwamambo.
\v 2 Zvino zvakaitika, pavaiva vapedza kudya uswa hwenyika, ndikati: Ishe Jehovha, dai makanganwira, Jakove angamira sei? Nokuti mudiki.
\v 3 Jehovha wakazvidemba pane izvi, hazvingadaro, anoreva Jehovha.
\p
\v 4 Ishe Jehovha wakandiratidza seizvi; zvino tarira, Ishe Jehovha wakadana kurwa nemoto; zvino wakapedza udziku ndokudya bandi \add renyika\add*.
\v 5 Ipapo ndakati: Haiwa, Ishe Jehovha, dai mamira; Jakove angamira sei, nokuti mudiki?
\v 6 Jehovha wakazvidemba pamusoro pechinhu ichi, izviwo hazvingadaro, anoreva Ishe Jehovha.
\p
\v 7 Wakandiratidza seizvi; zvino tarira, Ishe waiva akamira pamadziro \add akaitwa\add* serwonzi rwekuyera narwo, ane rwonzi rwekuyera muruoko rwake.
\v 8 Jehovha ndokuti kwandiri: Amosi, unoonei? Ini ndokuti: Rwonzi rwekuyera narwo. Ishe ndokuti: Tarirai, ndichaisa rwonzi rwekuyera pakati pevanhu vangu Israeri, handichavadarikizve.
\v 9 Asi nzvimbo dzakakwirira dzaIsaka dzichava matongo, uye nzvimbo tsvene dzaIsraeri dzichaparadzwa; zvino ndichamukira imba yaJerobhoamu nemunondo.
\s Amaziya anoramba shoko raAmosi paBheteri
\p
\v 10 Zvino Amaziya mupristi weBheteri wakatuma kuna Jerobhoamu mambo waIsraeri achiti: Amosi wakakurangana pakati peimba yaIsraeri; nyika haigoni kutakura mashoko ake ese.
\v 11 Nokuti Amosi wakareva seizvi: Jerobhoamu achafa nemunondo, uye Israeri vachatapwa zvekutapwa kubva munyika yake.
\v 12 Amaziya akatiwo kuna Amosi: Iwe muoni, enda utizire kunyika yaJudha, uye udye chingwa iapo ugoporofitapo.
\v 13 Asi usachoporofitazve paBheteri; nokuti inzvimbo tsvene yamambo, uye iimba yeumambo.
\p
\v 14 Zvino Amosi wakapindura ndokuti kuna Amaziya: Ini ndaiva ndisiri muporofita, uye ndaiva ndisiri mwanakomana wemuporofita; asi ndaiva mufudzi nemurimi wemionde.
\v 15 Zvino Jehovha wakanditora pandaitevera makwai, Jehovha ndokuti kwandiri: Enda, unoporofita kuvanhu vangu Israeri.
\v 16 Naizvozvo inzwa shoko raJehovha, iwe unoti: Rega kuporofita uchipesana naIsraeri, rega kudonhedza shoko uchipesana neimba yaIsaka.
\v 17 Naizvozvo anoreva seizvi Jehovha: Mukadzi wako achava chifeve muguta, uye vanakomana vako nevanasikana vako vachawa nemunondo, uye nyika yako ichagovewa nerwonzi rwekuyera narwo. Zvino iwe uchafira munyika yakasvibiswa, naIsraeri achatapwa zvekutapwa abude munyika yake.

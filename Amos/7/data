\c 7
\s Muporofita anoratidzwa mhashu nemoto nerwonzi rwekuyera narwo
\p
\v 1 Ishe Jehovha wakandiratidza seizvi. Tarira, wakawumba mhashu pakutanga kwemabukira ekupedzisira, zvino tarirai, mabukira ekupedzisira shure kwekukohwa kwamambo.
\v 2 Zvino zvakaitika, pavaiva vapedza kudya uswa hwenyika, ndikati: Ishe Jehovha, dai makanganwira, Jakove angamira sei? nokuti mudiki?
\v 3 Jehovha wakazvidemba pane izvi, hazvingadaro, anoreva Jehovha.
\p
\v 4 Ishe Jehovha wakandiratidza seizvi; zvino tarira, Ishe Jehovha wakadana kurwa nemoto; zvino wakapedza udziku ndokudya bandi \add renyika\add*.
\v 5 Ipapo ndakati: Haiwa, Ishe Jehovha, dai mamira; Jakove angamira sei, nokuti mudiki?
\v 6 Jehovha wakazvidemba pamusoro pechinhu ichi, izvi hazvingadaro, anoreva Ishe Jehovha.
\p
\v 7 Wakandiratidza seizvi; zvino tarira, Ishe waiva akamira pamadziro \add akaitwa\add* serwonzi rwekuyera narwo, ane rwonzi rwekuyera muruoko rwake.
\v 8 Jehovha ndokuti kwandiri: Amosi, unoonei? Ini ndikati: Rwonzi rwokuyera narwo. Zvino Ishe akati: Tarirai, ndichaisa rwonzi rwokuyera pakati pavanhu vangu VaIsraeri, handichatongovadarikizve,
\v 9 nzvimbo dzakakwirira dzaIsaka dzichaitwa matongo, uye nzvimbo tsvene dzaIsraeri dzichaparadzwa; ndichamukira imba yaJerobhoamu.
\s Amaziya anoramba shoko raAmosi paBheteri
\p
\v 10 Zvino Amaziya mupristi weBheteri akatuma nhume kuna Jerobhoamu mambo waIsraeri, achiti: Amosi akarangana pakati peimba yaIsraeri kukuurayai; nyika haigoni kufara namashoko ake ese.
\v 11 Nokuti Amosi anoti, Jerobhoamu achaurawa nomunondo, Israeri vachatapwa zvirokwazvo vachibviswa panyika yavo.
\v 12 Amaziya akatiwo kuna Amosi: Iwe muoni, enda, utizire kunyika yaJudha, undodyapo zvokudya, uporofitepo;
\v 13 asi urege kuzoporofitazve paBheteri; nokuti inzvimbo tsvene yamambo, iimba yamadzimambo.
\p
\v 14 Ipapo Amosi akapindura, akati kuna Amaziya: Ini ndakange ndisi muporofita, ndakange ndisi mwanakomana womuporofita; asi ndakange ndiri mufudzi nomurimi wemionde,
\v 15 Jehovha akanditora ndichitevera makwai, Jehovha akati kwandiri: Enda, undoporofita kuvanhu vangu VaIsraeri.
\v 16 Zvino iwe chinzwa shoko raJehovha, iwe unoti: Rega kuporofita pamusoro paIsraeri, rega kudonhedza shoko pamusoro peimba yaIsaka;
\v 17 naizvozvo zvanzi naJehovha: Mukadzi wako achava chifeve muguta, vanakomana vako navanasikana vako vachaparadzwa nomunondo, uye nyika yako ichaganhurwa norwonzi rwokuyera narwo; iwe womene uchafira munyika isakanaka, uye VaIsraeri vachatapwa zvirokwazvo vachibviswa panyika yavo.

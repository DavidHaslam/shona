\c 6
\s Vagere pakati pomufaro vacharohwa
\p
\v 1 Vane nhamo vagere zvakanaka paZiyoni, navagere pakasimba mugomo reSamaria, ivo vanhu vane mbiri vorudzi rukuru pakati pamarudzi, kunoenda imba yaIsraeri!
\v 2 Pfuurirai Karine, muone; kubva ipapo endai Hamati, iro guta guru; zvino muende Gati raVaFirisitia; ivo vakakurira ushe hwohuno here? Miganhu yavo mikuru kune yenyu here?
\v 3 Iyemi, munoti zuva rakaipa richiri kure, muchiswededza zvigaro panoitwa nesimba;
\v 4 imwi, munorara pamibhedha yenyanga dzenzou, muchizamura pauvato hwenyu, muchidya makwayana amapoka, nemhuru dziri mukati mechirugu;
\v 5 munoimba nziyo dzisina maturo mbira dzichiridzwa, munozviitira zvinoridzwa saDhavhidhi;
\v 6 imi, munonwa waini nemidziyo yokubayira, muchizora mafuta akaisvonaka; asi hamune hanya nokukuvadzwa kwaJosefa.
\v 7 Naizvozvo zvino vachatapwa nowokutanga vanotapwa; ipapo ruzha rwavanozamura ruchapfuura.
\p
\v 8 Ishe Jehovha wakapika naiye amene ndizvo zvinotaura Jehovha, iye Mwari wehondo achiti: Ndinosema kuzvikudza kwaJakove, ndinovenga dzimba dzavo dzoushe; naizvozvo ndinoisa guta nezvese zvirimo kuvavengi vavo.
\p
\v 9 Zvino kana varume vane gumi vakasara mumba imwe vachafa.
\v 10 Kana hama yomunhu wakafa ichiuya kumutora iye anozomupisa, ichibvisa mafupa mumba, ikati kuno ari mukati-kati meimba: Kuchinomumwe newe here? Iye akati: Kwete! Ipapo uchati nyarara, nokuti hazvina kufanira kuti tireve zita raJehovha.
\p
\v 11 Nokuti tarirai, Jehovha anoraira, iye achakoromora imba huru, neimba diki ichaita mitswe.
\v 12 Ko mabhiza angamhanya paruware here? Ko pangarimwa nemombe here? Nokuti makashandura kururamisa mukakuita nduru, nezvibereko zvokururama mukazviita gavakava;
\v 13 iyemi, munofarira chinhu chisina maturo, muchiti: Hatina kuzviwanira nyanga nesimba redu here?
\v 14 Nokuti tarirai, ndichakumutsirai rumwe rudzi, imwi imba yaIsraeri, ndizvo zvinotaura Jehovha, iye Mwari wehondo; ruchakutambudzai kubva pavanopinda paHamati kusvikira kurukova rwerenje.

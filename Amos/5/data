\c 5
\p
\v 1 Inzwai shoko iri randinokwidza pamusoro penyu, mariro, imba yaIsraeri.
\v 2 Mhandara yaIsraeri yawa, haachamukizve; wasiiwa pamusoro penyika yake; hakuna angamumutsa.
\v 3 Nokuti anoreva seizvi Ishe Jehovha: Guta rakabuda riri churu richasara rava zana, uye rakabuda riri zana richasara rava gumi, kuimba yaIsraeri.
\p
\v 4 Nokuti anoreva seizvi Jehovha kuimba yaIsraeri: Nditsvakei mugorarama.
\v 5 Asi musatsvaka Bheteri, uye musapinda muGirigari, uye musapfuurira \add ku\add*Bheeri-Shebha; nokuti Girigari richatapwa zvirokwazvo, uye Bheteri richava pasina.
\p
\v 6 Tsvakai Jehovha mugorarama, zvimwe apazire imba yaJosefa semoto, ndokupedza, ndokushaya anodzima paBheteri.
\v 7 Imwi munoshandura mutongo kuva gavakava, nekusiyana nekururama pasi.
\v 8 Tsvakai iye anoita chirimirira neimbwa nenguruve, nekushandura mumvuri werufu kuva mangwanani, nekusvibisa zuva neusiku, anodana mvura zhinji yegungwa, nekuidurura pamusoro pechiso chenyika, Jehovha ndiro zita rake.
\v 9 Anopenyesa kuparara pamusoro pevane simba, kuti kuparara kuuye pamusoro penhare.
\p
\v 10 Vanovenga anotsiura pasuwo, uye vanosema anotaura zvakarurama.
\v 11 Zvino zvamunotsika-tsika murombo, nekutora pamusoro pake mitoro yezviyo, makavaka dzimba nemabwe akavezwa, asi hamungagari madziri, makasima minda yemizambiringa inofadza, asi hamunganwi waini kubva mairi.
\v 12 Nokuti ndinoziva kuti zvitadzo zvenyu zvizhinji, nezvivi zvenyu zvine simba, vavengi vevakarurama, vanogamuchira fufuro, nekutsaura varombo pasuwo.
\v 13 Naizvozvo wakachenjera achanyarara panguva iyo, nokuti inguva yakaipa.
\p
\v 14 Tsvakai zvakanaka, kwete zvakaipa, kuti mugorarama, kuti Jehovha Mwari wehondo ave nemwi, sekureva kwenyu.
\v 15 Vengai zvakaipa, mugoda zvakanaka, mumise mutongo pasuwo; zvimwe Jehovha Mwari wehondo achanzwira nyasha vakasara vaJosefa.
\p
\v 16 Naizvozvo anoreva seizvi Jehovha Mwari wehondo, Ishe: Kuchava nekuungudza panzira dzese huru, panzira dzese dzemumusha vachati: Maiwe! Maiwe! Uye vachadana varimi kuzorira, nevanoziva mariro pakuungudza.
\v 17 Kuungudza kuchavapo paminda yese yemizambiringa, nokuti ndichapfuura nepakati penyu, anoreva Jehovha.
\p
\v 18 Nhamo kunemwi vanoshuva zuva raJehovha! Richava rei kwamuri? Zuva raJehovha, rima, uye kwete chiedza.
\v 19 Zvakaita semunhu anotiza pamberi peshumba, bheya ndokusangana naye, kana anopinda mumba ruoko rwake ndokuzembera pamadziro, nyoka ndokumuruma.
\v 20 Zuva raJehovha haringavi rima here ndokusava chiedza? Nerima guru kupenya kukasava mariri?
\p
\v 21 Ndinovenga, ndinozvidza mitambo yenyu, uye handinganhuhwi paungano dzenyu dzakadzama.
\v 22 Kunyange mukandipa zvipo zvinopiswa, nezvipo zvenyu zvezvidyiwa, handingagamuchiri, uye handingarangariri chipo chekuyananisa chezvipfuwo zvenyu zvakakora.
\v 23 Bvisai pamberi pangu ruzha rwenziyo dzenyu, nokuti handidi kunzwa kurira kwembira dzenyu.
\v 24 Asi mutongo hauyerere semvura, uye kururama serukova rwunongodira.
\v 25 Makapa here kwandiri zvibairo nezvipo murenje makore makumi mana, imwi imba yaIsraeri?
\v 26 Asi makatakura tabhenakeri yaMoroki wenyu neKiyuni zvifananidzo zvenyu, nyeredzi yamwari wenyu wamakazviitira.
\v 27 Naizvozvo ndichakutapirai mhiri kweDhamasiko, anoreva Jehovha, ane zita rinonzi Mwari wehondo.
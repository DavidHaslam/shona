\c 4
\s VaIsraeri vanonyeverwa naJehovha
\p
\v 1 Inzwai shoko iri, imwi mhou dzeBhashani, mugomo reSamariya, munomanikidza varombo, munopwanya vanoshaiwa, munoti kumadzishe enyu: Unzai tinwe.
\v 2 Ishe Jehovha wakapika neutsvene hwake, kuti: Tarirai, mazuva achauya pamusoro penyu, avachakukwevai nedzingegwe, uye vanokuteverai venyu nezviredzo zvehove.
\v 3 Zvino muchabuda nepakakoromoka, umwe neumwe pamberi pake; zvino mucha\add va\add*rasira Harimoni, anoreva Jehovha.
\p
\v 4 Uyai kuBheteri, mugotadza; paGirigari muwedzere chitadzo, uye muunze chibairo chenyu mangwanani ega ega, zvegumi zvenyu makore matatu emazuva.
\v 5 Zvino pisai chibairo chekuvonga nezvakaviriswa, zvino muparidze muzivise chibairo chekuzvidira; nokuti ndizvo zvakadai munozvida, imwi vana vaIsraeri, anoreva Ishe Jehovha.
\p
\v 6 Neniwo ndakakupai kuchena kwemazino mumaguta enyu yese, nekushaiwa zchingwa panzvimbo dzenyu dzese, zvakadaro hamuna kudzokera kwandiri, anoreva Jehovha.
\v 7 Uyezve ini ndakanyima mvura kwauri, kuchine mwedzi mitatu kusvika pakukohwa, zvino ndakanaisa pamusoro peguta rimwe, ndikakonzera kusanaya kune rimwe guta, rumwe rupandi rwakanaiwa, uye rupandi rwusina kunaiwa rwakatsva.
\v 8 Zvino kwakadzungaira maguta maviri kana matatu kunonwa mvura muguta rimwe, asi haina kugungwa, zvakadaro hamuna kudzokera kwandiri, anoreva Jehovha.
\p
\v 9 Ndakakurovai nenyunje nekuvhuvha, kuwanda kwemabindu neminda yenyu yemizambiringa nemiti yenyu yemionde, nemiti yenyu yemiorivhi, gonye rakazvipedza, zvakadaro hamuna kudzokera kwandiri, anoreva Jehovha.
\v 10 Ndakatuma pakati penyu hosha zvichitevera nzira \add yakaitirwa\add* Egipita, majaya enyu ndakaauraya nemunondo, uye ndakatapa mabhiza enyu; uye ndakakwidza munhuhwi wemisasa yenyu kumumhino dzenyu; zvakadaro hamuna kudzokera kwandiri, anoreva Jehovha.
\p
\v 11 Ndakaparadza maguta pakati penyu, Mwari sezvaakaparadza Sodhoma neGomora, imwi mukaita sechitsiga chakabvutwa pamoto; kunyange zvakadaro hamuna kudzokera kwandiri, ndizvo zvinotaura Jehovha.
\v 12 Saka ndichakuitirai izvi, imwi Israeri; zvino zvandichakuitirai izvi, zvigadzirei kusongana naMwari wenyu, imwi Israeri.
\p
\v 13 Nokuti tarirai, iye, anoumba makomo, anosika mhepo, anozivisa munhu zviri mumurangariro wake, anoshandura mangwanani rikava rima, anotsika panzvimbo dzenyika dzakakwirira, Jehovha Mwari wehondo, ndiro zita rake.
\c 4
\s VaIsraeri vanonyeverwa naJehovha
\p
\v 1 Inzwai shoko iri, imwi mhou dzeBhashani, muri mugomo reSamariya, munomanikidza varombo, munopwanya vanoshaiwa, munoti kumadzishe enyu: Unzai tinwe.
\v 2 Ishe Jehovha wakapika neutsvene hwake, kuti: Tarirai, mazuva achauya pamusoro penyu, avachakukwevai nedzingegwe, uye vanokuteverai venyu nezviredzo zvehove.
\v 3 Zvino muchabuda nepakakoromoka, umwe neumwe pamberi pake; zvino mucha\add va\add*rasira Harimoni, anoreva Jehovha.
\p
\v 4 Uyai kuBheteri, mugotadza; paGirigari muwedzere chitadzo, uye muunze chibairo chenyu mangwanani ega ega, zvegumi zvenyu makore matatu emazuva.
\v 5 Zvino pisai chibairo chekuvonga nezvakaviriswa, zvino muparidze muzivise chibairo chekuzvidira; nokuti ndizvo zvakadai munozvida, imwi vana vaIsraeri, anoreva Ishe Jehovha.
\p
\v 6 Neniwo ndakakupai kuchena kwemazino mumaguta enyu yese, nekushaiwa zvechingwa panzvimbo dzenyu dzese, zvakadaro hamuna kudzokera kwandiri, anoreva Jehovha.
\v 7 Uyezve ini ndakanyima mvura kwauri, kuchine mwedzi mitatu kusvika pakukohwa, zvino ndakanaisa pamusoro peguta rimwe, ndikakonzera kusanaya kune rimwe guta, rumwe rupandi rwakanaiwa, uye rupandi rwusina kunaiwa rwakatsva.
\v 8 Zvino kwakadzungaira maguta maviri kana matatu kunonwa mvura muguta rimwe, asi haana kugungwa, zvakadaro hamuna kudzokera kwandiri, anoreva Jehovha.
\p
\v 9 Ndakakurovai nenyunje nekuvhuvha, kuwanda kwemabindu neminda yenyu yemizambiringa nemiti yenyu yemionde, nemiti yenyu yemiorivhi, gonye rakazvipedza, zvakadaro hamuna kudzokera kwandiri, anoreva Jehovha.
\v 10 Ndakatuma pakati penyu hosha zvichitevera nzira \add yakaitirwa\add* Egipita, majaya enyu ndakaauraya nemunondo, uye ndakatapa mabhiza enyu; uye ndakakwidza munhuhwi wemisasa yenyu kumhino dzenyu; zvakadaro hamuna kudzokera kwandiri, anoreva Jehovha.
\p
\v 11 Ndakaparadza \add vamwe\add* venyu, Mwari sezvaakaparadza Sodhoma neGomora. Zvino imwi maiva makaita sechitsiga chakabvutwa pamupfuto; zvakadaro hamuna kudzokera kwandiri, anoreva Jehovha.
\v 12 Naizvozvo ndichaita seizvi kwauri, iwe Israeri, nokuti ndichaita izvi kwauri, gadzirira kusangana naMwari wako, iwe Israeri.
\p
\v 13 Nokuti tarirai, uyo wakaumba makomo, nekusika mhepo, nekuzivisa kumunhu kuti mufungo wake chii, iye anosvibirisa mangwanani, nekutsika tsika panzvimbo dzakakwirira dzepanyika, Ishe, Mwari wehondo ndiro zita rake.
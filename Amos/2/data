\c 2
\p
\v 1 Anoreva seizvi Jehovha: Nekuda kwezvitadzo zvitatu zvaMoabhu, uye nekuda kwezvina, handingadzori \add kurohwa\add* kwavo; nokuti vakapisa mapfupa amambo weEdhomu kuita madota.
\v 2 Asi ndichatuma moto pamusoro paMoabhu, uye uchapedza mizinda yeKerioti. Zvino Moabhu achafa nebope, nekudanidzira, nekurira kwehwamanda.
\v 3 Zvino ndichagura mutongi kubva pakati pavo, uye ndichauraya machinda ese avo pamwe navo, anoreva Jehovha.
\p
\v 4 Anoreva seizvi Jehovha: Nekuda kwezvitadzo zvitatu zvaJudha, uye nekuda kwezvina, handingadzori \add kurohwa\add* kwavo; nokuti vakaramba mutemo waJehovha, uye havana kuchengeta mirairo yake, nhema dzavo dzakavarasisa, madzibaba avo dzaakatevera.
\v 5 Zvino ndichatuma moto kurwisa Judha, uye uchapedza mizinda yeJerusarema.
\p
\v 6 Anoreva seizvi Jehovha: Nekuda kwezvitadzo zvitatu zvaIsraeri, uye nekuda kwezvina, handingadzori \add kurohwa\add* kwavo; nokuti vakatengesa vakarurama nesirivha, nevanoshaiwa nemanyatera maviri,
\v 7 ivo vanotakwairira guruva renyika pamusoro pemusoro wevarombo, uye vanotsausa nzira yevanyoro, uye munhu nababa vake vachienda kumusikana \add umwe\add*, kuti musvibise zita rangu dzvene.
\v 8 Zvino vanovandira panhumbi dzerubatso kumacheto kwearitari iyo neiyo nekunwa waini yevakaraswa \add mu\add*imba yevamwari vavo.
\p
\v 9 Zvakadaro ini ndakaparadza VaAmori pamberi pavo, kureba kwavo kwaiva kureba kwemisidhari, uye vaiva vakasimba semioki, zvakadaro ndakaparadza chibereko chavo kumusoro, nemidzi yavo pasi.
\v 10 Zvino ini ndakakukwidzai kubva munyika yeEgipita, ndokukutungamirirai murenje makore makumi mana, kuti mugare nhaka yenyika yeVaAmori.
\v 11 Ndakamutsawo vaporofita pavanakomana venyu, neVaNaziri pamajaya enyu. Hazvina kudaro here, imwi vana vaIsraeri? Anoreva Jehovha.
\v 12 Asi makanwisa VaNaziri waini, nekuraira vaporofita muchiti: Regai kuporofita.
\v 13 Tarirai, ndichakutsikirirai pasi, sengoro izere nemwanda ichitsikira.
\v 14 Naizvozvo nhare yeanomhanya ichaparara, uye anesimba haangasimbisi simba rake, nemhare hainganunuri upenyu hwayo.
\v 15 Neakabata uta haangamiri, neanomhanisa netsoka haanga\add zvi\add*nunuri; neakatasva bhiza haanganunuri upenyu hwake.
\v 16 Zvino ane moyo wakasimba pakati pemhare achatiza akashama pazuva iro, anoreva Jehovha.
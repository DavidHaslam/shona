\c 2
\p
\v 1 Zvanzi naJehovha, Nemhaka yokuti Moabhi vakadarika katatu, zvimwe kana, handingadzori kurohwa kwavo; nokuti vakapisa mafupa amambo waEdhomu kusvikira aita madota.
\v 2 Asi ndichatuma moto kuvaMoabhi, uchapedza dzimba dzoushe dzeKerioti; Moabhi vachafa nebope nokudanidzira uye nokurira kwehwamanda;
\v 3 ndichaparadza vatongi pakati pavo; nokuuraya machinda avo ose pamwechete navo, ndizvo zvinotaura Jehovha.
\p
\v 4 Zvanzi naJehovha, Nemhaka yokuti Judha vakadarika katatu, zvimwe kana, handingadzori kurohwa kwavo; nokuti vakaramba murairo waJehovha, vakasachengeta mitemo yake, vakarasi  iswa nenhema dzavo dzakateverwa namadzibaba avo.
\v 5 Asi ndichatuma moto kuna Judha, uchapedza dzimba dzoushe dzeJerusarema.
\p
\v 6 Zvanzi naJehovha, Nemhaka yokuti Israeri vakadarika katatu, zvimwe kana, handingadzori kurohwa kwavo; nokuti vakatengesa vakarurama nesirivha, uye anoshaiwa, vachipiwa shangu mbiri;
\v 7 ndivo vanoshuva kuona guruva rapasi pamusoro womurombo, vachitsausa nzira yomunhu munyoro; munhu nababa vake vachienda vese kumusikana mumwe, kuti vamhure zita rangu dzvene;
\v 8 vanorara pasi pamaaritari ose panguvo dzakatorwa dzichiitwa rubatso, vanonwa waini yavakaripiswa mumba maMwari wavo.
\p
\v 9 Kunyange zvakadaro ndakaparadza vaAmori pamberi pavo, ivo vakange vakareba semisidhari, vane simba semioki; kunyange zvakadaro ndakaparadza zvibereko zvavo kumusoro nemidzi yavo pasi.
\v 10 Ndakakubudisaiwo munyika yeEgipita, ndikakufambisai murenje makore makumi mana, kuti mundopiwa nyika yavaAmori.
\p
\v 11 Ndakamutsawo vaporofita pakati pavanakomana venyu, navaNaziri pakati pavanakomana venyu, navaNaziri pakati pamajaya enyu. Handizvo here, imwi vana vaIsraeri?
\v 12 Asi makapa vaNaziri waini vamwe, nokuraira vaporofita, muchiti, Regai kuporofita.
\p
\v 13 Tarirai, ndichakutsikirirai pasi, sezvinotsikirira ngoro izere nemwanda.
\p
\v 14 Anomhanyisa achakoniwa kutiza, anesimba haangasimbisi simba rake, kunyange nemhare haingazvirwiri.
\v 15 Kunyange anobata uta haangamiri, anetsoka dzinomhanyisa haangazvirwiri; kunyange akatasva bhiza haangarwiri hupenyu hwake;
\v 16 ane mwoyo mukuru pakati pemhare achatiza akashama nezuva iro, ndizvo zvinotaura Jehovha.

\c 1
\s Kutongwa kwemarudzi akavakidzana neIsraeri
\p
\v 1 Mashoko aAmosi, waiva pakati pevafudzi veTekowa, aakaona pamusoro paIsraeri pamazuva aUziya mambo waJudha, nepamazuva aJerobhoamu mwanakomana waJoashi mambo waIsraeri, makore maviri akatangira kudengenyeka kwenyika.
\v 2 Zvino wakati: Jehovha uchaomba ari paZiyoni, nekureva inzwi rake ari paJerusarema; uye ugaro hwevafudzi huchachema, pamusoro peKarimeri pachasvava.
\v 3 Anoreva seizvi Jehovha: Nekuda kwezvitadzo zvitatu zveDhamasiko, uye nekuda kwezvina, handingadzori \add kurohwa\add* kwavo; nokuti vakapura Giriyadhi nemipuro yematare.
\v 4 Asi ndichatuma moto muimba yaHazaeri, uchapedza mizinda yaBheni-Hadhadhi.
\v 5 Ndichavhunawo chihuri cheDhamasiko, nekugura mugari kubva pabani reAvheni, newakabata tsvimbo yeushe kubva paBhetiedheni, nevanhu veSiriya vachatapirwa kuKiri, anoreva Jehovha.
\p
\v 6 Anoreva seizvi Jehovha: Nekuda kwezvitadzo zvitatu zveGaza, uye nekuda kwezvina, handingadzori \add kurohwa\add* kwazvo; nokuti vakatapa zvekutapa kwakaperera, kuti va\add va\add*pe kuna Edhomu.
\v 7 Asi ndichatuma moto kurusvingo rweGaza, uchapedza mizinda yaro.
\v 8 Zvino ndichagura mugari weAshidhodhi newakabata tsvimbo yeushe paAshikeroni, ndichatendeusira ruoko rwangu kurwisa Ekironi, nevakasara vaVaFirisitia vachaparara, anoreva Ishe Jehovha.
\p
\v 9 Anoreva seizvi Jehovha: Nekuda kwezvitadzo zvitatu zveTire, uye nekuda kwezvina, handingadzori \add kurohwa\add* kwavo; nokuti va\add va\add*tapira zvekutapa kwakaperera kuna Edhomu, vakasarangarira sungano yeukama.
\v 10 Asi ndichatuma moto kurusvingo rweTire, uchapedza mizinda yaro.
\p
\v 11 Anoreva seizvi Jehovha: Nekuda kwezvitadzo zvitatu, uye nekuda kwezvina, handingadzori \add kurohwa\add* kwaro; nokuti vakateverera munin'ina wavo nemunondo, vakarasa tsitsi dzese, kutsamwa kwake kwakabvambura zvichingoenda, uye wakachengeta hasha dzake nekusingaperi.
\v 12 Asi ndichatuma moto pamusoro peTemani, uyo uchapedza mizinda yeBhozira.
\p
\v 13 Anoreva seizvi Jehovha: Nekuda kwezvitadzo zvitatu zvevana VaAmoni, uye nekuda kwezvina, handingadzori \add kurohwa\add* kwavo; nokuti vakatumbura vakadzi vaiva nemimba veGiriyadhi, kuti vakurise muganhu wavo.
\v 14 Asi ndichabatidza moto pamusoro perusvingo rweRabha, uye uchapedza mizinda yaro, nekudanidzira pazuva rekurwa, nedutu remhepo pazuva rechamupupuri;
\v 15 namambo wavo achatapwa, iye pamwe nemachinda ake, anoreva Jehovha.

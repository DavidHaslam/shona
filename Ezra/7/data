\c 7 Ezira anotumwa Jerusaremu namambo Aritashasita 1 Zvino shure kwaizvozvo, Aritasha/ sita mambo wePerisia achibata ushe, Ezira mwanakomana waSeraya, mwanakomana waAzaria, mwanakomana waHirikia, 2 mwanakomana waSharumi, mwanakomana waZadhoki, mwanakomana waAhitubhi, 3 mwanakomana waAmaria, mwanakomana waAzaria, mwanakomana waMerayoti, 4 mwanakomana waZerahia, mwanakomana waUzi, mwanakomana waBhuki, smwanakomana waAbhishua, mwanakomana waPinehasi, mwanakomana waEreazari, mwanakomana waAroni, mupristi mukuru 6 uyu Ezira akaenda achibva Bhabhironi; iye akanga ari munyori akangwara pamurayiro waMosesi, akanga wapiwa naJehovha Mwari walsiraeri; mambo akamupa zvose zvaakakumbira, nokuda kworuoko rwaJehovha rwakanga ruri pamusoro pake. 7 Navamwe vavana vaIsiraeri, navapristi, navaRevhi, navaimbi, navarindi vemikova, navaNetinimi, vakaenda Jerusaremu negore rechinomwe ramambo Aritashasita. 8 Akasvika Jerusaremu nomwedzi wechishanu pagore rechinomwe ramambo. 9 Nokuti akatanga kubva Bhabhironi nezuva rokutanga romwedzi wokutanga, akasvika Jerusaremu nezuva rokutanga romwedzi wechishanu, nokuda kworuoko rwakanaka rwaMwari wake rwakanga ruri pamusoro pake. 10 Nokuti Ezira akanga ashingaira nomwoyo wake wose kutsvaka murayiro waJehovha, nokuuita, nokudzidzisa pakati paIsiraeri zvaakatema nezvaakatonga. 11 Zvino ndiwo mashoko en'wadhi iyo mambo Aritashasita yaakapa Ezira mupristi nomunyori iye munyori wamashoko emirairo yaJehovha nezvaakatemera Isiraeri, 12 "Aritashasita mambo wamadzimambo, kuna Ezira mupristi, munyori womurayiro waMwari wokudenga, wakakwana, namamwe mashoko akadai. 13 "Ini ndinotema chirevo, kuti vanhu vose vaIsiraeri, navapristi vavo, navaRevhi, vari paushe hwangu, vanoda nokuda kwazvo kuenda Jerusaremu, ngaâ€‘ vaende havo newe. 14 Zvawatumwa namambo namakurukota ake manomwe kundobvunzisisa pamusoro paJudha neJerusaremu, sezvakarehwa nomurayiro waMwari wako uri muruoko rwako.

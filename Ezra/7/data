\c 7
\s Ezira anotumwa Jerusarema namambo Aritakiserikisi
\p
\v 1 Zvino shure kwezvinhu izvi, pakutonga kwaAritakiserikisi mambo wePerisia, Ezira mwanakomana waSeraya, mwanakomana waAzariya, mwanakomana waHirikiya,
\v 2 mwanakomana waSharumi, mwanakomana waZadhoki, mwanakomana waAhitubhi,
\v 3 mwanakomana waAmariya, mwanakomana waAzariya, mwanakomana waMerayoti,
\v 4 mwanakomana waZerahiya, mwanakomana waUzi, mwanakomana waBhuki,
\v 5 mwanakomana waAbhishuwa, mwanakomana waPinehasi, mwanakomana waEriazari, mwanakomana waAroni, mupristi mukuru.
\v 6 Uyu Ezira wakakwira kubva kuBhabhironi, uye waiva munyori nyanzvi pamurairo waMozisi, uyo Jehovha Mwari waIsraeri waakapa; mambo ndokumupa chikumbiro chake chese, zvichienderana neruoko rwaJehovha Mwari wake ruri pamusoro pake.
\p
\v 7 Zvino kwakakwira vamwe vevana vaIsraeri, nevapristi, neVaRevhi, nevaimbi, nevarindi vemikova, naVaNetinimi, kuenda kuJerusarema mugore rechinomwe ramambo Aritakiserikisi.
\v 8 Zvino wakasvika paJerusarema mumwedzi weshanu riri gore rechinomwe ramambo.
\v 9 Nokuti panerekutanga remwedzi wekutanga wakatanga kukwira achibva kuBhabhironi, uye nerekutanga remwedzi weshanu wakasvika paJerusarema, zvichienderana neruoko rwakanaka rwaMwari wake pamusoro pake.
\v 10 Nokuti Ezira waiva agadzirira hana yake kutsvaga murairo waJehovha nekuita, nekudzidzisa kwaIsraeri mitemo nemitongo.
\p
\v 11 Zvino ichi ndicho chikoponorwa chetsamba mambo Aritakiserikisi yaakapa kuna Ezira mupristi, munyori, munyori wemashoko emirairo yaJehovha newezvimiso zvake kuna Israeri:
\p
\v 12 Aritakiserikisi mambo wemadzimambo, kuna Ezira mupristi, munyori wemurairo waMwari wekudenga, \add rugare\add* rwakakwana, uye panguva yakadai.
\v 13 Mutemo wamiswa neni, kuti ani nani anoda paushe hwangu parudzi rwaIsraeri, nevapristi varwo neVaRevhi kuenda kuJerusarema ngaaende newe.
\v 14 Nokuti watumwa namambo nevarairiri vake vanomwe ku\add no\add*bvunzisisa nezvaJudha uye nezveJerusarema, zvichienderana nemurairo waMwari wako uri muruoko rwako.
\v 15 Nekutakura sirivha negoridhe mambo nevarairiri vake zvavakapa pachena kuna Mwari waIsraeri, wenzvimbo yake yekugara iri paJerusarema,
\v 16 nesirivha rese negoridhe raungawana padunhu rese reBhabhironi, nechipo chekuzvidira chevanhu, nechevapristi vanopa nechido kuimba yaMwari wavo iri paJerusarema;
\v 17 kuti utenge nekukurumidza nemari iyi nzombe diki, makondohwe, makwayana, pamwe nechipo chazvo chechidyiwa nezvipo zvazvo zvechinwiwa, kupa pamusoro pearitari yeimba yaMwari wenyu iri paJerusarema.
\v 18 Zvino chipi nechipi chakakunakira iwe nehama dzako kuita nesirivha negoridhe rakasara, zviitei zvichienderana nechido chaMwari wenyu.
\v 19 Nemidziyo inopiwa kwauri yebasa reimba yaMwari wako, zvipe zvakakwana pamberi paMwari weJerusarema.
\v 20 Nezvimwe zvinoshaikwa paimba yaMwari wako, zvaunofanira kuripa, ripa kubva paimba yefuma yamambo.
\v 21 Zvino ini, iyeni mambo Aritakiserikisi, mutemo unomiswa neni kuvabati vese vehomwe vari mhiri kwerwizi, kuti zvese Ezira mupristi, munyori wemurairo waMwari wekudenga zvaanokumbira kwamuri zviitwe nekukurumidza,
\v 22 kusvika pamatarenda* zana esirivha, uye pazviyero zana zvezviyo, nepamabhati zana ewaini, nepamabhati zana emafuta, nemunyu usingaverengwi.
\v 23 Chese chinorairwa naMwari wekudenga, ngachiitirwe imba yaMwari wekudenga nekushingaira; nokuti pangavirei nehasha pamusoro peushe hwamambo nehwevanakomana vake?
\v 24 Tinokuzivisaiwo maererano neumwe neumwe wevapristi neVaRevhi, vaimbi, vachengeti vemikova, VaNetinimi, nevaranda veimba iyi yaMwari, hakuna simba rekuisa pamusoro pavo mutero, mari yefaniro, nemari yenzira.
\v 25 Zvino iwe Ezira, zvichitevera njere dzaMwari wako, dziri muruoko rwako, isa vatambi vemhosva, nevatongi vangatonga vanhu vese vari mhiri kwerwizi vese vanoziva mirairo yaMwari wako, uye udzidzise vasingazivi.
\v 26 Zvino ani nani asingaiti murairo waMwari wako, nemurairo wamambo, mutongo ngaukurumidze kupiwa kwaaringaakurumidze kupiwa mhaka, kana yorufu, kana yokudzingwa kana yokutorerwa nhumbi dzake, kana yokusungwa mutirongo.
\p
\v 27 Jehovha Mwari wamadzibaba edu ngaakudzwe, iye akaisa chinhu chakadai mumoyo wamambo, kuti anatse imba yaJehovha iri Jerusarema;
\v 28 iye akandinzwisa tsitsi pamberi pamambo, napamberi pamakurukota ake, napamberi pamachinda ese ane simba amambo. Ini ndikasimbiswa nokuti ruoko rwaJehovha Mwari wangu rwakange ruri pamusoro pangu, ndikakoka varume vakuru pakati paIsraeri, kuti vaende neni.

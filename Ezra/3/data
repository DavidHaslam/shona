\c 3
\s Vanotanga kuvaka tembere paJerusarema
\p
\v 1 Zvino mwedzi wechinomwe wakati wasvika, uye vana vaIsraeri vava mumaguta, vanhu vakaungana pamwe semunhu umwe paJerusarema.
\v 2 Jeshua mwanakomana waJozadhaki ndokusimuka, nehama dzake vapristi, Zerubhabheri mwanakomana waShearitieri nehama dzake, ndokuvaka aritari yaMwari waIsraeri kuti vabayire pairi zvipo zvinopiswa, sezvakanyorwa pamurairo waMozisi munhu waMwari.
\v 3 Zvino vakagadzika aritari panheyo dzayo, nokuti kutya kwaiva pamusoro pavo nekuda kwevanhu venyika idzo; zvino vakapa zvipo zvinopiswa kuna Jehovha pamusoro payo, zvipo zvinopiswa mangwanani nemadekwani.
\v 4 Vakaitawo mutambo wematumba sezvakanyorwa; \add vakapa\add* zvipo zvinopiswa zuva nezuva neuwandu, setsika, nyaya yezuva nezuva rayo.
\v 5 Uye pashure chipo chinopiswa rinhi narinhi, zvese nezvekugara kwemwedzi nezvemitambo yese yakatarwa yaJehovha yaiva yaitwa mitsvene, uye zveumwe neumwe wakapa nekuzvidira chipo chekuzvidira kuna Jehovha.
\v 6 Kubva pazuva rekutanga remwedzi wechinomwe, vakatanga kupa zvipo zvinopiswa kuna Jehovha. Asi nheyo dzetembere yaJehovha dzaiva dzisati dzateyiwa.
\v 7 Vakapawo mari kuvavezi vemabwe nekuvavezi vematanda, uye zvekudya nezvekunwa nemafuta \add vakapa\add* kuVaZidhoni nekuVaTire, kuti vauye nemiti yemisidhari kubva kuRebhanoni kuuya pagungwa reJopa, zvichienderana netendero yaKoreshi mambo wePerisia.
\p
\v 8 Zvino mugore rechipiri rekusvika kwavo paimba yaMwari paJerusarema, mumwedzi wechipiri, Zerubhabheri mwanakomana waShearitieri, naJeshua mwanakomana waJozadhaki, nevakasara vehama dzavo vapristi neVaRevhi, nevese vaiva vadzokera kuJerusarema vachibva muutapwa; vakatanga ndokumisa VaRevhi kubva ane makore makumi maviri zvichikwira kutungamirira basa reimba yaJehovha.
\v 9 Zvino kwakamira Jeshua, vanakomana vake, nehama dzake, Kadhimieri nevanakomana vake, vanakomana vaJudha, se\add munhu\add* umwe kutungamirira vaiti vebasa, muimba yaMwari; vanakomana vaHenadhadhi, vanakomana vavo nehama dzavo VaRevhi.
\v 10 Zvino vavaki vakati vateya nheyo dzetembere yaJehovha, vakamisa vapristi vakapfeka, vane hwamanda, neVaRevhi vanakomana vaAsafi vane makandira, kuti varumbidze Jehovha, zvichitevera ruoko rwaDhavhidhi mambo waIsraeri.
\v 11 Zvino vakaimba pamwe nemapoka pakurumbidza nekupa kuvonga kuna Jehovha, vachiti: Nokuti akanaka, nokuti ngoni dzake dziripo nekusingaperi kuna Israeri. Vanhu vese ndokudanidzira nekudanidzira kukuru pakurumbidza Jehovha; nokuti nheyo dzeimba yaJehovha dzaiva dzateyiwa.
\v 12 Asi vazhinji vevapristi neVaRevhi, nevakuru vedzimba dzemadzibaba, vatana vaiva vaona imba yekutanga, nheyo dzeimba padzaiva dzateyiwa pamberi pemeso avo, vakachema misodzi neinzwi guru, asi vazhinji vakasimudza inzwi mukudanidzira nemufaro;
\v 13 zvekuti vanhu vakatadza kuziva inzwi rekudanidzira kubva painzwi rekuchema kwevanhu; nokuti vanhu vakadanidzira nekudanidzira kukuru, inzwi ndokunzwikwa kure kwazvo.

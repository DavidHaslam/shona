\c 5
\s Kuenderera mberi kwebasa rekuvaka tembere
\p
\v 1 Zvino vaporofita, Hagai muporofita, naZekariya mwanakomana waIdho, vakaporofita kuvaJudha vaiva paJudha nepaJerusarema, muzita raMwari waIsraeri pamusoro pavo.
\v 2 Ipapo kwakasimuka Zerubhabheri mwanakomana waShearitieri, naJeshua mwanakomana waJozadhaki, ndokutanga kuvaka imba yaMwari iri paJerusarema, uye pamwe navo vaporofita vaMwari vaivabatsira.
\p
\v 3 Panguva iyoyo kwakauya kwavari Tatenai mutongi mhiri kwerwizi, naShetari-Bhozenai, nevaiva navo, ndokureva seizvi kwavari: Ndiani wakakurairai kuvaka imba iyi nekupedzisa rusvingo urwu?
\v 4 Ipapo vakavaudza seizvi \add uye\add* ndeapi mazita evarume vakavaka chivakwa ichi.
\v 5 Asi ziso raMwari wavo raiva pamusoro pevakuru veVaJudha, kuti havana kuvaitisa kuti vamire, kusvika nyaya yasvika kuna Dhariyusi. Ipapo vakadzosera mhinduro netsamba maererano nechinhu ichi.
\p
\v 6 Chikoponorwa chetsamba Tatenai mutongi mhiri kwerwizi, naShetari-Bhozenai, nevaiva naye, VaAfarishaki vaiva mhiri kwerwizi, yavakatumira kuna Dhariusi mambo.
\v 7 Vakatumira tsamba kwaari mairi maiva makanyorwa seizvi:
\p Kuna Dhariusi mambo, rugare rwese.
\v 8 Ngazvizikanwe kuna mambo kuti takaenda kudunhu rekwaJudha, kuimba yaMwari mukuru, uye yakavakwa nemabwe makuru, nematanda akaiswa pazvidziro, uye basa iri rinoitwa nekukurumidza uye rinobudirira muruoko rwavo.
\v 9 Ipapo takabvunza vakuru avo, tikataura kwavari seizvi: Ndiani wakaisa murairo kwamuri wekuvaka imba iyi nekupedzisa rusvingo urwu?
\v 10 Uye takavabvunzawo mazita avo, kuti tikuzivisei, kuti tinyore mazita evarume vari misoro yavo.
\v 11 Zvino saizvozvi vakadzosa shoko kwatiri vachiti: Isu tiri varanda vaMwari wekumatenga nepasi, tinovaka imba yaiva yakavakwa makore mazhinji awa akapfuura, iyo mambo mukuru waIsraeri yaakavaka akapedza.
\v 12 Asi shure kweizvozvo madzibaba edu akatsamwisa Mwari wekumatenga, iye akavapa muruoko rwaNebhukadhenezari mambo weBhabhironi, muKaradhea; uyo wakaparadza imba ino, ndokutapira vanhu kuBhabhironi.
\v 13 Asi mugore rekutanga raKoreshi mambo weBhabhironi, mambo Koreshi wakamisa murairo wekuvaka imba iyi yaMwari.
\v 14 Nemidziyowo yegoridhe nesirivha yeimba yaMwari, Nebhukadhinezari yaakatora kubva mutembere yaiva paJerusarema, ndokuuya nayo kutembere yeBhabhironi, iyo mambo Koreshi wakabudisa mutembere yeBhabhironi, ndokupiwa wainzi Sheshibhazari, waakaita mutongi.
\v 15 Zvino wakati kwaari: Tora midziyo iyi, ugonoiburusira mutembere iri paJerusarema, uye imba yaMwari ngaivakwe panzvimbo yayo.
\v 16 Ipapo uyu Sheshibhazari wakauya, akateya nheyo dzeimba yaMwari iri paJerusarema; zvino kubva panguva iyo kusvikira ikozvino yakaramba ichivakwa, asi haina kupera.
\v 17 Naizvozvo zvino, kana zvakanaka kuna mambo, ngavanzvere mumba yefuma yamambo iripo paBhabhironi, kana zvingava, kuti mutemo wakaitwa namambo Koreshi kuvaka imba ino yaMwari paJerusarema, mambo agotuma kuda kwake pamusoro pechinhu ichi.

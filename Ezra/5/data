\c 5
\s Kuenderera mberi kwebasa rekuvaka tembere
\p
\v 1 Zvino vaporofita; Hagai muporofita, naZekariya mwanakomana waIdho, vakaporofita kuvaJudha vaiva paJudha neJerusarema; muzita raMwari waIsraeri pamusoro pavo.
\v 2 Zvino kwakasimuka Zerubhabheri mwanakomana waShearitieri, naJeshua mwanakomana waJozadhaki, ndokutanga kuvaka imba yaMwari iri paJerusarema, uye pamwe navo vaporofita vaMwari vaivabatsira.
\p
\v 3 Panguva iyoyo kwakauya kwavari Tatenai mutongi mhiri kwerwizi, naShetaribhozenai, nevamwe vavo, ndokureva seizvi kwavari: Ndiani wakakurairai kuvaka imba iyi nekupedzisa rusvingo urwu?
\v 4 Zvino vakavaudza seizvi: Ndeapi mazita evanhu vakavaka chivakwa ichi?
\v 5 Asi ziso raMwari wavo raiva pamusoro pevakuru veVaJudha, kuti havana kugona kuvaita kuti vamire, kusvika nyaya yasvika kuna Dhariyusi, zvino vakadzosera mhinduro netsamba maererano nechinhu ichi.
\p
\v 6 Chikoponorwa chetsamba Tatenai mutongi mhiri kwerwizi, naShetaribhozenai, nevamwe vake VaAfarishaki vaiva mhiri kwerwizi yavakatumira kuna Dhariusi.
\v 7 Vakatumira tsamba kwaari mairi maiva makanyorwa seizvi:
\p Kuna Dhariusi mambo, rugare rwese.
\v 8 Ngazvizikanwe kuna Mambo kuti takaenda kudunhu rekwaJudha, kuimba yaMwari mukuru, uye yakavakwa nemabwe makuru, nematanda akaiswa pachidziro, uye basa iri rinoitwa nekukurumidza uye rinobudirira muruoko rwavo.
\v 9 Zvino takabvunza vakuru avo, tikataura kwavari seizvi: Ndiani wakaisa murairo kwamuri wekuvaka imba iyi nekupedzisa rusvingo urwu?
\v 10 Takavabvunzawo mazita avo, kuti tikuzivisei, kuti tinyore mazita evanhu vari misoro yavo.
\v 11 Zvino saizvozvi vakadzosa shoko kwatiri vachiti: Isu tiri varanda vaMwari wekudenga nepasi, tinovaka imba yaiva yakavakwa makore mazhinji akapfuura, iyo mambo mukuru waIsraeri yaakavaka akapedza.
\v 12 Asi shure kweizvozvo madzibaba edu akatsamwisa Mwari wekumatenga, iye akavapa muruoko rwaNebhukadhenezari mambo weBhabhironi, muKaradhea; uyo wakaparadza imba ino, ndokutapira vanhu kuBhabhironi.
\v 13 Asi mugore rekutanga raKoreshi mambo weBhabhironi, mambo Koreshi wakamisa murairo wekuvaka imba iyi yaMwari.
\v 14 Nemidziyowo yegoridhe nesirivha yeimba yaMwari, Nebhukadhinezari yaakatora kubva mutembere yaiva paJerusarema, ndokuuya nayo kutembere yeBhabhironi, iyo mambo Koreshi wakabudisa mutembere yeBhabhironi, ndokupiwa wainzi Sheshibhazari, waakaita mutongi.
\v 15 Zvino wakati kwaari: Tora midziyo iyi, ugonoiisa mutembere iri paJerusarema, uye imba yaMwari ngaivakwe panzvimbo yayo.
\v 16 Ipapo uyu Sheshibhazari wakauya, akateya nheyo dzeimba yaMwari iri paJerusarema; zvino kubva panguva iyo kusvikira ikozvino yakaramba ichivakwa, nazvino ichigere kupera.
\v 17 Naizvozvo zvino, kanazvakanaka kuna mambo, ngavanzvere mumba yefuma yamambo iripo paBhabhironi, vawone kana zviri izvo, kana mambo Koreshi akaraira kuti imba ino yaMwari ivakwe Jerusarema, mambo agotizivisa kuda kwake pamusoro pechinhu ichi.

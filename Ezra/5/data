\c 5 Vanotanga kuvakazve nokupedzisa temberi 1 Zvino vaporofita, vaiti muporofita Hagai, naZekariya mwanakomana waIdho, vakaporofitera vaJudha vakanga vari paJudha neJerusaremu; vakaporofitera nezita raMwari waIsiraeri. 2 Ipapo Zerubhabheri mwanakomana waShearitieri, naJeshua mwanakomana waJozadhaki, vakasimuka, vakatanga kuvaka imba yaMwari paJerusaremu; vaporofita vaMwari, vakanga vanavo, vachivabatsira. 3 Zvino panguva iyo Tatenai, mubati wenyika mhiri kworwizi, naShetaribhozenai, namakurukota avo vakasvika kwavari, vakati kwavari, "Makarairwa nani kuvaka imba iyi, nokupedza rusvingo urwu here?" 4 Ipapo vakataurawo navo, vakati, "Mazita avarume vanovaka imba iyi ndivanaani ?" 5 Asi ziso raMwari wavo rakanga rakatarira vakuru vavaJudha, vakakoniwa kuvaregesa basa, kusvikira mhaka yaiswa kuna

\c 6
\p
\v 1 Ipapo Dhariusi mambo wakaita murairo, zvino vakanzvera muimba yemabhuku, pavaiva pakaiswa zvinokosha muBhabhironi.
\v 2 Zvino kwakawanikwa paAkimeta, pamuzinda waiva mudunhu reMedhia, rugwaro rwakapetwa, uye marwuri maiva nechirangaridzo seizvi:
\p
\v 3 Mugore rekutanga raKoreshi mambo, Koreshi mambo wakaita murairo: Imba yaMwari iri paJerusarema, imba ngaivakwe, nzvimbo pavanopa zvibairo, uye nheyo dzayo ngadziteiwe zvakasimba; urefu hwayo makubhiti makumi matanhatu, uye upamhi hwayo makubhiti makumi matanhatu;
\v 4 ive \add ne\add*misara mitatu yemabwe makuru, nemusara umwe wematanda matsva; muripo wezvishandiswa ngaupiwe kubva muimba yamambo.
\v 5 Nemidziyowo yegoridhe nesirivha yeimba yaMwari Nebhukadhinezari yaakatora patembere iri paJerusarema ndokuiwa nayo kuBhabhironi, ngaidzoswe, iuiswezve patembere iri Jerusarema, panzvimbo yayo, mugoisa muimba yaMwari.
\p
\v 6 Zvino, Tatenai mutongi mhiri kwerwizi, naShetari-Bhozinai, nevamwe vavo VaAfarisaki, vari mhiri kwerwizi, ivai kure naikoko.
\v 7 Regai basa reimba yaMwari; mutongi weVaJudha nevakuru veVaJudha ngavavake imba yaMwari panzvimbo yayo.
\v 8 Uye murairo unoitwa neni zvamuchaita kuvakuru veVaJudha ava pakuvakwa kweimba yaMwari, kuti pafuma yamambo, pamutero mhiri kwerwizi, muripo wezvinoshandiswa uchapiwa varume ava nekukurumidza kuti vasamira.
\v 9 Uye zvese zvavanoshaiwa, zvese nzombe diki, nemakondohwe, nemakwayana, zvezvipo zvinopiswa zvaMwari wekudenga, gorosi, munyu, waini, mafuta, zvichienderana neshoko revapristi vari paJerusarema, ngazvipiwe kwavari zuva nezuva pasina kukundikana;
\v 10 kuti vape zvibairo zvehwema hunotapira kuna Mwari wekudenga, uye vachinyengeterera upenyu hwamambo nehwevanakomana vake.
\v 11 Zvino mutemo wamiswa neni, kuti ani nani anoshandura shoko iri, danda ngaribviswe paimba yake, uye asimudzwa ngaaroverwe pamusoro paro, neimba yake ngaiitwe dutu remupfudze nekuda kweizvozvi;
\v 12 Zvino Mwari wakaita kuti zita rake rigarepo ngaaparadze mambo upi neupi kana vanhu vachaisa ruoko rwavo kushandura nekuparadza imba iyi yaMwari iri paJerusarema. Ini Dhariusi ndamisa mutemo; ngazviitwe nekukurumidza.
\p
\v 13 Ipapo Tatenai mutongi mhiri kwerwizi, naShetari-Bhozenai, nevamwe vavo vakaita saizvozvo nekukurumidza zvichienderana neizvo Dhariusi mambo zvaaiva atuma.
\v 14 Zvino vakuru vevaJudha vakavaka ndokubudirira kubudikidza nechiporofita chaHagai muporofita, naZekariya mwanakomana waldho. Zvino vakavaka ndokupedza zvichienderana nemutemo waMwari waIsraeri, uye zvichienderana nemutemo waKoreshi, naDhariusi, naAritakiserikisi mambo wePerisia.
\v 15 Zvino imba iyi yakapedzwa nezuva retatu remwedzi weAdhari raiva riri gore retamhatu rekutonga kwaDhariusi mambo.
\p
\v 16 Zvino vana vaIsraeri, nevapristi, neVaRevhi, nevana veutapwa ndokuita kutsaurwa kweimba iyi yaMwari nemufaro.
\v 17 Zvino vakapa pakutsaurwa kweimba iyi yaMwari nzombe zana, makondohwe mazana maviri, makwayana mazana mana; uye nhongo dzembudzi gumi nembiri dziri chipo chezvivi chaIsraeri wese zvichienderana neuwandu hwemarudzi aIsraeri.
\v 18 Zvino vakamisa vapristi pazvikamu zvavo, neVaRevhi pamapoka avo, pashumiro yaMwari paJerusarema; sezvazvakanyorwa pabhuku raMozisi.
\p
\v 19 Zvino vana veutapwa vakaita pasika neregumi nemana remwedzi wekutanga.
\v 20 Nokuti vapristi neVaRevhi vaiva vazvinatsa pamwe chete, vese vavo vaiva vakanaka; zvino vakabaira pasika vana vese veutapwa nehama dzavo vapristi, naivo vamene.
\v 21 Zvino saizvozvo avo vakadzoka pautapwa nevese vakatsaurwa kubva pakusachena kwemarudzi epanyika kuti vatsvke Jehovha Mwari waIsraeri vakadya.
\v 22 Zvino vakaita mutambo wechingwa chisina kuviriswa mazuva manomwe nemufaro, nokuti Jehovha waiva avafadza, ndokutendeusira kwavari moyo wamambo weAsiriya, kuti asimbise ruoko rwavo pabasa reimba yaMwari, Mwari waIsraeri.

\c 1
\s Koreshi mambo wePerisia anotendera vaJudha kudzokera kunyika yavo
\p
\v 1 Zvino mugore rekutanga raKoreshi mambo wePerisia, kuti shoko raJehovha \add rakarehwa\add* nemuromo waJeremiya rizadzisike, Jehovha wakamutsa mweya waKoreshi mambo wePerisia kuti apfuudze kudanidzira paushe hwake hwese uyewo nechinyorwa achiti:
\p
\v 2 Ndizvo zvinoreva Koreshi mambo wePerisia: Jehovha Mwari wekumatenga wakandipa ushe hwese hwenyika, uye wakandiraira kumuvakira imba paJerusarema riri paJudha.
\v 3 Ndiani ari pakati penyu wevanhu vake, Jehovha Mwari wake ngaave naye, uye ngaakwire, ngaakwire kuJerusarema riri paJudha, agovaka imba yaJehovha Mwari waIsraeri (ndiMwari), ari paJerusarema.
\v 4 Ani nani akasara wepapi nepapi paanogara semutorwa, varume vekwake ngavamubatsire nesirivha, uye negoridhe, uye nenhumbi, uye nemombe, uye nezvipo zvekuzvidira, zveimba yaMwari iri paJerusarema.
\p
\v 5 Zvino kwakasimuka misoro yemadzibaba ekwaJudha naBhenjamini, nevapristi, neVaRevhi, neumwe neumwe Mwari waaiva amutsa mweya wake, kuti vakwire kunovaka imba yaJehovha iri paJerusarema.
\v 6 Uye vese vaiva vakavapoteredza vakasimbisa maoko avo nemidziyo yesirivha, negoridhe, nenhumbi, nemombe, uye nezvinhu zvinokosha, kusingaverengwi zvese zvakapiwa nekuzvidira.
\p
\v 7 Namambo Koreshi wakabudisa midziyo yeimba yaJehovha, Nebhukadhinezari yaaiva abudisa paJerusarema ndokuiisa muimba yavamwari vake;
\v 8 Koreshi mambo wePerisia ndokudzibudisa neruoko rwaMitiredhati mubati wehomwe, ndokudziverengera kuna Sheshibhazari muchinda waJudha.
\v 9 Zvino uhwu ndihwo uwandu hwavo: Ndiro dzegoridhe makumi matatu, nendiro dzesirivha chiuru, mapanga makumi maviri nemapfumbamwe;
\v 10 mbiya dzegoridhe makumi matatu, dzimwe mbiya dzesirivha mazana mana negumi, neimwe midziyo churu chimwe.
\v 11 Midziyo yese yegoridhe neyesirivha yaiva zvuru zvishanu nemazana mana. Zvese Sheshibhazari wakazvikwidza pamwe neavo vakakwidzwa pakutapwa vachibva kuBhabhironi vachienda Jerusarema.

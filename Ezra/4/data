\c 4
\s VaSamaria vanoedza kuvadzivisa kuvaka tembere
\p
\v 1 Zvino vavengi vaJudha naBhenjamini pavakanzwa kuti vana veutapwa vavakira Jehovha Mwari waIsraeri tembere;
\v 2 ndokuswedera kuna Zerubhabheri, nekuvakuru wemadzibaba, ndokuti kwavari: Ngativake nemwi, nokuti tinotsvaka Mwari wenyu semwi; uye tinomubaira kubva pamazuva aEsari-Hadhoni mambo weAsiriya wakatikwidza pano.
\v 3 Asi Zerubhabheri, naJeshua, nevamwe vevakuru vmadzibaba aIsraeri vakati kwavari: Hazvisi zvenyu nesu kuvakira Mwari wedu imba; asi tisu tega tichavakira Jehovha Mwari waIsraeri, mambo Koreshi mambo wePerisia sezvaakatiraira.
\v 4 Zvino zvakaitika vanhu venyika iyo vashaisa simba maoko evanhu vaJudha, ndokuvatambudza pakuvaka.
\v 5 Zvino vakavahaira varairiri, kunyonganisa chinangwa chavo mazuva ese aKoreshi mambo wePerisia, uye kusvika pakutonga kwaDhariusi mambo wePerisia.
\v 6 Nepakutonga kwaAhasheroshi, pakutanga kwake kutonga, vakanyora mhosva pamusoro pevagari vekwaJudha neJerusarema.
\p
\v 7 Zvino mumazuva aAritakiserikisi; Bhishirami, Mitiredhati, Tabheeri nedzimwe shamwari dzake vakanyorera kuna Aritakiserikisi mambo wePerisia; muchinyorwa tsamba yaiva yakanyorwa nechiAramia, nekududzirwawo nechiAramia.
\v 8 Rehumi murairiri, naShimishai munyori vakanyorera tsamba maererano neJerusarema kuna Aritakiserikisi mambo, nenzira iyi:
\v 9 Ipapo Rehumi murairiri, naShimishai munyori, nevamwe vevavaiva navo, VaDhinai, VaAfarisatiki, VaTariperi, VaAfarisi, VaArikevhi, VaBhabhironi, VaShushaniki, VaDhehai, VaErami,
\v 10 nedzimwe ndudzi Osinapari mukuru wakakurumbira dzaakauya nadzo ndokuisa mumaguta eSamaria, nedzimwe mhiri kwerwizi, nepanguva yakadai.
\p
\v 11 Ichi chikoponorwa chetsamba yavakatuma kwaari, kuna Aritakiserikisi mambo: Varanda venyu, varume vari mhiri kwerwizi, nepanguva yakadai.
\v 12 Ngazvizikanwe kuna mambo, kuti VJudha vakakwira kubva kwamuri kuuya kwatiri vasvika paJerusarema, vanovaka guta rekupanduka uye rakaipa, uye vapedza masvingo, nekugadzirisa nheyo.
\v 13 Zvino ngazvizikanwe kuna mambo, kuti kana guta iri rikavakwa, uye masvingo akamiswa\add zve\add*, havangabudisi mutero, mari yefaniro, nemari yenzira, zvino uchatadzira homwe yemadzimambo.
\v 14 Zvino sezvatinodya munyu pamunyu wemuzinda wamambo, uye zvatisingafaniri kuona kuzvidzwa kwa kwamambo, naizvozvo tatuma tikazivisa mambo;
\v 15 kuti vanzvere pabhuku yenhau yamadzibaba enyu; muchaona mubhuku yenhau, kuti guta iri raimukira mambo, raitadzira madzimambo nenyika, uye kuti mukati maro vairamba vachimukira madzimambo kubva kare nakare. Guta iri rakaparadzwa nemhaka iyo.
\v 16 Tinozivisa mambo kuti kana guta iri richivakwazve, uye masvingo aro achimiswa, naizvozvi hamungavi nemugove mhiri kwerwizi.
\p
\v 17 Mambo wakatuma mhinduro kuna Rehumi murairiri, naShimishai munyori, nevamwe vavo vanogara muSamaria nevamwe mhiri kwerwizi, \add achiti\add*: Rugare, uye panguva yakadai.
\v 18 Tsamba yamakatumira kwatiri yaverengwa zvakajeka pamberi pangu.
\v 19 Zvino murairo waiswa neni, zvino vakatsvaka ndokuwana kuti kubva panguva dzakare guta iri raizvisimudzira kurwisa madzimambo, uye kumukira nepanduka kwakaitwa mukati maro.
\v 20 Uye madzimambo ane simba akavapo paJerusarema, awo akatonga pamusoro pe\add nyika\add* dzese mhiri kwerwizi; nemutero, mari yefaniro nemari yenzira zvikapiwa ivo.
\v 21 Ikozvino isai murairo kuti kumisa vanhu ava, kuti guta iri risavakiwa kusvik paiswa murairo neni.
\v 22 Chenjerai ikozvino kuti musashaya hanya pakuita izvi. Sei chakaipa chichakura kutadzira madzimambo?
\p
\v 23 Zvino pakaverengwa chikoponorwa chetsamba yamambo Aritakiserikisi, Rehumi, naShimishai munyori, nevamwe vavo vakakwira nekukurumidza kuJerusarema kuvaJudha, ndokuvamisa nechikuriri nechisimba.
\v 24 Ipapo basa reimba yaMwari paJerusarema rakamira; ndokumira kusvika gore rechipiri rekutonga kwaDhariusi mambo wePerisia.

\c 4
\s VaSamaria vanoedza kuvadzivisa kuvaka tembere
\p
\v 1 Zvino vavengi vaudha naBhenjamini pavakanzwa kuti vana veutapwa vavakira Jehovha Mwari waIsraeri tembere;
\v 2 ndokuswedera kuna Zerubhabheri, nekumukuru wedzimba dzemadzibaba, ndokuti kwavari: Ngativake nemwi, nokuti tinotsvaka Mwari wenyu semi; uye tinomubaira kubva pamazuva aEsari-Hadhoni mambo weAsiriya wakatikwidza pano.
\v 3 Asi Zerubhabheri, naJeshua, nevamwe vevakuru vedzimba dzemadzibaba aIsraeri vakati kwavari: Hazvisi zvenyu nesu kuvakira Mwari wedu imba; asi tisu tega tichavakira Jehovha Mwari waIsraeri, mambo Koreshi mambo wePerisia sezvaakatiraira.
\v 4 Zvino zvakaitika vanhu venyika iyo vakashaisa simba maoko evanhu vaJudha, ndokuvatambudza pakuvaka.
\v 5 Zvino vakavahaira varairiri, kunyonganisa chinangwa chavo mazuva ese aKoreshi mambo wePerisia, uye kusvika pakutonga kwaDhariusi mambo wePerisia.
\v 6 Nepakutonga kwaAhasheroshi, pakutanga kwake kutonga, vakanyora mhosva pamusoro pevagari vekwaJudha neJerusarema.
\p
\v 7 Zvino mumazuva aAritakiserikisi; Bhishirami, Mitiredhati, Tabheeri nedzimwe shamwari dzake vakanyorera kuna Aritakiserikisi mambo wePerisia; muchinyorwa chentsamba chaiva chakanyorwa nechiAramia, nekududzirwawo nechiAramia.
\v 8 Rehumi murairiri, naShimishai munyori vakanyorera tsamba maererano neJerusarema kuna Aritakiserikisi mambo, nenzira iyi:
\v 9 Ipapo Rehumi murairiri, naShimishai munyori, neamwe vevavaiva navo, VaDhinai, VaAfarisatiki, VaTariperi, VaAfarisi, VaArikevhi, VaBhabhironi, VaShushaniki, VaDhehai, VaErami,
\v 10 nedzimwe ndudzi Osinapari mukuru wakakurumbira dzaakauya nadzo ndokuisa mumaguta eSamaria, nedzimwe mhiri kwerwizi, nepanguva yakadai.
\p
\v 11 Ichi chikoponorwa chetsamba yavakatuma kwaari, kuna Aritakiserikisi mambo: Varanda venyu, varume vari mhiri kwerwizi, nepanguva yakadai.
\v 12 Ngazvizikanwe kuna mambo, kuti VJudha vakakwira kubva kwamuri kuuya kwatiri vasvika paJerusarema, vanovaka guta rekupanduka uye rakaipa, uye vapedza masvingo, nekugadzirisa nheyo.
\v 13 Zvino ngazvizikanwe kuna mambo, kuti kana guta iri rikavakwa, uye masvingo akamiswa\add zve\add*, havangabudisi mutero, mari yefaniro, nemari yenzira, pashure uchatadzira homwe yamadzimambo.
\v 14 Zvino isu, zvatinodya munyu unobva paimba yamambo, uye zvatisingafaniri kuona mambo achininipiswa, tatuma tsamba kuzozivisa mambo;
\v 15 kuti vanzvere pabhuku yenhau yamadzibaba enyu; muchaona mubhuku yenhau, kuti guta iri raimukira mambo, raitadzira madzimambo nenyika, uye kuti mukati maro vairamba vachimukira madzimambo kubva kare nakare. Guta iri rakaparadzwa nemhaka iyo.
\v 16 Tinozivisa mambo kuti kana guta iri rikavakwazve, namasvingo akapera, nemhaka iyo hamungazovi nomugove mhiri korwizi.
\p
\v 17 Ipapo mambo akatuma mhinduro kuna Rehumi mukuru, naShimishai munyori, nedzimwe shamwari dzavo dzaigara Samaria napamwe mhiri korwizi, achiti: Rugare ngaruve nemi, namamwe mashoko akadai.
\v 18 Tsamba yamakatitumira, ndairavirwa zvakanaka.
\v 19 Ndikaraira, vakanzvera vakaona kuti guta iri raimukira madzimambo kubva kare nakare, uye kuti mukati maro maiva nokumukira mambo nokurangana zvakaipa.
\v 20 Uye madzimambo ane simba aivapo paJerusarema, aibata ushe ese pamhiri porwizi; ivo vaibudisirwa mutero, nezvipo, nomuripo wenzira.
\v 21 Zvino temai chirevo chokuti vanhu avo varege basa ravo, guta iri rirege kuvakwa, kusvikira ini ndatema chirevo.
\v 22 Chenjerai, musanonoka pachinhu ichi; chakaipa chichakurireiko, kuzotadzira madzimambo?
\p
\v 23 Zvino mashoko etsamba yamambo Aritashasita akati aravirwa Rehumi, naShimishai munyori, namakurukota avo, vakakurumidza kuenda Jerusarema kuvaJudha, vakavadzivisa nokumanikidza nesimba.
\v 24 Ipapo basa reimba yaMwari paJerusarema rakaregwa; rikaregwa kusvikira pagore rechipiri rokubata ushe kwaDhariusi mambo wePerisia.

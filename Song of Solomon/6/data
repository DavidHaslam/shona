\c 6
\p
\v 1 Wakaendepi mudiwa wako, iwe wakanaka pakati pevakadzi? Wakatendeukirepi, kuti timutsvake pamwe newe?
\v 2 Mudiwa wangu wakaburukira kubindu rake, kundima dzezvinonhuhwira, kunodya mumapindu, nekuunganidza maruva.
\v 3 Ini ndiri wemudiwa wangu; uye mudiwa wangu ndewangu; anofura pakati pemaruva.
\p
\v 4 Wakanaka, shamwari yangu, seTiriza, unoyevedza seJerusarema, unotyisa se\add hondo\add* ine mireza.
\v 5 Bvisa meso ako kwandiri, nokuti anondikunda. Vhudzi rako seboka rembudzi dzinoonekwa kubva kuGiriyadhi.
\v 6 Mazino ako akaita seboka remakwayana anokwira kubva pakushambidzwa, nokuti ese anobereka vaviri vaviri, uye hapana rakafirwa pakati pawo.
\v 7 Zvavovo zvako zvakaita sebhande repomegiranati mukati mechifukidzo chako.
\v 8 Pane madzihosi makumi matanhatu nevarongo makumi masere, nemhandara dzisingaverengeki.
\v 9 Njiva yangu ndeimwe, wakakwana wangu, ndiye umwe ega wamai vake; musanangurwa wewakamubereka. Vakunda vakamuona, vakamuropafadza; madzihosi nevarongo, vakamurumbidza.
\p
\v 10 Ndiyani uyo anotsikitsira semambakwedza, wakanaka semwedzi, wakachena sezuva, anotyisa sehondo ine mireza?
\p
\v 11 Ndakaburukira kubindu renzungu, kuona mabukira mumupata, kuti ndione kana muzambiringa wotunga, kana mapomegiranati otunga maruva.
\v 12 Ndisati ndazviziva, mweya wangu wakandigadza pangoro dzoumambo dzavanhu vangu.
\p
\v 13 Dzoka, dzoka, Shuramiti; dzoka, dzoka, kuti tikutarire. Munoda kutarira muShuramiti neiko, sezvamunotarira kutamba kwendaza mbiri?

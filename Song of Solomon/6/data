\c 6
\p
\v 1 Wakaendepi mudiwa wako, iwe wakanaka pakati pevakadzi? Wakatendeukirepi, kuti timutsvake pamwe newe?
\v 2 Mudiwa wangu wakaburukira kubindu rake, kundima dzezvinonhuhwira, kunodya mumapindu, nekuunganidza maruva.
\v 3 Ini ndiri wemudiwa wangu; uye mudiwa wangu ndewangu; anofura pakati pemaruva.
\p
\v 4 Wakanaka, shamwari yangu, seTiriza, unoyevedza seJerusarema, unotyisa se\add hondo\add* ine mireza.
\v 5 Bvisa meso ako kwandiri, nokuti anondikunda. Vhudzi rako seboka rembudzi dzinoonekwa kubva kuGiriyadhi.
\v 6 Mazino ako akaita seboka remakwayana anokwira kubva pakushambidzwaeno aka akafanana neboka renhunzvi dzamakwai, dzinobva pakushambwa; rimwe nerimwe radzo rina vana vaviri, hakuna rimwe risina mwana.
\v 7 Zvavovo zvako zvakafanana nebhande repomegiranati pakutarira kwako pakati pechifukidzo chako.
\v 8 Vahosi vana makumi matanhatu navarongo vana makumi masere variko, nemhandara dzisingaperi.
\v 9 Njiva yangu, akakwana wangu, ndiye umwe ega; ndiye mwana umwe wega wamai vake; ndiye musanangurwa wowakamubereka; vakunda vakamuona, vakati akaropafadzwa; navahosi navarongo, vakamurumbidza.
\p
\v 10 Ndianiko uyo anotarira samambakwedza, akanaka somwedzi, akachena sezuva, anotyisa sehondo ine mireza?
\p
\v 11 Ndakaburukira kumunda wenzungu, kuti ndione miti mitema mumupata, kuti ndione kana muzambiringa wotunga, kana mapomegiranati otunga maruva.
\v 12 Ndisati ndazviziva, mweya wangu wakandigadza pangoro dzoumambo dzavanhu vangu.
\p
\v 13 Dzoka, dzoka, Shuramiti; dzoka, dzoka, kuti tikutarire. Munoda kutarira muShuramiti neiko, sezvamunotarira kutamba kwendaza mbiri?

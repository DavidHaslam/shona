\c 2
\v 1 Ndiri ruva rebundo rokuSharoni, Ndiri ruva rokumapani.
\p
\v 2 Seruva pakati peminzwa, Ndizvo zvakaita mudiwa wangu pakati pavakunda.
\p
\v 3 Somuapuri pakati pemiti yokudondo, Ndizvo zvakaita mudiwa wangu pakati pavanakomana. Ndakagara mumumvuri wake nomufaro mukuru; Zvibereko zvake zvakanga zvichinaka pamukanwa wangu.
\p
\v 4 Akandiisa kuimba yomutambo; Mureza wake pamusoro pangu rwakanga ruri rudo.
\p
\v 5 Nditsigirei namadzambiringa akaomeswa, ndisimbisei namaapuri; Nokuti ndinorwara norudo.
\p
\v 6 Ruoko rwake rworuboshwe ruri pasi pomusoro wangu; Ruoko rwake rworudyi runondimbundikira.
\p
\v 7 Ndinokupikirai, imi vakunda veJerusaremu, Nemharapara nenondo dzokubundo, Kuti murege kupfutidza kana kumutsa rudo, Kusvikira irwo rwada rumene.
\p
\v 8 Inzwai izwi romudiwa wangu! Tarirai, wouya, Achikwakuka pamakomo, Achichirika pazvikomo.
\p
\v 9 Mudiwa wangu akafanana nemharapara kana nomwana wenondo; Tarirai, womira seri kworusvingo rwedu; Anotarira napamawindo; Anodongorera napazvitanda zvamawindo.
\p
\v 1 Mudiwa wangu akataura, akati kwandiri,
\s "Simuka, shamwari yangu, akanaka wangu, huya!"
\s "Nokuti, tarira, chando chaenda; Mvura yapera, yaenda;
\p
\v 12 Maruva aonekwa panyika;
\s Nguva yokurira kweshiri yasvika, Nezwi renjiva rinonzwika panyika
\s yedu.
\p
\v 13 Muonde woibvisa maonde awo mambishi,
\s Uye midzambiringa yotunga maruva; Yobudisa kunhuwira kwawo; Simuka, -shamwari yangu, akanaka
\s wangu huya!
\p
\v 14 Iwe njiva yangu, uri mumikaha yedombo,
\s Pakadzitika pamawere;
\s Ndione chiso chako,
\s Ndinzwe izwi rako;
\s Nokuti izwi rako rakanaka, chiso chako chakanaka.
\p
\v 15 Tibatirei makava, makava maduku, Anotadzira minda yemidzambiringa; Nokuti minda yedu
\s yemidzambiringa yotunga maruva.
\p
\v 16 Mudiwa wangu ndowangu, neni ndiri wake;
\s Anofudza makwai ake pakati pamaruva ebundo.
\p
\v 17 Kana zuva rotonhorera, nemimvuri yotiza,
\s Tendeuka, mudiwa wangu, uve semharapara nomwana wenondo Pamusoro pamakomo eBheteri.

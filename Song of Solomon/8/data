\c 8
\p
\v 1 Dai wakaita sehanzvadzi yangu yakanwa mazamu amai vangu! Dai ndaikuwana panze, ndaikutsvoda; zvirokwazvo hakuna aindishora.
\v 2 Ndaikutungamirira ndigokupinza mumba mamai vangu, vaindidzidzisa, ndaikunwisa zvewaini yakaiswa zvinonhuhwira, zvemuto wemapomegiranati angu.
\v 3 Ruoko rwake rweruboshwe rwuri pasi pemusoro wangu, uye rudyi rwunondimbundikira.
\v 4 Ndinokupikisai, imwi vakunda veJerusarema, kuti musabvongodza kana kumutsa rudo kusvika rwada.
\p
\v 5 Ndiyani uyu anokwira kubva kurenje akasendama pamudiwa wake? Ndakakumutsa pasi pemiti wemuapuri; ndipo mai vako pavakakutamburira, ndipo pavakakutamburira ivo vakakubereka.
\p
\v 6 Ndiise sechisimbiso pamoyo wako, sechisimbiso paruoko rwako; nokuti rudo rune simba serufu; godo rine utsinye seguva, mazimbe aro mazimbe emoto ane murazvo une simba kwazvo.
\v 7 Mvura zhinji haigoni kudzima rudo; uye mafashame haangarwukukuri. Kana munhu akapa fuma yese yeimba yake nekuda kwerudo, vangaizvidza zvekuizvidza.
\p
\v 8 Tine hanzvadzi diki, uye isina mazamu, tichaiitirei hanzvadzi yedu pazuva richataurwa nezvake?
\v 9 Kana ari rusvingo, tichavaka pamusoro pake shongwe yesirivha, uye kana ari mukova, tichamukomberedza nemapuranga emusidhari.
\p
\v 10 Ini ndaiva rusvingo, mazamu angu akaita seshongwe; panguva iyo ndakava pamberi pake semunhu awana rugare.
\v 11 Soromoni waiva nemunda wemizambiringa paBhaari-Hamoni, wakapa munda wemizambiringa kuvachengeti; umwe neumwe waiuya nezvezvibereko zvawo, makobiri esirivha gumi remazana.
\v 12 Munda wangu wemizambiringa, iwo wangu, uri pamberi pangu; iwe Soromoni, gumi remazana nderako, nemazana maviri ndeevachengeti vezvibereko zvawo.
\p
\v 13 Iwe unogara mumabindu, shamwari dzinoteerera inzwi rako; ndinzwise\add wo\add* iro.
\p
\v 14 Kurumidza, mudiwa wangu, uve semharapara kana mhuru yenondo pamusoro eamakomo ezvinonhuhwira.

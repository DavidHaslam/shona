\c 8
\p
\v 1 Aiwa, dai wakanga wakaita sehanzvadzi yangu, Akamwa mazamu amai vangu! Dai ndakuwana panze, ndakutsvoda; Zvirokwazvo, hakuna aindishora.
\p
\v 2 Ndaienda newe, ndikakuisa mumba mamai vangu Ivo vandidzidzise; Ndaikupa waini yakavhenganiswa nezvinonhuwira kuti uinwe, Nomukumbi wamatamba angu.
\p
\v 3 Ruoko rwake rworuboshwe ngaruve pasi pomusoro wangu, Ruoko rwake rworudyi ngarundimbundikire.
\p
\v 4 Ndinokupikirai, imi vakunda veJerusaremu, Kuti murege kupfutidza kana kumutsa rudo, Kusvikira irwo rwada rumene.
\p
\v 5 Ndianiko uyo anokwira achibva kurenje, Akasendamira pamudiwa wake? Pasi pomuapuri ndipo pandakakumutsa; Ndipo pakakutamburira mai vako, Ndipo pavakakutamburira, ivo vakakubereka.
\p
\v 6 Ndishonge sechisimbiso pamwoyo pako, Sechisimbiso paruoko rwako; Nokuti rudo rune simba sorufu; Godo rinokuvadza seSheori; Kupisa kwaro ndiko kupisa kwomoto,
\p Murazvo chaiwo waJehovha.
\v 7 Mvura zhinji haigoni kudzima rudo; Nzizi hadzingarubitirisi; Kunyange munhu akapa pfuma yose yeimba yake kuti awane rudo, Angazvidzwa chose.
\p
\v 8 Tine chinun'una, Chigere kuva namazamu; Tichadiniko nechinun'una chedu Nezuva raachakumbirwa?
\p
\v 9 Kana ari rusvingo,
\s Tichavaka pamusoro pake
\s kashongwe kwesirivha;
\s Kana ari mukova, Tichamukomberedza namapuranga emisidhari.
\p
\v 10 Ini ndaiva rusvingo, mazamu angu akaita shongwe dzarwo;
\s Panguva iyo ndakava pamberi pake somunhu akawana rugare.
\p
\v 11 Soromoni akanga ano munda wemidzambiringa paBhaarihamoni, Akaisa munda uyo kuvatariri; Mumwe nomumwe aifanira
\s kumuvigira
\s masirivha ane gumi ramazana pamusoro pezvibereko zvawo.
\p
\v 12 Munda wangu wemidzambiringa,
\s iwo wangu, uri pamberi pangu;
\s Iwe Soromoni, uchapiwa gumi
\s ramazana,
\s Navanochengeta zvibereko zvawo vachapiwa mazana maviri.
\p
\v 13 Iwe, unogara muminda,
\s Shamwari dzako dzinoteerera izwi rako;
\s Nditendere ini ndirinzwewo.
\p
\v 14 Kurumidza, mudiwa wangu,
\s Uve semharapara kana mwana wenondo
\s Pamusoro pamakomo
\s ezvinonhuwira.

\c 4
\s Chikomba chinorumbidza mwenga
\p
\v 1 Tarira, akanaka sei, shamwari yangu; tarira, akanaka sei! Meso ako akafanana neenjiva pakutarira kwawo pakati pechifukidzo chako; Vhudzi rako rakafanana neboka rembudzi, Dzinoburukira mujinga megomo reGireadhi.
\p
\v 2 Meno ako akafanana neboka ramakwai achangoveurwa, Anobva pakushambwa; Rimwe nerimwe rawo rina vana vaviri, Hakuna rimwe risina mwana.
\p
\v 3 Miromo yako yakafanana norwonzi rwakatsvuka; Kutaura kwako kwakanaka; Zvavovo zvako zvakafanana nebhande redamba Pakutarira kwako pakati pechifukidzo chako.
\p
\v 4 Mutsipa wako wakafanana nenhare yaDhavhidhi. Yakavakirwa nhumbi dzokurwa, Makaturikwa nhoo dzine churu chezana, Dzose dziri nhoo dzemhare.
\p
\v 5 Mazamu ako maviri akafanana navana vemharapara, Vari vana vakaberekwa vari vaviri, Vanochera pakati pamaruva ebundo.
\p
\v 6 Kana zuva rotonhorera, mimvuri yotiza, Ndichaenda kugomo remura, Nokuchikomba chezvinonhuwira.
\p
\v 7 Akaisvonaka, iwe shamwari yangu; Hakuna gwapa kwauri.
\p
\v 8 Hendei tose, iwe mwenga wangu, tibve paRebhauni, Tibve paRebhanoni tose; Tarira uri pamusoro weAmana, Pamisoro yeSeniri neHerimoni, Panzvimbo dzeshumba,
\p Pamakomo engwe.
\v 9 Wanditorera mwoyo wangu, hanzvadzi yangu, mwenga wangu; Wanditorera mwoyo wangu nokunditarira kamwe nameso ako, Nechishongo chimwe chomutsipa wako.
\p
\v 1 Rudo rwako rwakanaka sei, hanzvadzi yangu,
\s mwenga wangu!
\s Rudo rwako runopfuura waini zvikuru sei!
\s Nokunhuwira kwezvizoro zvako miti
\s yose inonhuwira!
\p
\v 11 Miromo yako, mwenga wangu, inodonha musvi ouchi;
\s Uchi nomukaka zviri pasi porurimi rwako;
\s Kunhuwira kwenguo dzako kwakafanana
\s nokunhuwira kweRebhanoni.
\p
\v 12 Hanzvadzi yangu, mwenga wangu, munda wakakomberedzwa, Chitubu chakapoteredzwa, tsime
\s rakafunhirwa.
\p
\v 13 Matavi ako munda wamatamba, une zvibereko zvakaisvonaka; Maruva ehena nenarido,
\p
\v 14 Narido nesafironi,
\s Karamusi nekinamoni, nemiti yose inonhuwira,
\s Mura negavakava, nezvose zvinoisvonhuwira.
\s xs Uri tsime reminda,
\s Chitubu chemvura mhenyu, Nenzizi dzinoyerera dzichibva Rebhanoni.
\s Kupindura kwomwenga
\p
\v 16 Muka, iwe mhepo yokumusoro; uya, iwe mhepo yezasi;
\s Furidzira pamunda wangu, kuti zvinonhuwira zvawo zvibudire kunze.
\s Mudiwa wangu ngaapinde
\s mumunda make,
\s Ngaadye zvibereko zvake zvakaisvonaka.

\c 4
\s Chikomba chinorumbidza mwenga
\p
\v 1 Tarira, wakanaka, shamwari yangu; tarira, wakanaka. Meso ako seenjiva mukati mechifukidzo chako; vhudzi rako rakaita seboka rembudzi, dzinoburuka mugomo reGiriyadhi.
\v 2 Mazino ako akaita seboka remakwai akaveurwa, anokwira kubva pakushambidzwa; rimwe nerimwe rawo rinobereka vana vaviri, hakuna rakafirwa pakati pawo.
\v 3 Serwonzi rushava ndizvo zvakaita miromo yako, uye mutauro wako wakanaka, sebasa remupomegiranati* ndizvo zvakaita zvavovo zvako mukati mechifukidzo chako.
\v 4 Mutsipa wako wakaita seshongwe yaDhavhidhi, yakavakwa kuva imba yezvombo, kwakaremberera pairi nhovo churu, dzese dziri nhovo dzemhare.
\v 5 Mazamu ako maviri akaita sevana vemharapara, vana vakaberekwa vari vaviri, vanofura pakati pemafurauzi.
\v 6 Kusvika mambakwedza, nemimvuri yatiza, ini ndichaenda kugomo remura*, nekuchikomo chezvipfungaidzo zvinonhuhwira.
\v 7 Iwe wakanaka zvese, shamwari yangu, uye hamuna chipomerwa mauri.
\p
\v 8 Hende neni kubva kuRebhanoni, mwenga \add wangu\add*, iwe mwenga wangu, tibve paRebhanoni, tibve neni kubva Rebhanoni. Tarira uri panhongonya yeAmana, nhongonya yeSeniri neHerimoni, pamagara eshumba, kubva pamakomo eingwe.
\v 9 Wanditorera moyo wangu, hanzvadzi yangu, mwenga; wanditorera moyo wangu nerimwe remaziso ako, neruketani rumwe rwemutsipa wako.
\v 10 Rudo rwako rukuru rwakanaka sei, hanzvadzi yangu, mwenga! Rwakanaka kupfuura waini zvikuru sei! Nekunhuhwira kwezvifafaidzo zvinonhuhwira kupfuura zvinonhuhwira zvese!
\v 11 Miromo yako, mwenga, inodonha zinga reuchi; uchi nemukaka zviri pasi perurimi rwako; uye kunhuhwira kwenguvo dzako kwakaita sekunhuhwira kweRebhanoni.
\v 12 Uri bindu rakapfigwa, hanzvadzi yangu, mwenga, chitubu chakapfigirwa, tsime rakaiswa chiratidzo.
\v 13 Mabukira ako munda wemapomegiranati, une zvibereko zvakaisvonaka; hena nenaridho*.
\v 14 Naridho* nesafironi*, karamusi* nekinamoni*, nemiti yese inonhuhwira, mura negavakava, nezvese zvinonhuhwira zvinokosha.
\v 15 Tsime reminda, chitubu chemvura zhinji mhenyu, nenzizi dzinoyerera dzichibva Rebhanoni.
\s Kupindura kwemwenga
\p
\v 16 Muka, iwe mhepo yekumaodzanyemba; uye huya, iwe mhepo yechamhembe; furidzira pamunda wangu, kuti zvinonhuhwira zvawo zviyerere zvibude. Mudiwa wangu ngaapinde mumunda make, ngaadye zvibereko zvake zvakaisvonaka.

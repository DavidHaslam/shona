\c 3
\s Mwenga anotsvaka chikomba chake
\p
\v 1 Pamubhedha wangu pausiku uzhinji, ndakamutsvaka iye mweya wangu waunoda; ndakamutsvaka, asi handina kumuwana.
\v 2 Ndichasimuka ikozvino nditenderere muguta; panzira dzemumusha, nepamapani, ndakamutsvaka iye mweya wangu waunoda; ndakamutsvaka asi handina kumuwana.
\v 3 Varindi, vanotenderera muguta vakandiwana; \add ndikati\add*: Mamuona here iye mweya wangu waunoda?
\v 4 Ndakati ndapfuura zvishoma pavari, ndokumuwana iye mweya wangu waunoda; ndakamubata, uye handina kumurega achienda kusvika ndamupinza muimba yamai vangu, nemukamuri raiye wakandigamuchira muchizvaro.
\v 5 Ndinokupikisai, vakunda veJerusarema, nemharapara kana nenondo dzesango, kuti musabvongodza kana kumutsa rudo, kusvika rwada.
\s Kuuya kwechikomba
\p
\v 6 Ndiyani uyo anokwira achibva kurenje seshongwe dzeutsi, akafafaidzwa zvinonhuhwira zvemura* nezvipfungaidzo zvinonhuhwira, nezvakakuyiwa zvose zvemutengesi?
\v 7 Tarirai mubhedha wake uri waSoromoni; mhare makumi matanhatu dzakaukomberedza, vemhare dzekwaIsraeri.
\v 8 Vose vakabata munondo, vakadzidziswa hondo; umwe neumwe munondo wake pahudyu yake, nekuda kwekutya pausiku uzhinji.
\v 9 Mambo Soromoni wakazviitira chigaro chinotakurwa chematanda eRebhanoni.
\v 10 Wakaita mbiru dzacho \add ne\add*sirivha, pasi pacho \add ne\add*goridhe, chigaro chacho \add ne\add*zveruvara rwehute. Mukati macho makarukirirwa rudo nevakunda veJerusarema.
\v 11 Budai, imwi vakunda veZiyoni, muone mambo Soromoni, ane korona mai vake yavakamudzika pazuva rekuwana kwake, nepazuva remufaro wemoyo wake.

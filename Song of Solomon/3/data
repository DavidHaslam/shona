\c 3
\s Mwenga anotsvaka chikomba chake
\p
\v 1 Usiku, ndiri panhovo dzangu, Ndakamutsvaka anodikanwa nomweya wangu; Ndakamutsvaka, asi handina kumuwana.
\p
\v 2 Ndikati, ndichasimuka zvino, ndifambe-fambe neguta; Panzira dzomumusha, napamatare Ndipo pandichatsvaka anodikanwa nomweya wangu; Ndikamutsvaka, asi handina kumuwana.
\p
\v 3 Varindi, vanofamba-famba neguta, vakandiwana; Ndikati kwavari: Matongoona anodikanwa nomweya wangu here?
\p
\v 4 Ndakati ndangobva kwavari, ndakapfuura zvishoma, Ndikamuwana iye anodikanwa nomweya wangu; Ndikamubata, ndikaramba kumuregedza, Kusvikira ndamuisa mumba mamai vangu, Muimba yomukati yaiye wakandibereka.
\p
\v 5 Ndinokupikirai, imwi vakunda veJerusarema, Nemharapara kana nondo dzokubundo, Kuti murege kupfutidza kana kumutsa rudo, Kusvikira irwo rwada rumene.
\s Kuuya kwechikomba
\p
\v 6 Ndianiko uyo anokwira achibva kurenje seshongwe dzohutsi, Anonhuhwira nemura nezvinonhuhwira, Nezvakakuyiwa zvese zvomutengesi?
\p
\v 7 Tarirai, ndicho chigaro chaSoromoni chinotakurwa; Mhare dzina makumi matanhatu dzakachikomberedza, Vanobva pamhare dzavaIsraeri.
\v 8 Vese vanoziva kubata munondo, vakadzidza kurwa; Murume umwe neumwe anomunondo wake pahudyu yake, Nokuda kwezvinotyisa usiku.
\p
\v 9 Mambo Soromoni akazviitira chigaro chinotakurwa chamatanda eRebhanoni.
\p
\v 10 Akaita mbiru dzacho nesirivha, Musana wacho nendarama, chigaro chacho nomucheka mutsvuku,. Mukati macho makarongwa norudo Rwavakunda veJerusarema.
\p
\v 11 Budai, imwi vakunda veZiyoni, muone mambo Soromoni, Ane korona yaakadzikwa namai vake Pazuva rokuwana kwake, Napazuva romufaro womoyo wake.

\c 3
\s Mwenga anotsvaka chikomba chake
\p
\v 1 Pamubhedha wangu usiku, ndakamutsvaka iye wakadiwa nemweya wangu; ndakamutsvaka, asi handina kumuwana.
\v 2 Ndichasimuka ikozvino ndifambe-fambe neguta; panzira dzemumusha, nepamapani, ndakamutsvaka iye wakadikanwa nemweya wangu, ndakamutsvaka asi handina kumuwana.
\v 3 Varindi, vanofamba-famba neguta vakandiwana; \add ndikati\add*: Mamuona here iye anodikanwa nemweya wangu?
\v 4 Ndakati ndapfuura zvishoma pavari, ndokumuwana iye anodikanwa nemweya wangu, ndakamubata, uye handina kumurega achienda kusvika ndamupinza muimba yamai vangu, nemukamuri raiye wakandigamuchira muchizvaro.
\v 5 Ndinokupikisai, imwi vakunda veJerusarema, nemharapara kana nenondo dzesango, kuti musabvongodza kana kumutsa rudo, kusvikira rwada.
\s Kuuya kwechikomba
\p
\v 6 Ndiyani uyo anokwira achibva kurenje seshongwe dzeutsi, akafafaidzwa zvinonhuhwira zvemura* nezvipfungaidzo zvinonhuhwira, nezvakakuyiwa zvese zvemutengesi?
\v 7 Tarirai mubhedha wake uri waSoromoni; mhare makumi matanhatu dzakaukomberedza, vemhare dzekwaisraeri.
\v 8 Vese vakabata munondo, vakadzidziswa hondo; umwe neumwe munondo wake pahudyu yake, nekuda kwekutya pausiku.
\v 9 Mambo Soromoni akazviitira chigaro chinotakurwa chematanda eRebhanoni.
\v 10 Wakaita mbiru dzacho nesirivha, pasi pacho negoridhe, chigaro chacho nezveruvara rwehute. Mukati macho makarukirirwa rudo nevakunda veJerusarema.
\v 11 Budai, vakunda veZiyoni, muone mambo Soromoni, ane korona mai vake yavakamudzika pazuva rokuwana kwake, nepazuva remufaro wemoyo wake.

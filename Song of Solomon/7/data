\c 7
\p
\v 1 Tsoka dzako dzakanaka seiko/ mushangu, iwe mukunda womuchinda! Hudyu dzako, dzakatendereka, dzakaita sezvishongo, Basa ramaoko emhizha.
\v 2 Guvhu rako rakaita somukombe wakatendereka, Musingashaikwi waini yakavhenganiswa; Chiuno chako chaita sedutu rezviyo Rakakomberedzwa namaruva.
\p
\v 3 Mazamu ako maviri akafanana navana vemharapara, Vana vakaberekwa vari vaviri.
\p
\v 4 Mutsipa wako wakaita seshongwe yorunyanga rwenzou; Meso ako samakuvi paHeshibhoni, Pasuo reBhatirabhimi; Mhindo dzako dzakafanana neshongwe yeRebhanoni Yakatarisana neDhamasiko.
\p
\v 5 Musoro wako pamusoro pako wakafanana neKarimeri; Nevhudzi romusoro wako nomucheka mutsvuku; Mambo akasungwa nevhudzi rakapetana.
\p
\v 6 Wakanaka sei, unogadza sei, Mudiwa, pakati pezvinofadza.
\p
\v 7 Umiro hwako hwakafanana nomuchindwe, Namazamu ako namasumbu ezvibereko zvawo.
\p
\v 8 Ndakati, ndichakwira mumuchindwe, Ndibate matavi awo; Mazamu ako ngaave samasumbu emizambiringa, Nokunhuwira kwemhino dzako sokunhuwira kwamaapuri,
\p
\v 9 Nomuromo wako sewaini yakaisvonaka, Inotapira mudikanwa wangu pakunwiwa kwayo, Inoyerera pamiromo yavavete.
\p
\v 10 Ndini womudiwa wangu; Kuda kwake kunondivinga.
\p
\v 11 Uya mudiwa wangu, ngatibudire kusango, Ngatigare mumisha.
\p
\v 12 Ngatifumire kuminda yemizambiringa; Tindoona kana muzambiringa watunga; Kana maruva akura, Kana matamba atunga maruva; Ndipapo pandichakupa rudo rwangu.
\p
\v 13 Mudiwadiwa anobudisa kunhuwira. Pamikova yedu panezvinonaka zvamarudzi ose, zvitsva nezvisharu, Zvandakakuchengetera, iwe mudiwa wangu.

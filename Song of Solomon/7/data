\c 7
\p
\v 1 Tsoka dzako dzakanaka sei mushangu, iwe mukunda wemuchinda! Hudyu dzezvidya zvako dzakaita sezvishongo, basa remaoko emhizha.
\v 2 Guvhu rako rakaita semukombe wakatendereka, usingashaiwi waini yakavhenganiswa; dumbu rako \add rakaita se\add*dutu rezviyo rakashoshewa nemaruva.
\v 3 Mazamu ako maviri akaita sevana vemharapara, mapatya.
\v 4 Mutsipa wako wakaita seshongwe yenyanga yenzou; meso ako semadziva muHeshibhoni, pasuwo reBhatirabhimi. Mhino yako yakaita seshongwe yeRebhanoni yakatarisana neDhamasiko.
\v 5 Musoro wako pamusoro pako seKarimeri; nemhotsi dzemusoro wako sezveruvara rwehute; mambo wakasungwa mukumonana kwevhudzi.
\v 6 Wakanaka sei, uye unofadza sei, mudiwa, pane zvinofadza.
\v 7 Chimiro chako ichi chakaita semuchindwe, nemazamu ako semasumbu.
\v 8 Ndakati, ndichakwira mumuchindwe, ndibate matavi awo; mazamu ako ngaave hawo semasumbu emuzambiringa, nekunhuhwira kwemhino yako semaapuri.
\v 9 Nematadza emuromo wako sewaini yakaisvonaka, inoenda kumudiwa wangu zvakanaka, ichitaudza miromo yevarere.
\p
\v 10 Ndiri wemudiwa wangu; nechishuwo chake chiri kwandiri.
\v 11 Uya mudiwa wangu, ngatibudire kusango, ngatirare usiku mumisha.
\v 12 Ngatifumire kuminda yemizambiringa; tinoona kuti muzambiringa watunga, abudisa maruva, \add nekuti\add* mapomegiranati atunga maruva here; ndipapo pandichakupa rudo rwangu rukuru.
\v 13 Mamandarakisi* anobudisa kunhuhwira, nepamikova yedu pane mhando dzese dzezvinonaka kwazvo, zvitsva nezvitsaru, zvandakachengetera iwe mudiwa wangu.
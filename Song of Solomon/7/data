\c 7
\p
\v 1 Tsoka dzako dzakanaka seiko/ mushangu, iwe mukunda womuchinda! Hudyu dzako, dzakatendereka, dzakaita sezvishongo, Basa ramaoko emhizha.
\v 2 Guvhu rako rakaita somukombe wakatendereka, Musingashaikwi waini yakavhenganiswa; Chiuno chako chaita sedutu rezviyo Rakakomberedzwa namaruva.
\p
\v 3 Mazamu ako maviri akafanana navana vemharapara, Vana vakaberekwa vari vaviri.
\p
\v 4 Mutsipa wako wakaita seshongwe yorunyanga rwenzou;
\s Meso ako samakuvi paHeshibhoni, Pasuo reBhatirabhimi;
\s Mhindo dzako dzakafanana
\s neshongwe yeRebhanoni
\s Yakatarisana neDhamasiko.
\p
\v 5 Musoro wako pamusoro pako
\s wakafanana neKarimeri;
\s Nevhudzi romusoro wako
\s nomucheka mutsvuku;
\s Mambo akasungwa nevhudzi rakapetana.
\p
\v 6 Wakanaka sei, unogadza sei, Mudiwa, pakati pezvinofadza.
\p
\v 7 Umiro hwako hwakafanana nomuchindwe,
\s Namazamu ako namasumbu ezvibereko zvawo.
\p
\v 8 Ndakati, ndichakwira
\s mumuchindwe,
\s Ndibate matavi awo;
\s Mazamu ako ngaave samasumbu emidzambiringa,
\s Nokunhuwira kwemhino dzako sokunhuwira kwamaapuri,
\p
\v 9 Nomuromo wako sewaini yakaisvonaka,
\s Inotapira mudikanwa wangu pakunwiwa kwayo,
\s Inoyerera pamiromo yavavete.
\p
\v 10 Ndini womudiwa wangu; Kuda kwake kunondivinga.
\p
\v 11 Uya mudiwa wangu, ngatibudire kusango,
\s Ngatigare mumisha.
\p
\v 12 Ngatifumire kuminda yemidzambiringa;
\s Tindoona kana mudzambiringa watunga;
\s Kana maruva akura,
\s Kana matamba atunga maruva; Ndipapo pandichakupa rudo rwangu.
\p
\v 13 Mudiwadiwa anobudisa kunhuwira. Pamikova yedu panezvinonaka zvamarudzi ose, zvitsva nezvisharu, Zvandakakuchengetera, iwe
\s mudiwa wangu.

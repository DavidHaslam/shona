\c 1
\s Kudanana kwemwenga nechikomba
\p
\v 1 Rwiyo rwenziyo rwuri rwaSoromoni.
\p
\v 2 Ngaanditsvode netsvodo dzemuromo wake; nokuti rudo rukuru rwako rwakanaka kupfuura waini.
\p
\v 3 Nekuda kwekakunhuhwira kwezvifafaidzo zvinonhuhwira zvakanaka; zita rako chifafaidzo chinonhuhwira chakadururwa, naizvozvo mhandara dzinokuda.
\v 4 Ndikweve; tichamhanya shure kwako; mambo wakandipinza mudzimba dzake dzemukati; tichafara nekukufarisisa mauri; ticharangarira rudo rukuru rwenyu kupfuura; vakakuda zvakarurama.
\v 5 Ndakasviba, asi ndakanaka, vakunda veJerusarema, sematende eKedhari, semaketeni aSoromoni.
\v 6 Musandicherekedza nokuti ndakasviba zvikuru, nokuti zuva rakandipisa. Vanakomana vamai vangu vakanditsamwira, vakandiita murindikadzi weminda yemizambiringa; munda wangu wemizambiringa uri wangu chaiwo handina kuuchengeta.
\v 7 Ndiudze \add iwe\add*, mweya wangu wawakada, kuti unofudza boka rako kupi, uno\add ri\add*rarisa kupi masikati; nokuti ndichaitirei sewakafukidzwa kumeso pamapoka eshamwari dzako?
\p
\v 8 Kana usingazivi, iwe wakanaka zvukuru pakati pevakadzi, buda iwe nematsimba eboka,tevera makwara amapoka, ufudze makwayana ako kurutivi rwamatende avafudzi.
\v 9 Ndakakufananidzira iwe, shamwari yangu, nebhizagadzi pakati pengoro dzaFarao.
\v 10 Matama ako akanaka pakati pezvirukwa zvevhudzi; mutsipa wako nemabwe anokosha akatungirwa.
\v 11 Tichakuitira zvirukwa zvegoridhe nezvuma zvesirivha.
\p
\v 12 Nguva yese mambo agere patafura yake, nadho yangu yakabudisa kunhuhwira kwayo.
\v 13 Mudiwa wangu akaita kwandiri sehombodo yemura, inogara pakati pamazamu angu.
\v 14 Mudiwa wangu akaita kwandiri sesumbu ramaruva ehena, paminda yemizambiringa paEngedhi.
\v 15 Tarira, wakanaka, shamwari yangu; tarira, wakanaka; meso ako akafanana neenjiva.
\v 16 Tarira, wakanaka, mudiwa wangu, zvirokwazvo, unofadza; uvato hwedu ndipo pabumhudza.
\v 17 Matanda edzimba dzedu ndeemisidhari; mbariro dzayo ndedzemisiperesi.

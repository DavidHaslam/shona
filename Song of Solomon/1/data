\c 1
\s Kudanana kwemwenga nechikomba
\p
\v 1 Rwiyo rwenziyo rwuri rwaSoromoni.
\p
\v 2 Ngaanditsvode netsvodo dzemuromo wake; nokuti rudo rukuru rwako ruri pane waini.
\p
\v 3 Nekuda kwekakunhuhwira kwezvifafaidzo zvako zvinonhuhwira zvakanaka; zita rako chifafaidzo chinonhuhwira chakadururwa, naizvozvo mhandara dzinokuda.
\v 4 Ndikweve; tichamhanya shure kwako; mambo wakandipinza mudzimba dzake dzemukati; tichafara nekukufarisisa mauri; ticharangarira rudo rukuru rwenyu kupfuura; vakakuda zvakarurama.
\v 5 Ndakasviba, asi ndakanaka, vakunda veJerusarema, sematende eKedhari, semaketeni aSoromoni.
\v 6 Musandicherekedza nokuti ndakasviba zvikuru, nokuti zuva rakandipisa. Vanakomana vamai vangu vakanditsamwira, vakandiita murindikadzi weminda yemizambiringa; munda wangu wemizambiringa uri wangu chaiwo handina kuuchengeta.
\v 7 Ndiudze \add iwe\add*, mweya wangu wawakada, kuti unofudza boka rako kupi, uno\add ri\add*rarisa kupi masikati; nokuti ndichaitirei sewakafukidzwa kumeso pamapoka eshamwari dzako?
\p
\v 8 Kana usingazivi, iwe wakanaka zvukuru pakati pevakadzi, buda iwe nematsimba eboka, ufudzire makwayana ako parutivi rwematende evafudzi.
\v 9 Ndakakufananidza iwe nebhizagadzi pakati pengoro dzaFarao, shamwari yangu.
\v 10 Matama ako akanaka pakati pezvirukwa zvevhudzi; mutsipa wako nezvuma zvezvishongo.
\v 11 Tichakuitira zvirukwa zvegoridhe nemhete dzesirivha.
\p
\v 12 Mambo achiri padenderedzwa retafura yake, nadho* yangu yakabudisa kunhuhwira kwayo.
\v 13 Mudiwa wangu kwandiri ihombodo yemura,* ichagara pakati pemazamu angu.
\v 14 Mudiwa wangu akaita isumbu remaruva ehena*, paminda yemizambiringa yeEngedhi.
\v 15 Tarira, wakanaka, shamwari yangu; tarira, wakanaka; meso ako akafanana neenjiva.
\v 16 Tarira, wakanaka, mudiwa wangu, zvirokwazvo unofadza. Nemubhedha wedu ibumhudza.
\v 17 Matanda edzimba dzedu misidhari; mbariro dzedu misiperesi.

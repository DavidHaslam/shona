\c 2
\s Vadzidzisi venhema
\p
\v 1 Asi kwaiva nevaporofita venhemawo pakati pevanhu, sezvakuchavapowo vadzidzisi venhema pakati penyu, vachapinza pachivande dzidziso dzinoparadzanisa dzinoparadza, vachiramba kunyange Ishe wakavatenga, vachizviwisira kuparara kunokurumidza,
\v 2 nevazhinji vachatevera kuparadzwa kwavo; nekuda kwavo nzira yechokwadi ichanyombwa,
\v 3 uye pakuchiva namashoko akaumbwa vachawana mubairo nemwi; kutongwa kwavo kwakatarwa kare hakunonoki, nekuparadzwa kwavo hakutsumwairi.
\v 4 Nekuti kana Mwari asina kurega vatumwa vakatadza, asi waka\add va\add*kandira mugehena neku\add va\add*kumikidza kumaketeni erima kuti vachengeterwe mutongo;
\v 5 uye haana kurega nyika yekare, asi wakachengetedza Nowa wechisere muparidzi wekururama, paakauyisa mafashame panyika yevasingadi Mwari;
\v 6 nekushandura maguta eSodhoma neGomora kuita madota, akaatongera kuparadzwa, akaaita chive chiratidzo kune vachazogara vasingadi Mwari;
\v 7 akanunurawo Roti wakarurama, wakazvidya moyo nekusazvibata kwevakaipa.
\v 8 Nekuti uyo wakarurama, agere pakati pavo, pakuona nekunzwa, wakarwadzisa mweya \add wake\add* wakarurama zuva rimwe nerimwe nemabasa asina murairo;
\v 9 Ishe unoziva kununura vanonamata Mwari kubva pamiidzo, nekuchengeta vasakarurama kusvika pazuva rekutongwa vachirangwa;
\v 10 asi zvikuru ivo vanofamba nemutowo wenyama paruchiva rwetsvina, nekuzvidza utongi. Vasina hanya, vane nharo, vasingatyi kunyomba utongi;
\v 11 zvakadaro vatumwa, vanopfuura pakugona nesimba, havauyisi pavari mutongo wekunyomba pamberi paIshe.
\v 12 Asi ava, \add vakaita\add* semhuka pachizvarigo dzisina fungwa dzakaberekerwa kubatwa nekuparadzwa, vanotuka zvavasingazivi, vachaparadzwa pakuora kwavo,
\v 13 vachagamuchira mubairo wekusarurama vanoti mafaro kuita umbozha masikati, makwapa nechinyadzo, vanofara mukunyengera kwavo kana vari pamafundo nemwi,
\v 14 vane meso azere neupombwe, nevasingaregi chivi, vanonyengera mweya isina simba, vene moyo wakarovedzwa kuchiva; vana vechakatukwa;
\v 15 vasiya nzira yakarurama vakatsauka, vatevera nzira yaBharami waBhosori, wakada mubairo wekusarurama
\v 16 asi wakava nekutsiurwa kwekudarika kwake, chimumumu chembongoro chichitaura muinzwi remunhu, chikadzivisa upengo hwemuporofita.
\v 17 Iva zvitubu zvisina mvura, makore anosundwa nedutu remhepo; ivo vakachengeterwa mhute yerima kusvikira kusingaperi.
\v 18 Nekuti vachitaura nekuzvikudza kusina maturo, vanokwezva neruchiva rwenyama neunzenza avo vakapukunyuka zvirokwazvo kune vanofamba mukutsauka;
\v 19 vachivavimbisa rusununguko, ivo pavhavo varanda vekuora; nekuti uyo waakundwa naye, ndiyewo waanoitwa muranda kwaari.
\v 20 Nekuti kana vapukunyuka patsvina yenyika \add kubudikidza\add* neruzivo rwaIshe neMuponesi Jesu Kristu, vanosungwazve mazviri nekukundwa, zvinhu zvekuguma zvigova zvakaipa kupfuura zvekutanga.
\v 21 Nekuti zvaiva nani kwavari kana vaiva vasina kuziva nzira yekururama, pakuti vaziva vadzoke kubva pamurairo mutsvene wakakumikidzwa kwavari.
\v 22 Asi zvakaitika kwavari zvedimikira rechokwadi \add zvinoti\add*: Imbwa yakadzokera kumarutsi ayo; nehadzi yenguruve yakange yashamba kukuvumburuka mumatope.

\c 2
\s Vadzidzisi venhema
\p
\v 1 Asi kwakanga kune vaporofita venhemawo pakati pevanhu, sezvakuchavapowo vadzidzisi pakati penyu venhema, vachapinza pachivande dzidziso dzakatsauka dzinoparadza, vachiramba naiye Ishe wakavatenga, vachizviwisira kuparara kunokurumidza.
\v 2 Vazhinji vachatevera unzenza hwavo; nekuda kwavo nzira yechokwadi ichanyombwa.
\v 3 uye pakuchiva vachakubatai namashoko amano mano; kutongwa kwavo kwakatarwa kare hakunonoki, nokuparadzwa kwavo hakutsumwairi.
\v 4 Nekuti kana Mwari asina kurega vatumwa vakatadza, asi waka\add va\add*kandira mugehena noku\add va\add*kumikidza kumaketeni erima kuti vachengeterwe kutongwa;
\v 5 akasarega nyika yekare, asi wakachengetedza Nowa wechisere muparidzi wokururama, paakauyisa mvura zhinji panyika yavasingadi Mwari;
\v 6 akashandura maguta eSodhoma neGomora kuita madota, akaatongera kuparadzwa, akaaita chive chiratidzo kunaivo vachagara vasingadi Mwari;
\v 7 akasunungura Roti wakarurama, wakazvidya moyo nekuda komufambiro wakasviba wavakashata.
\v 8 Nekuti munhu uyo wakarurama agere pakati pavo pakuona nokunzwa, wakarwadzisa mweya \add wake\add* wakarurama zuva rimwe nerimwe namabasa avo akanga asina murairo.
\v 9 Ishe unoziva kusunungura vanonamata Mwari pamiidzo, nokuchengeta vasakarurama kusvikira pazuva rekutongwa vachirangwa;
\v 10 zvikuru ivo vanofamba nemutovo wenyama pakuchiva kwetsvina nokuzvidza utongi. Vasina hanya, vane chikuriri, vasingatyi kutuka utongi;
\v 11 izvo vatumwa, vanovapfuura pasimba noukuru, havauyi pamberi paIshe nemutongo wekuvanyomba.
\v 12 Asi ava \add vakaita\add* semhuka pachizvarigo dzisina murangariro, dzakaberekerwa kubatwa nekuparadzwa zvavanotuka zvavasingazivi, naivo vachaparadzwa pakuora kwavo,
\v 13 vachagamuchira mubayiro wokusarurama vanoti mafaro kuita zvakaipa masikati, ivo makwapa namavara, vanofara nokunyengera kwavo kana vari pamafundo nemwi,
\v 14 vane meso azere noupombwe, vasingaregi chivi; vanonyengera mweya isina simba; nemoyo wakarovedzwa kuchiva; vana vokutukwa;
\v 15 vakasiya nzira yakarurama vakatsauka, vachitevera nzira yaBharami waBhosori wakada mibairo yekusarurama;
\v 16 asi wakatsiurwa pakudarika kwake, chimumumu chembongoro chichitaura nenzwi remunhu chikadzivisa upengo hwemuporofita.
\v 17 Ivava matsime asina mvura, makore anodzingwa nemhepo; ivo vakachengeterwa mhute yerima nokusingaperi.
\v 18 Nekuti nokutaura kwavo kukuru kwekuzvikudza kusina maturo, vanonyengera nokuchiva kwenyama neunzenza, avo vachangopukunyuka kuna vanogara pakutsauka;
\v 19 vachivavimbisa rusununguko nyamba ivo vamene varanda vekuora; nekuti waakundwa naye, ndiye waanoitwa muranda wake.
\v 20 Nekuti kana vapukunyuka patsvina yenyika kubudikidza neruzivo rwaIshe noMuponesi Jesu Kristu vanobatwa nokukundwazve nazvo, kuguma kwavo kwaipa kupfuura kutanga.
\v 21 Nekuti zvaiva nani kwavari kana vasaiziva nzira yekururama, pakuti vamboziva kuti vadzoke pamurairo mutsvene wakakumikidzwa kwavari.
\v 22 Asi zvinoitika kwavari zveshumo yechokwadi \add zvinoti\add*: Imbwa yakadzokera kumarutsi ayozve, nenguruve yakanga yashamba, kukuvumburuka mumatope.

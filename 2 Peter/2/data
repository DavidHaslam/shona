\c 2
\s Vadzidzisi venhema
\p
\v 1 Asi kwaiva nevaporofita venhemawo pakati pevanhu, sezvakuchavapowo vadzidzisi venhema pakati penyu, vachapinza pachivande kutsauka kunoparadza, vachiramba kunyange Ishe wakavatenga, vachizviuisira kuparara kunokurumidza.
\v 2 Zvino zhinji vachatevera kuparadzwa kwavo; nekuda kwavo nzira yechokwadi ichanyombwa.
\v 3 Uye pakuchiva namashoko akaumbwa vachawana mubairo nemwi; kutongwa kwavo kwakare hakunonoki, nekuparadzwa kwavo hakutsumwairi.
\p
\v 4 Nokuti kana Mwari asina kurega vatumwa vakatadza, asi waka\add va\add*kandira mugehena achi\add va\add*kumikidza kumaketani erima kuti vachengeterwe mutongo;
\v 5 uye haana kurega nyika yekare, asi wakachengetedza Nowa muparidzi wekururama nevamwe vanomwe, paakauisa mafashame panyika yevasingadi Mwari;
\v 6 nekuroromesa maguta eSodhoma neGomora, akaatongera kuparadzwa, akaaita chive chiratidzo kune vachazogara vasingadi Mwari;
\v 7 akanunurawo Roti wakarurama, wakazvidya moyo pakuzvibata mukunyangadza kwevakaipa;
\v 8 (nekuti uyo wakarurama, agere pakati pavo, pakuona nekunzwa, wakarwadzisa kwazvo mweya \add wake\add* wakarurama zuva rimwe nerimwe nemabasa asina murairo).
\v 9 Ishe anoziva kununura vanonamata Mwari kubva pamiedzo, nekuchengeta vasakarurama kusvika pazuva rekutongwa vachirangwa;
\v 10 asi zvikuru ivo vanofamba nemutoo wenyama paruchiva rwetsvina, nekuzvidza utongi. Vasina hanya, vane nharo, vasingatyi kutuka vanokudzwa;
\v 11 izvo vatumwa, vanopfuura pakugona nesimba, havauyisi pavari mutongo wekunyomba pamberi paIshe.
\p
\v 12 Asi ava, \add vakaita\add* semhuka pachisikirwo dzisina fungwa dzakaberekerwa kubatwa nekuparadzwa, vanotuka zvavasingazivi, vachaparadzwa pakuora kwavo,
\v 13 vachagamuchira mubairo wekusarurama, vanoti mafaro kuita umbozha masikati, ivo makwapa nechinyadzo, vanofara mukunyengera kwavo kana vari pamabiko nemwi,
\v 14 vane meso azere neupombwe, nevasingaregi chivi, vanonyengera mweya isina simba, vane moyo wakarovedzwa kuchiva; vana vechakatukwa;
\v 15 vasiya nzira yakarurama vakatsauka, vatevera nzira yaBharami waBhosori, wakada mubairo wekusarurama,
\v 16 asi wakava nekutsiurwa kwekudarika kwake; mbongoro chimumumu ichitaura muinzwi remunhu, chikadzivisa upengo hwemuporofita.
\v 17 Iva zvitubu zvisina mvura, makore anosundwa nedutu remhepo; ivo vakachengeterwa mhute yerima kusvika kusingaperi.
\v 18 Nokuti vachitaura zvekuzvikudza kusina maturo, vanokwezva neruchiva rwenyama neunzenza avo vakapukunyuka zvirokwazvo kune vanofamba mukutsauka;
\v 19 vachivavimbisa rusununguko, ivo pachavo vari varanda vekuora; nokuti uyo umwe waakundwa naye, ndiyewo waanoitwa muranda kwaari.
\v 20 Nokuti kana vapukunyuka patsvina yenyika kubudikidz\add a\add* neruzivo rwaIshe neMuponesi Jesu Kristu, vanopfekanidzwazve mazviri vachikundwa, zvinhu zvekuguma zvigova kwavari zvakaipa kupfuura zvekutanga.
\v 21 Nokuti zvaiva nani kwavari kuti \add dai\add* vaiva vasina kuziva nzira yekururama, pakuti vaziva vadzoke kubva pamurairo mutsvene wakakumikidzwa kwavari.
\v 22 Asi zvakaitika kwavari zvedimikira rechokwadi \add zvinoti\add*: Imbwa yakadzokera kumarutsi ayo pachayo; nehadzi yenguruve yaiva yashamba kukuvumburuka mumatope.
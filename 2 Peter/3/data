\c 3
\s Kudzoka kwaKristu
\p
\v 1 Vadiwa, iyi tsamba yechipiri ndinokunyorerai ikozvino; panaidzedzi dzose mbiri ndinomutsa ndangariro dzenyu paku\add ku\add*yeuchidzai;
\v 2 kuti mugorangarira mashoko akambotaurwa navaporofita vatsvene, nomurairo wedu tiri vaapasitori vaShe noMuponesi;
\v 3 Muchiziva ichi pakutanga kuti kuchauya pamazuva okupedzisira vanongoseka, vachifamba nokuchiva kwavo,
\v 4 uye vachiti: Chiripiko chivimbiso chekuuya kwake? Nekuti kubva zvavata madzibaba zvinhu zvose zvakangodaro sepakutanga kwekusikwa.
\v 5 Nekuti chinhu ichi vanoshaya ruzivo rwacho maune, kuti matenga aivapo kubva kare, nenyika yakabudiswa mumvura, \add yakaitwa\add* nemvura neshoko raMwari;
\v 6 nazvo nyika yaivapo nguva iyo yakafukidzwa nemvura ikaparadzwa.
\v 7 Asi matenga nenyika zviripo ikozvino zvakachengeterwa moto neshoko iroro pazuva rekutongwa nerekuparadzwa kwevanhu vasingadi Mwari.
\v 8 Asi chinhu chimwe ichi ngachirege kusazikamwa nemwi vadiwa, kuti zuva rimwe kuna She rakaita samakore ane churu, namakore anechuru sezuva rimwe.
\v 9 Ishe wechivimbiso haanonoki, sezvinoreva vamwe vachiti: kunonoka; asi moyo murefu kwatiri, asingadi kuti vamwe vaparare asi kuti vose vasvike pakutendeuka.
\v 10 Asi zuva raShe richauya sembavha usiku, naro matenga achapfuura nokutinhira kukuru, nezvekutanga zvichanyunguduswa nekupisa kukuru, nenyika namabasa ari mairi achapiswa.
\v 11 Sezvo zvinhu izvi zvose zvichaparadzwa, imwi munofanira kuva vanhu vakadiniko pamufambiro wenyu mutsvene nokunamata Mwari,
\v 12 \add imwi\add* munotarisira nokukurumidzawo kusvika kwezuva raMwari; naro matenga achava mumoto aparadzwe, nezvokutanga zvinyunguduke nekupisa kukuru.
\v 13 Asi sechivimbiso chake, tinotarisira matenga matsva nenyika itsva, munogara kururama mazviri.
\v 14 Saka vadiwa, zvamunotarisira zvinhu zvakadaro, shingairai kuti muwanikwe naye murugare, musinoruvara uye musingamhuriki;
\v 15 muchiti moyo murefu waShe wedu ruponeso; hama yedu inodikamwa Paurowo sezvaakakunyoreraiwo zvichienderana nenjere dzaakapiwa;
\v 16 sezvaanotaura mutsamba \add dzake\add* dzose pamusoro pezvinhu izvi; madziri mune zvimwe zvikukutu kunzwisisika; izvo avo vasina kudzidza navasina kusimba vanozviminamisa, nemamwe magwarowo, zvive kuparadzwa kwavo.
\v 17 Naizvozvo imwi vadikamwa, zvamagara muchiziva, chenjerai kuti muregewo kutsauswa nokunyengera kwavakashata, muwe pakusimba kwenyu.
\v 18 Asi kurai panyasha nepakuziva Ishe wedu neMuponesi Jesu Kristu. Ngaave nokukudzwa ikozvino nokusingeperi. Ameni.

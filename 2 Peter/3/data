\c 3
\s Kudzoka kwaKristu
\p
\v 1 Ikozvino iyi, vadikanwi, itsamba yechipiri yandinokunyorerai; panaidzodzi \add mbiri\add* ndinomutsa ndangariro dzenyu dzakachena paku\add ku\add*yeuchidzai,
\v 2 kuti \add mu\add*rangarire mashoko akambotaurwa nevaporofita vatsvene, nemurairo wedu tiri vaapasitori vaIshe neMuponesi;
\v 3 muchiziva ichi pakutanga, kuti kuchauya pakuguma kwemazuva vanongoseka, vachifamba maererano neruchiva rwavo,
\v 4 uye vachiti: Chiripi chivimbiso chekuuya kwake? Nekuti kubva zvarara madzibaba zvinhu zvese zvakangodaro kubva pakutanga kwekusikwa.
\v 5 Nekuti ichi havarangariri maune, kuti matenga aivapo kubva kare, nenyika, iripo kubva mumvura, \add yakaitwa\add* nemvura, neShoko raMwari;
\v 6 nazvo nyika yaivapo nguva iyo yakafukidzwa nemvura yakaparadzwa.
\v 7 Asi matenga nenyika zviripo ikozvino zvakaiswa neirori shoko, zvakachengeterwa moto pazuva rekutongwa nerekuparadzwa kwevanhu vasingadi Mwari.
\v 8 Asi chinhu chimwe ichi ngachirege kusazikanwa nemwi, vadikanwi, kuti zuva rimwe kuna She \add ra\add*kaita samakore ane churu, nemakore ane churu sezuva rimwe.
\v 9 Ishe haanonoki pachivimbiso, sevamwe vanoti kunonoka; asi moyo murefu kwatiri, asingadi kuti ani nani aparare asi vose vasvike pakutendeuka.
\v 10 Asi zuva raIshe richasvika sembavha usiku, naro matenga achapfuura nekutinhira kukuru, nezvekutanga zvichanyunguduswa nekupisa kukuru, nenyika nemabasa ari mairi achapiswa.
\v 11 Sezvo zvinhu izvi zvese zvichaparadzwa, imwi munofanira kuva vakadini pamafambiro matsvene nekunamata Mwari,
\v 12 makatarisira nekushuvisisa kusvika kwezuva raMwari; naro matenga achipiswa achaparadzwa, nezvekutanga zvinyunguduke nekupisa kukuru.
\v 13 Asi sechivimbiso chake tinotarisira matenga matsva nenyika itsva, mazviri munogara kururama.
\v 14 Naizvozvo vadikanwi, zvamunotarisira zvinhu izvi, shingairai kuti muwanikwe naye murugare, musina gwapa uye musingamhuriki.
\v 15 Zvino muti moyo murefu waIshe wedu ruponeso, hama yedu inodikanwa Pauro sezvaakakunyoreraiwo zvichienderana nenjere dzakapiwa kwaari;
\v 16 sezvazvakadarowo mutsamba \add dzake\add* dzose, achitaura madziri maererano nezvinhu izvi; madziri mune zvimwe zvikukutu kunzwisisika, izvo avo vasina kudzidza nevasina kusimba vanozviminamisa, semamwewo magwaro, kusvika pakuparadzwa kwavo.
\v 17 Naizvozvo imwi, vadikanwi, zvamagara muchiziva, chenjerai kuti murege kutsauswa nekunyengera kwevasina murairo, muwe pakusimba kwenyu.
\v 18 Asi kurai munyasha neparuzivo rwaIshe wedu neMuponesi Jesu Kristu. Rukukudzo \add ngaruende\add* kwaari ikozvinowo kusvika nekusingeperi. Ameni.

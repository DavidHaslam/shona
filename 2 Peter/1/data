\c 1
\s Kwaziso
\p
\v 1 Simiyoni Petro, muranda nomuapositori waJesu Kristu, kuna avo vakawana rutendo rwunokosha rwakafanana nerwedu kubudikidza nekururama kwaMwari neMuponesi wedu Jesu Kristu:
\v 2 Nyasha kwamuri nerugare ruwanzwe paruzivo rwaMwari naJesu Ishe wedu;
\v 3 sesimba rouMwari hwake raakapa kwatiri zvinhu zvose zvoupenyu nokunamata Mwari kubudikidza neruzivo rwaiye wakatidanira kubwinya nokunaka;
\v 4 akatipa nazvo zvivimbiso zvikurusa zvinokosha; kuti nazvo muve vakagoverwa uMwari, matiza kuora kuri panyika kubudikidza nokuchiva.
\s Shingairai pauKristu
\p
\v 5 Zvino pasina izvozvi muchishingaira kwazvo wedzerai parutendo rwenyu kunaka, nepakunaka ruzivo;
\v 6 neparuzivo kuzvidzora; nepakuzvidzora kutsungirira; nepakutsungirira umwari;
\v 7 nepauMwari rudo rwehama, neparudo rwehama, rudo.
\v 8 Nekuti kana zvinhu izvi zviri mamuri, uye zvichiwanda zvichakuitai vanhu vasina usimbe navasingashaiwi zvibereko pakuziva Ishe wedu, Jesu Kristu.
\v 9 Asi usina zvinhu izvi ibofu, unoonera pedo, uye wakangamwa kuti wakasukwa pazvivi zvake zvakare.
\v 10 Saka, hama, zviri nani mushingaire kwazvo kuti musimbise kudamwa nokusanangurwa kwenyu; nekuti kana muchiita zvinhu izvi hamungatongogumburwi;
\v 11 Nekuti saizvozvo muchawedzerwa nokufumiswa pakupinda muushe hwusingaperi hwaShe wedu noMuponesi Jesu Kristu.
\v 12 Saka handingaregi kugara ndichikuyeudzirai zvinhu izvi nguva dzose, kunyange muchi\add zvi\add*ziva henyu, uye makasimba pachokwadi chiripo.
\v 13 Uye ndinofunga zvakanaka kuti kana ndichingori mutabhernakeri ino chete ndikumutsei nokukuyeudzirai;
\v 14 ndichiziva kuti kubviswa kwetabhenakeri yangu kunokurumidza, sezvandakaratidzwa naIshe wedu Jesu Kristu.
\v 15 Zvino neni ndichashingaira kuti mugogona kuva chirangaridzo chezvinhu izvi kana ndaenda.
\v 16 Nekuti hatina kutevera ngano dzemano mano patakakuzivisai simba nokuuya kwaShe wedu Jesu Kristu, asi takanga tiri vakazvionera umambo hwake.
\v 17 Nekuti iye wakagamuchira kukudzwa nokubwinya kubva kuna Mwari Baba panguva iya yakauya inzwi rakadai kwaari richibva kukubwinya kukurukuru \add richiti\add*: Uyu ndiye Mwanakomana wangu unodikamwa, wandinofara maari.
\v 18 Uye inzwi iri takarinzwa richibva kudenga pataiva naye mugomo dzvene.
\v 19 uye tine shoko rakasimba kwazvo rechiporofita, ramunoita zvakanaka muchiriteerera somwenje unovhenekera panzvimbo ine rima, kusvikira utonga hwuchitsuka, nenyamasase ichibudira mumoyo yenyu;
\v 20 muchiziva izvi pakutanga, kuti hakuna chiporofita cherugwaro chinobva mududziro yakazvimiririra;
\v 21 Nekuti chiporofita hachina kutongouyiswa panguva dzakare nekuda kwemunhu, asi vanhu vatswene vaMwari vakataura, vachisundwa noMweya Mutsvene.

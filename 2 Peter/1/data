\c 1
\s Kwaziso
\p
\v 1 Simoni Petro, muranda nemuapositori waJesu Kristu, kune avo vakawana rutendo rwunokosha rwakafanana nerwedu mukururama kwaMwari wedu neMuponesi wedu Jesu Kristu:
\v 2 Nyasha nerugare ngazviwanzwe kwamuri paruzivo rwaMwari nerwaJesu Ishe wedu.
\v 3 Sesimba rake reuMwari rakatipa zvinhu zvese zveupenyu nekunamata Mwari kubudikidza neruzivo rwaiye wakatidana kubudikidza nekubwinya uye kunaka;
\v 4 akatipa nazvo zvivimbiso zvikurusa uye zvinokosha; kuti naizvozvi muve vagovani vechizvarirwo cheuMwari, mapukunyuka kuora kuri panyika kubudikidza nekuchiva.
\s Shingairai pauKristu
\p
\v 5 Zvino nekuda kweizviwo maita kushingaira kose, wedzerai parutendo rwenyu kunaka, nepakunaka ruzivo,
\v 6 neparuzivo kuzvidzora, nepakuzvidzora moyo murefu, nepamoyo murefu kunamata Mwari,
\v 7 nepakunamata Mwari rudo rwehama, neparudo rwehama, rudo.
\v 8 Nekuti kana zvinhu izvi zviri mamuri, uye zvichiwanda, hazvikuitii vasingashandi kana vanoshaiwa zvibereko pakuziva Ishe wedu, Jesu Kristu.
\v 9 Nekuti usina zvinhu izvi, ibofu, unoonera pedo, wakanganwa kunatswa kwezvivi zvake zvekare.
\v 10 Naizvozvo, hama, shingairai zvikuru kusimbisa kudanwa nekusanangurwa kwenyu; nekuti kana muchiita zvinhu izvi hamungatongogumburwi narinhi.
\v 11 Nekuti saizvozvo muchawedzerwa zvikuru kupinda muushe hwusingaperi hwaIshe wedu neMuponesi Jesu Kristu.
\v 12 Naizvozvo handingashaiwi hanya nekukuyeudzirai zvinhu izvi nguva dzose, kunyange muchiziva, uye makasimbiswa pachokwadi chiripo.
\v 13 Uye ndinoona zvakanaka \add kuti\add* kana ndichingori mutabhenakeri ino chete ndikumutsei nechiyeuchidzo;
\v 14 ndichiziva kuti kunokurumidza kubviswa kwetabhenakeri yangu, Ishe wedu Jesu Kristuwo sezvaakanditaridza.
\v 15 Asi neni ndichashingaira kuti nguva dzose shure kwekuenda kwangu muve nechiyeuchidzo chezvinhu izvi.
\v 16 Nekuti hatina kutevera ngano dzakarukwa nenjere patakakuzivisai simba nekuuya kwaIshe wedu Jesu Kristu, asi takange tiri vakazvionera kubwinya kwake.
\v 17 Nekuti wakagamuchira kubva kuna Mwari Baba rukudzo nekubwinya, inzwi rakadai parakasvika kwaari nekubwinya kukurukuru \add richiti\add*: Uyu Mwanakomana wangu unodika, wandinofara maari ini;
\v 18 uye inzwi iri isu takarinzwa richibva kudenga pataiva naye mugomo dzvene.
\v 19 Uye tine shoko rakasimba kwazvo rechiporofita, ramunoita zvakanaka muchirichenjerera sekumwenje unovhenekera panzvimbo ine rima, kusvikira utonga hwuchitsvuka, nenyamasase ichibudira mumoyo yenyu;
\v 20 muchiziva izvi pakutanga, kuti hakuna chiporofita cherugwaro chinobva mududziro yemwene wacho;
\v 21 Nekuti hakuna kumbouyiswa chiporofita nechido chemunhu, asi vanhu vatswene vaMwari vakataura vachisundwa neMweya Mutsvene.

\c 1
\s Kwaziso
\p
\v 1 Judha, muranda waJesu Kristu, munun'una waJakobho, kuna vakaitwa vatsvene naMwari Baba, vakachengetedzwa muna Jesu Kristu, vakadamwa:
\v 2 Ngoni kwamuri, nerugare, nerudo, ngazvipamhidzirwe.
\s Vadzidzisi venhema
\p
\v 3 Vadiwa, ndakati ndichipa kushingaira kose \add pa\add*kunyorerai zvekuponeswa kwedu kumwe chete, zvakanga zvakandifanira chose kukunyorerai, ndichikurudzira kuti murwire nemoyo wose kutenda kwakambopiwa vatsvene kamwe.
\v 4 Nokuti kuna vamwe varume vakanyangira pachivande, vakagara vagadzirwa kare kutongwa uku, vanhu vasingadi Mwari vanoshandura nyasha dzaMwari wedu kuita unzenza, vachiramba Tenzi uyu mumwe woga Mwari, naIshe wedu Jesu Kristu.
\v 5 Zvino ndinoda kukuyeuchidzai, kunyange maimboziva izvi, kuti Ishe amborwira vanhu munyika yeIjipiti, pashure akazoparadza avo vakanga vasingatendi.
\v 6 Navatumwa vasina kuchengeta ukuru hwavo, asi vakasiya ugaro hwavo hwomene, wakavachengeta muzvisungo zvokusingaperi pasi perima kusvikira pakutongwa kwezuva guru;
\v 7 seSodhoma neGomora, namaguta akaapoteredza, akazvikumikidza saivo kuupombwe nokutevera imwe nyama, akaitwa mufananidzo, akatambudzika pakurangwa nomoto usingaperi.
\v 8 Nenzira imwecheteyo vanorota ava vanosvibisa nyama yavo, vachiramba vukuru, nokutuka avo vanokudzwa.
\v 9 Asi Mikaeri, mutumwa mukuru, nguva yaakarwa naDhiabhorosi, akakakavara pamusoro pomuviri waMozisi, wakatya kumupa mhosva namashoko okutuka, asi wakati: Ishe ngaakutsiure.
\v 10 Asi vanhu ava vanotuka zvose zvavasingazivi; asi izvo zvavanoziva pachizvarigo \add vakaita se\add*mhuka dzisingazivi, vanozviparadza nezvimhu izvozvo.
\v 11 Vurombo kwavari! Nokuti vakafamba nenzira yaKaini, vakazviwisira mukutsauka kwaBharami nokuda komubairo, vakaparadzwa nenharo dzaKora.
\v 12 Vanhu ava mabwe akavanzika pamafundo enyu erudo, kana vachipemberera nemwi, vachizvifunda vasingatyi; makore asina mvura, anotinhwa nemhepo; miti yechando isina zvibereko, yakafa kaviri, yakadzurwa nemidzi;
\v 13 mafungu egungwa anopengereka, anopupuma nyadzi dzawo; nyeredzi dzinongombeya, vakachengeterwa kusviba kwerima nokusingaperi.
\v 14 NaEnokiwo wechinomwe kubva kuna Adhamu, wakaporofitera ivava, achiti: Tarira, Ishe wakavuya navatsvene vake vanezvuru zvamazana,
\v 15 kuti atonge pamusoro pavose, nokupa mhosva vose vasingadi Mwari pamusoro pamabasa avo ose okusada Mwari, avakaita nokusada kwavo Mwari, napamusoro pamashoko ose makukutu akataurwa navatadzi vasingadi Mwari.
\v 16 Ivo van'un'uni vagunun'uni, vanofamba nokuchiva kwavo; uye miromo yavo inotaura zvekuzvikudza, vachichiva vanhu nokuda kokufumiswa.
\s Vatendi ngavakure pakutenda, pakunyengetera, naparudo
\p
\v 17 Asi imwi vadiwa, rangarirai mashoko akadeya kutaurwa navaapositori vaShe wedu, Jesu Kristu;
\v 18 kuti vakakuvudzai \add kuti\add* nenguva yokupedzisira vaseki vachavako, vanofamba nokuchiva kwavo kokusada Mwari.
\v 19 Ndivo vanozviparadzanisa, ndovenyama, vasinoMweya.
\v 20 Asi imwi vadiwa, muchizvivaka pakutenda kwenyu kutsvene tsvene, muchinyengetera muMweya Mutsvene,
\v 21 muzvichengete murudo rwaMwari, muchitarisira ngoni dzaShe wedu, Jesu Kristu, kusvikira kuupenyu wusingaperi.
\v 22 Ivai nengoni navamwe muchiparadzanisa,
\v 23 asi vamwe muvaponese nokutya, muchi\add va\add*bvuta pamoto; muchivenga kunyange nenguvo yakasvibiswa nenyama.
\s Kuvonga
\p
\v 24 Zvino kuna iye unogona kukuchengetai pakugumburwa, noku\add ku\add*teya\add i\add* pamberi pokubwinya kwake musina chamungapomerwa, mukufara kukuru,
\v 25 kuna Mwari mumwe chete wakachenjera, Muponesi wedu, ngakuve kubwinya, novumambo, nesimba, novushe, zvose ikozvino nokusingaperi. Ameni.

\c 1
\s Kwaziso
\p
\v 1 Judha, muranda waJesu Kristu, munun'una waJakobho, kuna vakaitwa vatsvene naMwari Baba, vakachengetedzwa muna Jesu Kristu, vakadamwa:
\v 2 Ngoni kwamuri, nerugare, nerudo, ngazvipamhidzirwe.
\s Vadzidzisi venhema
\p
\v 3 Vadiwa, ndakati ndichipa kushingaira kose \add pa\add*kunyorerai zvekuponeswa kwedu kumwe chete, zvakanga zvakandifanira chose kukunyorerai, ndichikurudzira kuti murwire nemoyo wose kutenda kwakambopiwa vatsvene kamwe.
\v 4 Nokuti kuna vamwe varume vakanyangira pachivande, vakagara vagadzirwa kare kutongwa uku, vanhu vasingadi Mwari vanoshandura nyasha dzaMwari wedu kuita unzenza, vachiramba Tenzi uyu mumwe woga Mwari, naIshe wedu Jesu Kristu.
\v 5 Zvino ndinoda kukuyeuchidzai, kunyange maimboziva izvi, kuti Ishe amborwira vanhu munyika yeEgipita, pashure akazoparadza avo vakanga vasingatendi.
\v 6 Navatumwa vasina kuchengeta ukuru hwokutanga, asi vakasiya ugaro hwavo hwomene, waka\add va\add*chengeta muzvisungo zvokusingaperi pasi perima kusvikira pakutongwa kwezuva guru;
\v 7 seSodhoma neGomora, namaguta akaapoteredza, akazvikumikidza kuupombwe nenzira yakafanana nawo nokutevera imwe nyama, akaitwa mufananidzo, akatambudzika pakurangwa nomoto usingaperi.
\v 8 Nenzira imwe chete iyoyo ava vachirota vanosvibisa nyama yavo, vachiramba vukuru, nokutuka ukuru.
\v 9 Asi Mikaeri mutumwa mukuru nguva yaakarwa naDhiabhorosi, akakakavara pamusoro pomuviri waMozisi, wakatya kumupa mhosva namashoko okutuka, asi wakati: Ishe ngaakutsiure.
\v 10 Asi ava vanotuka zvose zvavasingazivi; asi izvo zvavanoziva pachizvarigo \add vakaita se\add*mhuka dzisingazivi, vanozviparadza muzvimhu izvozvo.
\v 11 Urombo kwavari! Nokuti vakafamba nenzira yaKaini, vakazviwisira mukutsauka kwaBharami nokuda komubairo, vakaparadzwa nenharo dzaKora.
\v 12 Ava mabwe akavanzika pamafundo enyu erudo, kana vachipemberera nemwi, vachizvifunda vasina kutya; makore asina mvura, anotinhwa nemhepo; miti yechando isina zvibereko, yakafa kaviri, yakadzurwa nemidzi;
\v 13 mafungu egungwa anopengereka, anopupuma nyadzi dzawo; nyeredzi dzinongombeya, vakachengeterwa kusviba kwerima nokusingaperi.
\v 14 NaEnokiwo wechinomwe kubva kuna Adhamu, wakaporofita zvaivava, achiti: Tarira, Ishe wakauya navatsvene vake zvuru zvamazana,
\v 15 kuti atonge pamusoro pavose, nokupa mhosva vose vasingadi Mwari pamusoro pamabasa avo ose okusada Mwari, avakaita nokusada Mwari, napamusoro \add pamashoko\add* avo ose makukutu aakataurirwa navatadzi vasingadi Mwari.
\v 16 Ava van'un'uni, vagunun'uni, vanofamba nokuchiva kwavo; uye miromo yavo inotaura zvekuzvikudza, vachichiva vanhu nokuda kwemubairo.
\s Vatendi ngavakure pakutenda, pakunyengetera, naparudo
\p
\v 17 Asi imwi vadiwa, rangarirai mashoko akagara ataurwa navaapositori vaShe wedu Jesu Kristu;
\v 18 kuti vakakuvudzai \add kuti\add* nenguva yokupedzisira vaseki vachavako, vachafamba nokuchiva kwavo kokusada Mwari.
\v 19 Ndivo vanozviparadzanisa, ndevenyama, vasina Mweya.
\v 20 Asi imwi vadiwa, muchizvivaka pakutenda kwenyu kutsvene tsvene, muchinyengetera muMweya Mutsvene,
\v 21 muzvichengete murudo rwaMwari, muchitarisira ngoni dzaShe wedu, Jesu Kristu, kusvikira kuupenyu hwusingaperi.
\v 22 Ivai nengoni navamwe muchipa mutsauko,
\v 23 asi vamwe mu\add va\add*ponese nokutya, muchi\add va\add*bvuta pamoto; muchivenga kunyange nenguvo yakasvibiswa nenyama.
\s Kuvonga
\p
\v 24 Zvino kuna iye unogona kukuchengetai pakugumburwa, noku\add ku\add*teya\add i \add*musina chamungapomerwa pamberi pokubwinya kwake nomufaro mukuru,
\v 25 kuna Mwari Muponesi wedu mumwe chete wakachenjera, \add ngakuve\add* \add no\add*kubwinya, noumambo, nesimba, noushe, zvose ikozvino nokusingaperi. Ameni.

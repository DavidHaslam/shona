\c 1
\s Kwaziso
\p
\v 1 Judha, muranda waJesu Kristu, munin'ina waJakobho, kuna vakaitwa vatsvene naMwari Baba, vakachengetedzwa muna Jesu Kristu, vakadamwa:
\v 2 Tsitsi kwamuri, nerugare, nerudo, ngazvipamhidzirwe.
\s Vadzidzisi venhema
\p
\v 3 Vadiwa, ndakati ndichipa kushingaira kose \add pa\add*kunyorerai zvekuponeswa kwedu kumwe chete, zvakange zvakandifanira chose kukunyorerai, ndichikurudzira kuti murwire nemoyo wose rutendo rwakambopiwa vatsvene kamwe.
\v 4 Nekuti kuna vamwe varume vakapinda nokunyangira, vakagara vagadzirwa kare kutongwa uku, vanhu vasingadi Mwari vanoshandura nyasha dzaMwari wedu kuita unzenza, vachiramba Tenzi uyu umwe  woga Mwari, naIshe wedu Jesu Kristu.
\v 5 Zvino ndinoda kukuyeuchidzai, kunyange maimboziva izvi, kuti Ishe amborwira vanhu munyika yeEgipita, pashure akazoparadza avo vakange vasingatendi.
\v 6 Navatumwa vasina kuchengeta ukuru hwokutanga, asi vakasiya ugaro hwavo hwomene, waka\add va\add*chengeta muzvisungo zvekusingaperi pasi perima kusvikira pakutongwa kwezuva guru;
\v 7 seSodhoma neGomora, namaguta akaapoteredza, akazvikumikidza kuupombwe nenzira yakafanana nawo nokutevera imwe nyama, akaitwa mufananidzo, akatambudzika pakurangwa nomoto usingaperi.
\v 8 Nenzira imwe chete iyoyo ava vachirota vanosvibisa nyama yavo, vachiramba vukuru, nokutuka ukuru.
\v 9 Asi Mikaeri mutumwa mukuru nguva yaakarwa nadhiabhorosi, akakakavara pamusoro pomuviri waMozisi, wakatya kumupa mhosva namashoko okutuka, asi wakati: Ishe ngaakutsiure.
\v 10 Asi ava vanotuka zvose zvavasingazivi; asi izvo zvavanoziva pachizvarigo \add vakaita se\add*mhuka dzisingazivi, vanozviparadza muzvimhu izvozvo.
\v 11 Vachaona nhamo! Nekuti vakafamba nenzira yaKaini, vakazviwisira mukutsauka kwaBharami nekuda kwemubairo, vakaparadzwa nenharo dzaKora.
\v 12 Ava mabwe akavanzika pamafundo enyu erudo, kana vachipemberera nemwi, vachizvifunda vasina kutya; makore asina mvura, anotinhwa nemhepo; miti yechando isina zvibereko, yakafa kaviri, yakadzurwa nemidzi;
\v 13 mafungu egungwa anopengereka, anopupuma nyadzi dzawo; nyeredzi dzinongombeya, vakachengeterwa kusviba kwerima nokusingaperi.
\v 14 NaEnokiwo wechinomwe kubva kuna Adhamu, wakaporofita zvaivava, achiti: Tarira, Ishe wakauya navatsvene vake zvuru zvamazana,
\v 15 kuti atonge pamusoro pavose, nokupa mhosva vose vasingadi Mwari pamusoro pamabasa avo ose okusada Mwari, avakaita nokusada Mwari, nepamusoro \add pemashoko\add* avo ose makukutu aakataurirwa nevatadzi vasingadi Mwari.
\v 16 Ava van'un'uni, vagunun'uni, vanofamba nokuchiva kwavo; uye miromo yavo inotaura zvekuzvikudza, vachichiva vanhu nekuda kwemubairo.
\s Vatendi ngavakure parutendo, pakunyengetera, neparudo
\p
\v 17 Asi imwi vadiwa, rangarirai mashoko akagara ataurwa navaapositori vaIshe wedu Jesu Kristu;
\v 18 kuti vakakuvudzai \add kuti\add* nenguva yekupedzisira vaseki vachavako, vachafamba nokuchiva kwavo kwekusada Mwari.
\v 19 Ndivo vanozviparadzanisa, ndevenyama, vasina Mweya.
\v 20 Asi imwi vadiwa, muchizvivaka parutendo rwenyu rwutsvene tsvene, muchinyengetera muMweya Mutsvene,
\v 21 muzvichengete murudo rwaMwari, muchitarisira tsitsi dzaIshe wedu, Jesu Kristu, kusvikira kuupenyu hwusingaperi.
\v 22 Ivai netsitsi navamwe muchipa mutsauko,
\v 23 asi vamwe mu\add va\add*ponese nokutya, muchi\add va\add*bvuta pamoto; muchivenga kunyange nenguvo yakasvibiswa nenyama.
\s Kuvonga
\p
\v 24 Zvino kuna iye unogona kukuchengetai pakugumburwa, noku\add ku\add*teya\add i \add*musina chamungapomerwa pamberi pokubwinya kwake nomufaro mukuru,
\v 25 kuna Mwari Muponesi wedu umwe  chete wakachenjera, \add ngakuve\add* \add no\add*kubwinya, neumambo, nesimba, neushe, zvose ikozvino nokusingaperi. Ameni.

\c 103
\s Rumbidzai Jehovha nekuda kwetsitsi dzake
\p \add Pisarema\add* raDhavhidhi.
\p
\v 1 Rumbidza Jehovha, mweya wangu; nezvese zviri mukati mangu \add zvirumbidze\add* zita rake dzvene.
\v 2 Rumbidza Jehovha, mweya wangu, usakanganwa mibairo yake yese.
\v 3 Anokanganwira zvitadzo zvako zvese; anoporesa zvirwere zvako zvese.
\v 4 Anodzikunura upenyu hwako kubva pakuparadzwa; anokushongedza korona yengoni netsitsi.
\v 5 Anogutisa zvishuwo zvako nezvakanaka; kuti udiki hwako huvandudzwe segondo.
\p
\v 6 Jehovha anoitira vese vanomanikidzwa kururama nemitongo.
\v 7 Akazivisa Mozisi nzira dzake, \add ne\add*vana vaIsraeri zviito zvake.
\v 8 Jehovha ane tsitsi uye ane nyasha, anononoka kutsamwa, uye akazara nekunaka.
\v 9 Haangarambi achipikisa; haangachengeti \add kutsamwa\add* kusvika rinhi narinhi.
\v 10 Haana kutibata zvinotevera zvivi zvedu, kana zvinoenderana nezvitadzo zvedu.
\v 11 Nokuti sekukwirira kwematenga pamusoro penyika, ihuru tsitsi dzake kune vanomutya.
\v 12 Sekuva kure kwemabvazuva nemavirira, wakabvisira kure nesu zvitadzo zvedu.
\v 13 Sababa vachinzwira vana tsitsi, saizvozvo Jehovha anonzwira tsitsi vanomutya.
\v 14 Nokuti iye anoziva kuumbwa kwedu, anorangarira kuti tiri guruva.
\p
\v 15 Munhu, mazuva ake akaita seuswa; seruva resango, saizvozvo anobarika.
\v 16 Nokuti mhepo inopfuura pamusoro paro, zvino hari\add chi\add*po; nenzvimbo yaro haicharizivi.
\v 17 Asi tsitsi dzaJehovha dzinobva pakusingaperi kusvika pakusingaperi pamusoro pevanomutya, nekururama kwake kusvika kuvana vevana,
\v 18 kune vanochengeta sungano yake, nekune vanorangarira mirairo yake kuiita.
\v 19 Jehovha wakasimbisa chigaro chake cheushe kumatenga; neumambo hwake hunotonga pamusoro pezvese.
\v 20 Rumbidzai Jehovha, imwi vatumwa vake; mhare dzine simba, munoita inzwi rake, kuteerera inzwi reshoko rake.
\v 21 Rumbidzai Jehovha, dzihondo dzake dzese, vashumiri vake, vanoita chido chake.
\v 22 Rumbidzai Jehovha, imwi mabasa ake ese, panzvimbo dzese dzeumambo hwake; rumbidza Jehovha, mweya wangu!
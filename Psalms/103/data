\c 103 Rumbidzai Jehovha nokuda kwengoni dzake Pisarema raDhavhidhi. Rumbidzai Jehovha, mweya wangu; Zvose zviri mukati mangu ngazvirumbidze zita rake dzvene. 2 Rumbidza Jehovha, mweya wangu, Urege kukanganwa mikomborero yake; 3 Iye, anokanganwira zvakaipa zvako zvose; Anoporesa kurwara kwako kwose; 4 Anodzikinura hupenyu hwako pakuparadzwa; Anokuisa korona younyoro nengoni; 5 Anogutisa mwoyo wako nezvakanaka; Kuti utsva hwako huvandudzwe segondo. 6 Jehovha anoita zvinhu zvakarurama, Nokururatnisira vose vanomanikidzwa. 7 Akazivisa Mosesi nzira dzake, Navana vaIsiraeri zvaakaita. 8 Jehovha anetsitsi nenyasha, Haachimbidziki kutsamwa, ane ngoni zhinji. 9 Haangarambi achirwa; Uye haangarambi akatsamwa nokusingaperi. 1Â° Haana kutiitira sezvakafanira zvivi zvedu, Kana kutipa mubayiro sezvakafanira zvakaipa zvedu. la Nokuti sokukwirira kwokudenga kumusoro, Ndizvo zvakaita kukura kwengoni dzake kuna vanomutya. 12 Sokuva kure kwamabvazuva namavirira, Saizvozvo akabvisa kudarika kwedu kwose kure nesu. 13 Sokunzwira tsitsi kwababa vana vake, Saizvozvo Jehovha anonzwira tsitsi vanomutya. 14 Nokuti iye anoziva chatakaitwa nacho, Anorangarira kuti tiri guruva.

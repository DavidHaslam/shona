\c 17 Dhavhidhi anochema kuti arwirwe kuvavengi vake Munyengetero waDhavhidhi 1 7 1 Inzwai zvakarurama Jehovha, muteerere kuchema kwangu; Rerekerai nzeve dzenyu kumunyengetero wangu, unobva pamiromo isinganyengeri. 2 Kutongwa kwangu ngakubve pamberi penyu; Meso enyu ngaatarire zvakarurama. 3 Makaidza mwoyo wangu; makandishanyira usiku; Makandiidza, mukasawana kufunga kwakaipa mandiri; Ndakazvisunga kuti muromo wangu urege kudarika. 4 Kana ari mabasa avanhu; neshoko remiromo yenyu, Ini ndakanzvenga nzira dzomuparadzi. 5 Kutsika kwangu kwakarambira panzira dzenyu, Tsoka dzangu hadzina kutedzemuka. 6 Ini ndakadana kwamuri, nokuti muchandipindura, imi Mwari; Rerekerai nzeve dzenyu kwandiri, munzwe kutaura kwangu. 7 Ratidzai unyoro hwenyu hunoshamisa, imi, munoponesa vanovimba nemi, Imi munoponesa noruoko rwenyu rworudyi, ava vanovimba nemi Kunavanovamukira simba. 8 Ndichengetei semboni yeziso renyu, Ndivanzei pasi pomumvuri wamapapiro enyu, 9 Kunavakaipa, vanondiparadza, Ivo vavengi vangu vakaipa, vanondikomba. 1Â° Vakadzivira mwoyo yavo;	I ' Vanotaura vachikudza nemiromo yavo. Vakatikomba zvino pakufarnba kwedu; Vanocherekedza nameso avo kuti vatiwisire pasi. 12 Vakafanana neshumba inokarira kuparadza, somwana weshumba inovandira panzvimbo dzakavanda. 13 Simukai, Jehovha, Mirai pamberi pake, mumuwisire pasi; Rwirai mweya wangu nomunondo wenyu kuna vakaipa;

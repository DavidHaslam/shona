\c 17
\s Dhavhidhi anochema kuti arwirwe kuvavengi vake
\d Munyengetero waDhavhidhi
\p
\v 1 Inzwai zvakarurama Jehovha, muteerere kuchema kwangu; rerekerai nzeve dzenyu kumunyengetero wangu, unobva pamiromo isinganyengeri.
\v 2 Kutongwa kwangu ngakubve pamberi penyu; meso enyu ngaatarire zvakarurama.
\v 3 Makaidza moyo wangu; makandishanyira usiku; makandiidza, mukasawana kufunga kwakaipa mandiri; ndakazvisunga kuti muromo wangu urege kudarika.
\v 4 Kana ari mabasa avanhu; neshoko remiromo yenyu, ini ndakanzvenga nzira dzomuparadzi.
\v 5 Kutsika kwangu kwakarambira panzira dzenyu, tsoka dzangu hadzina kutedzemuka.
\v 6 Ini ndakadana kwamuri, nokuti muchandipindura, imwi Mwari; rerekerai nzeve dzenyu kwandiri, munzwe kutaura kwangu.
\v 7 Ratidzai nokushamisa rudo rwenyu rweunyoro, imwi, munoponesa vanovimba nemi, imwi munoponesa noruoko rwenyu rworudyi, ava vanovimba nemwi kuna vanovamukira simba.
\v 8 Ndichengetei semboni, mukunda weziso; ndivanzei pasi pomumvuri wamapapiro enyu.
\v 9 Kunavakaipa, vanondiparadza, ivo vavengi vangu vakaipa, vanondikomba.
\v 10 Vakadzivira moyo yavo (bit missing).
\v 11 Vanotaura vachikudza nemiromo yavo. Vakatikomba zvino pakufamba kwedu; vanocherekedza nameso avo kuti vatiwisire pasi.
\v 12 Vakafanana neshumba inokarira kuparadza, somwana weshumba inovandira panzvimbo dzakavanda.
\v 13 Simukai, Jehovha, mirai pamberi pake, mumuwisire pasi; rwirai mweya wangu nomunondo wenyu kuna vakaipa;
\v 14 kuvanhu, noruoko rwenyu imwi Jehovha, kuvanhu venyika, vanomugove wavo paupenyu uhu, vamunozadza dumbu ravo nefuma yenyu; vana vana vazhinji, vanosiira vacheche vavo zvakasara zvefuma yavo.
\v 15 Ini ndichaona chiso chenyu pakururama; ndichaguta nomufananidzo wenyu pakumuka kwangu.

\c 146
\s Kuvonga Jehovha anova muponesi
\p
\v 1 Hareruya! Rumbidza Jehovha, mweya wangu.
\v 2 Ndicharumbidza Jehovha ndichiri mupenyu; ndichaimbira Mwari wangu rumbidzo ndichiripo.
\v 3 Regai kuvimba nemachinda, nemwanakomana wemunhu, kwaari hakuna ruponeso.
\v 4 Mweya wake unobuda, anodzokera muvhu rake; nezuva iro mazano ake anopera.
\p
\v 5 Wakaropafadza iye ana Mwari waJakove kuti ave mubatsiri wake, tariro yake iri pana Jehovha Mwari wake.
\v 6 Iye wakaita matenga nenyika, gungwa, nezvese zviri mukati mazvo; anochengeta chokwadi kusvika rinhi narinhi.
\v 7 Anoitira vanomanikidzwa mutongo \add wakarurama\add*; anopa zvekudya kune vane nzara; Jehovha anosunungura vasungwa;
\v 8 Jehovha anosvinudza mapofu; Jehovha anosimudza vakakotamiswa pasi; Jehovha anoda vakarurama.
\v 9 Jehovha anochengeta vatorwa; Jehovha anotsigira nherera nechirikadzi; asi nzira yavakaipa anoipesanisa.
\v 10 Jehovha achabata ushe nokusingaperi, Mwari wako, iwe Ziyoni, kusvikira kumarudzi namarudzi. Hareruya!

\c 146
\s Jehovha Mubatsiri mukuru ngaarumbidzwe
\p
\v 1 Hareruya! Rumbidza Jehovha, iwe mweya wangu!
\v 2 Ndicharumbidza Jehovha ndichiri mupenyu; Ndichaimbira Mwari wangu nziyo dzokurumbidza, ini ndichiripo.
\v 3 Regai kuvimba namachinda, Kana noMwanakomana womunhu, asingagoni kubatsira.
\v 4 Mweya wake unobuda, iye ndokudzokera pasi pake; Nezuva iro mano ake anopera.
\v 5 Anomufaro munhu uyo kana Mwari waJakobho ari mubatsiri wake, Anotarira kuna Jehovha Mwari wake.
\v 6 Iye, akaita kudenga napasi, Negungwa, nezvose zviri mukati mazvo; Iye, anoramba akatendeka nokusingaperi;
\v 7 Anoruramisira vanomanikidzwa; Anopa vane nzara zvokudya; Jehovha anosunungura vasungwa;
\v 8 Jehovha anosvinudza meso amapofu; Jehovha anosimudza vakakotamiswa pasi; Jehovha anoda vakarurama;
\v 9 Jehovha anochengeta vatorwa; Jehovha anotsigira nherera nechirikadzi; Asi nzira yavakaipa anoipesanisa.
\v 10 Jehovha achabata ushe nokusingaperi, Mwari wako, iwe Ziyoni, kusvikira kumarudzi namarudzi. Hareruya!

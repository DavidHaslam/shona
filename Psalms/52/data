\c 52
\s Kushaya maturo kwekuzvikudza nekuita zvakaipa
\p Kumutungamiriri wekuimba. Masikiri. \add Pisarema\add* raDhavhidhi. Panguva Dhoegi muEdhomu yaakauya achiudza Sauro, achiti kwaari: Dhavhidhi wasvika paimba yaAhimereki.
\p
\v 1 Unozvirumbidzirei nezvakaipa, mhare? Tsitsi dzaMwari \add dziripo\add* mazuva ese.
\v 2 Rurimi rwako runoronga kuparadza, sechisvo chinopinza, rwunoita unyengeri.
\v 3 Unoda zvakaipa kupfuura zvakanaka, kureva nhema kupfuura kutaura zvakarurama. Sera.
\v 4 Unoda mashoko ese ekuparadza, rurimi rwunonyengera.
\v 5 Saizvozvo Mwari achakuparadza nekusingaperi; achakubata akubvise, akuvhomore kubva patende, nekukudzura kubva panyika yevapenyu. Sera.
\p
\v 6 Zvino vakarurama vachaona uye vachatya, uye vachamuseka, \add vachiti\add*:
\v 7 Tarirai, munhu asina kuita Mwari nhare yake, asi wakavimba neuwandu hwefuma yake, akasimba muuipi hwake.
\v 8 Asi ini ndakaita semuorivhi munyoro muimba yaMwari; ndakavimba netsitsi dzaMwari nekusingaperi-peri.
\v 9 Ndichakuvongai nekusingaperi, nokuti ndimwi makazviita; ndichamirira zita renyu pamberi pevatsvene venyu nokuti rakanaka.
\c 52
\s Kushaya maturo kwekuzvikudza nekuita zvakaipa Kumutungamiriri wekuimba. Masikiri,
\add Pisarema raDhavhidhi. Panguva Dhoegi muEdhomuyaakauya achiudza Sauro, achiti kwaari: Dhavhidhi wasvika paimba yaAhimereki.
\p
\v 1 Unozvirumbidzirei nezvakaipa, mhare? Tsitsi dzaMwari dziripo mazuva ese.
\v 2 Rurimi rwako runoronga kuparadza; sechisvo chinopinza, rwunoita unyengeri.
\v 3 Unoda zvakaipa kupfuura zvakanaka; kureva nhema kupfuura kutaura zvakarurama.
\v 4 Unoda mashoko ese ekuparadza, rurimi rwunonyengera.
\v 5 Saizvozvo Mwari achakuparadza saizvozvo nokusingaperi, achakubata akubvise, akuvhomore kubva patende, nekukudzura panyika yavapenyu.
\p
\v 6 Vakarurama vachazviona vakatya, vachamusveveredza, vachiti:
\v 7 Tarirai, hoyu munhu asina kuita Mwari nhare yake, asi akavimba nokuwanda kwefuma yake, akazvisimbisa pazvakaipa zvake.
\v 8 Asi kana ndirini, ndakafanana nomuorivhi munyoro mumba yaMwari; ndinovimba netsitsi dzaMwari nokusingaperi-peri.
\v 9 Ndichakuvongai nokusingaperi, nokuti ndimi makazviita; ndichamirira zita renyu pamberi pavatsvene venyu nokuti rakanaka.

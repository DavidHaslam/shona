\c 52
\s Akaipa ngaarege kuva namanyawi nokuti Jehovha anochengeta vanhu vake vakarurama
\d Kumutungamiriri wokuimba. Rwiyo rweMashiri rwaDhavhidhi, . panguva yakasvika Dhoegi muEdhomu akaudza Sauro, achiti: Dhavhidhi asvika paimba yaAhimereki.
\p
\v 1 Unozvirumbidzireiko nezvakashata, iwe mhare? Tsitsi dzaMwari dziripo misi yese.
\v 2 Rurimi rwako runofunga kutaura zvakaipa; rwakafanana nechisvo chinopinza, ruchiita zvinonyengera.
\v 3 Unoda zvakaipa kupfuura zvakanaka; nokureva nhema kupfuura kutaura zvakarurama.
\v 4 Unoda mashoko ese okuparadza, iwe rurimi runonyengera.
\v 5 Mwari achakuparadzawo saizvozvo nokusingaperi, achakubata akakubvisa patende rako, nokukudzura panyika yavapenyu.
\p
\v 6 Vakarurama vachazviona vakatya, vachamusveveredza, vachiti:
\v 7 Tarirai, hoyu munhu asina kuita Mwari nhare yake, asi akavimba nokuwanda kwefuma yake, akazvisimbisa pazvakaipa zvake.
\v 8 Asi kana ndirini, ndakafanana nomuorivhi munyoro mumba yaMwari; ndinovimba netsitsi dzaMwari nokusingaperi-peri.
\v 9 Ndichakuvongai nokusingaperi, nokuti ndimi makazviita; ndichamirira zita renyu pamberi pavatsvene venyu nokuti rakanaka.

\c 54
\s Dhavhidhi anonyengetera kuti arwirwe pavavengi vake
\d Kumutungamiriri wokuimba; nemitengeramwa. Rwiyo rweMashiri rwaDhavhidhi, panguva yakasvika vaZiji kuna Sauro, vakati, Dhavhidhi haazinovanda kwatiri here?
\p
\v 1 Ndirwirei Mwari, nezita renyu, Nditongerei nesimba renyu.
\v 2 Inzwai munyengetero wangu, Mwari; Rerekerai nzeve yenyu munzwe mashoko omuromo wangu.
\v 3 Nokuti vatorwa vakandimukira, Vamanikidzi vakatsvaka mweya wangu. Havana kuisa Mwari pamberi pavo.
\v 4 Tarirai, Mwari ndiye mubatsiri wangu. Ishe ari pakati pavanotsigira mweya wangu.
\v 5 Achatsiva zvakaipa kuvavengi vangu; Muvaparadze nokutendeka kwenyu.
\v 6 Ndichakubayirai nechipiriso chokungopa nokuzvidira, Ndichavonga zita renyu, Jehovha, nokuti rakanaka.
\v 7 Nokuti akandirwira pakutambudzika kose; Ziso rangu rakaona kukundwa kwavavengi vangu.

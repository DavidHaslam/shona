\c 54
\s Dhavhidhi anonyengetera kuti anunurwe pavavengi vake
\p Kumutungamiriri wekuimba; nemitengeranwa. Masikiri. \add Pisarema\add* raDhavhidhi, VaZifi pavakauya vakati kuna Sauro: Dhavhidhi haazinovanda kwatiri here?
\p
\v 1 Ndiponesei, Mwari, nezita renyu, uye nditongei nesimba renyu.
\v 2 Inzwai munyengetero wangu, Mwari; ipai nzeve pamashoko emuromo wangu.
\v 3 Nokuti vatorwa vandimukira, vamanikidzi vanotsvaka mweya wangu. Havana kuisa Mwari pamberi pavo. Sera.
\p
\v 4 Tarirai, Mwari mubatsiri wangu. Ishe ari pane vanotsigira mweya wangu.
\v 5 Achatsiva uipi kuvavengi vangu; vagurei muchokwadi chenyu.
\v 6 Ndichakubairai chipo chekuzvidira, ndicharumbidza zita renyu, Jehovha, nokuti rakanaka.
\v 7 Nokuti wakandinunura kubva mudambudziko rese, uye ziso rangu rakaona \add chishuwo changu\add* pavavengi vangu.

\c 25
\s Dhavhidhi anonyengetera kuti akanganwirwe nokuchengetwa
\d Pisarema raDhavhidhi.
\p
\v 1 Jehovha, ndinosimudzira moyo wangu kwamuri.
\v 2 Mwari wangu, ndinovimba nemi, ngandirege kunyadziswa; vavengi vangu ngavarege kundikunda.
\v 3 Zvirokwazvo, hapana munhu anokumirirai anganyadziswa; vachanyadziswa ndivo vanonyengera pasina chinhu.
\v 4 Ndiratidzei nzira dzenyu, Jehovha; ndidzidzisei nzira dzenyu.
\v 5 Ndiperekedzei muchokwadi yenyu, mundidzidzise; nokuti ndimi Mwari muponesi wangu; ndinokutarirai zuva rese.
\v 6 Rangarirai, Jehovha, nyasha yenyu huru nounyoro bwenyu, nokuti zvaivapo kare nakare.
\v 7 Regai kurangarira zvivi zvohudiki hwangu, nokudarika kwangu; mundirangarire nounyoro bwenyu, nokuda kokunaka kwenyu,
\v 8 Jehovha. akanaka, akarurama; saka acharaira vatadzi panzira.
\v 9 Achaperekedza vanyoro munezvakarurama; achadzidzisa vanyoro nzira yake.
\v 10 Nzira dzese dzaJehovha ndedzounyoro nechokwadi Kunavanochengeta sungano yake nezvipupuriro zvake.
\v 11 Nokuda kwezita renyu, Jehovha, kanganwirai zvakaipa zvangu, nokuti zvikuru.
\v 12 Munhu ndoupiko anotya Jehovha? Ndiye waachadzidzisa nzira yaanofanira kusanangura.
\v 13 Mweya wake uchagara zvakanaka; Uye vana vake vachagara nhaka yenyika.
\v 14 Zvakavanzwa zvaJehovha ndezvavanomutya; Achavaratidza sungano yake.
\v 15 Meso angu anoramba achitarira kuna Jehovha, nokuti anobvisa tsoka dzangu pamumbure.
\v 16 Ringirai kwandiri, mundinzwire nyasha, nokuti ndiri ndega, ndinotambudzika.
\v 17 matambudziko omoyo wangu awanda kwazvo; Haiwa, ndibudisei panjodzi dzangu.
\v 18 Tarirai kutambudzika kwangu nokurwadziwa kwangu; Mundikanganwire zvivi zvangu zvese.
\v 19 Tarirai vavengi vangu, nokuti vazhinji; Vanondivenga nehasha dzembengo.
\v 20 Chengetai mweya wangu mundirwire; Ndirege kunyadziswa, nokuti ndinovimba nemi.
\v 21 Kusanyengera nokururama ngazvindichengete, nokuti ndinokumirirai.
\v 22 dzikunurai Israeri, imwi Mwari, Panjodzi dzake dzese.

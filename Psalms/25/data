\c 25
\s Munyengetero wekukumbira kutungamirirwa, kangamwiro nekuchengetedzwa
\p \add Pisarema\add* raDhavhidhi.
\p
\v 1 Kwamuri Jehovha, ndinosimudzira mweya wangu.
\v 2 Mwari wangu, ndinovimba nemwi, ngandirege kunyadziswa; vavengi vangu ngavarege kupemberera pamusoro pangu.
\v 3 Hongu, kusanyadziswa umwe wevanokumirira, ngavanyadziswe vanodarika pasina chikonzero.
\v 4 Ndiratidzei nzira dzenyu, Jehovha; ndidzidzisei makwara enyu.
\v 5 Nditungamirirei muchokwadi yenyu, uye ndidzidzisei; nokuti imwi muri Mwari weruponeso rwangu; ndakakumirirai zuva rese.
\v 6 Rangarirai, Jehovha, nyasha dzenyu neunyoro hwenyu, nokuti zvai\add vapo\add* rinhi narinhi.
\v 7 Regai kurangarira zvivi zveudiki hwangu, nezvitadzo zvangu, zvichienderana nengoni dzenyu mundirangarire, nekuda kwekunaka kwenyu, Jehovha.
\p
\v 8 Jehovha wakanaka, uye wakarurama; naizvozvo achadzidzisa vatadzi panzira.
\v 9 Achatungamirira vanyoro pamutongo, nekudzidzisa vanyoro nzira yake.
\v 10 Nzira dzese dzaJehovha unyoro nechokwadi kune avo vanochengeta sungano yake nezvipupuriro zvake.
\v 11 Nekuda kwezita renyu, Jehovha, kanganwirai chitadzo changu, nokuti chikuru.
\v 12 Ndeupi munhu anotya Jehovha? Ndiye waachadzidzisa nzira yaachasarudza.
\v 13 Mweya wake uchagara muzvakanaka; uye mbeu yake ichagara nhaka yenyika.
\v 14 Zvakavanzika zvaJehovha ndezve vanomutya; uye achavazivisa sungano yake.
\v 15 Meso angu anogara panaJehovha, nokuti ndiye achabudisa tsoka dzangu pamumbure.
\p
\v 16 Tendeukirai kwandiri, mugondinzwira ngoni, nokuti ndiri ndega, ndinotambudzika.
\v 17 Matambudziko emoyo wangu awanda; ndibudisei panjodzi yangu.
\v 18 Tarisai dambudziko rangu, nekurwadziwa kwangu; uye kanganwirai zvivi zvangu zvese.
\v 19 Tarisai vavengi vangu nokuti vakawanda; vanondivenga nehasha dzembengo.
\v 20 Chengetai mweya wangu, mundinunure; ngandirege kunyadziswa, nokuti ndinovimba nemwi.
\v 21 Uchokwadi nekururama ngazvindichengete, nokuti ndinokumirirai.
\p
\v 22 Mwari, dzikunurai Israeri, kubva panjodzi dzake dzese.

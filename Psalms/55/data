\c 55 Dhavhidhi anochema pakutambudzika kwake kukuru, asi anovimba naJehovha Kumutungamiriri wokuimba; nemitengeranwa. Rwiyo rweMashiri rwaDhavhidhi. Rerekerai nzeve yenyu kumunyengetero wangu, Mwari; Regai kuzvivanza pakukumbira kwangu. 2 Nditeererei, mundipindure; . Ndinoshaiwa zororo mukuchema kwangu, ndichiuura; 3 Nokuda kwezwi romuvengi, Nokuda kwokumanikidza kwoakaipa; ,	fj Nokuti vanondipomera zvakaipa, Vanonditambudza nokutsamwa kwavo. 4 Mwoyo wangu unorwadziwa kwazvo mukati mangu; Garudzo rorufu rakandiwira, 5 Kutya nokubvunda zvakandiwira. Kutya kukuru kwakandifukidza. 6 Ini ndakati, "Haiwa, dai ndaiva namapapiro senjiva! Ndaibhururuka, ndikandozorora. 7 Tarirai, ndingadai ndaitizira kure, Ndaindogara kurenje. 8 Ndaikurumidza kundovanda, Nditize mhepo inovhuvhuta nedutu guru." 9 Paradzai, Ishe mukanganise marimi avo; Nokuti ndakaona kumanikidza nokurwa muguta. 10 Masikati nohusiku vanoripoteredza pamasvingo aro; Zvakaipawo nezvakashata zviri mukati maro. Kushata kuri pakati paro; Kumanikidza nokunyengera hazvibvi panzira dzaro. 12 Nokuti akanga asi muvengi akandishora; Ipapo ndaigona kutsunga; Akanga asi iye aindivenga akazvikudza kwandiri; Ipapo ndaimuvanda. 13 Asi wakanga uriwe, munhu wakaenzana neni, Shamwari yangu, nomuzikani wangu. 14 Taisirangana zvakanaka, Taifamba mumba maMwari pamwechete navanhu vazhinji. 15 Rufu ngaruvawire kamwe-kamwe, Ngavaburikire kuSheori vari vapenyu; Nokuti kushata kuri paugaro hwavo, imo mukati mavo. 16 Kana ndirini, ndichadana kuna Mwari; Jehovha achandiponesa. 17 Madekwana namangwanani namasikati ndichachema ndichiuura; Iye achanzwa izwi rangu. 18 Wakadzikinura mweya wangu norugare, kukasava nomumwe akaswedera kwandiri; Nokuti vakanga vachirwa neni, vaiva vazhinji. 19 Mwari achanzwa, achavapindura, Iye aripo kare nakare, Nokuti havashanduki, Havatyi Mwari. 20 Wakatambanudzira maoko ake kuna vaiva norugare naye; Wakashora sungano yake. 21 Mashoko omuromo wake akatedza samafuta, Asi kurwa kwakanga kuri pamwoyo pake; Mashoko ake akanga ari manyoro kupfuura mafuta, Kunyange zvakadaro yaiva minondo yakavhomorwa. 22 Kandira mutoro wako pamusoro paJehovha, iye achakusimbisa; Haangatongotenderi akarurama kuti azununguswe. 23 Asi imi Mwari rnuchavaburusira kugomba rokuparadzwa; Vanhu vanokarira ropa navanonyengera havangapedzi hafu yamazuva avo; Asi ini ndichavimba nemi.

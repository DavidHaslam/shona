\c 55
\s Dhavhidhi anochema pakutambudzika kwake kukuru, asi anovimba naJehovha
\d Kumutungamiriri wokuimba; nemitengeranwa. Rwiyo rweMashiri rwaDhavhidhi.
\p
\v 1 Rerekerai nzeve yenyu kumunyengetero wangu, Mwari; Regai kuzvivanza pakukumbira kwangu.
\v 2 Nditeererei, mundipindure; . Ndinoshaiwa zororo mukuchema kwangu, ndichivuvura;
\v 3 Nokuda kwenzwi romuvengi, Nokuda kokumanikidza kowakaipa; ,	 Nokuti vanondipomera zvakaipa, Vanonditambudza nokutsamwa kwavo.
\v 4 moyo wangu unorwadziwa kwazvo mukati mangu; Garudzo rorufu rakandiwira,
\v 5 Kutya nokubvunda zvakandiwira. Kutya kukuru kwakandifukidza.
\v 6 Ini ndakati, "Haiwa, dai ndaiva namapapiro senjiva! Ndaibhururuka, ndikandozorora.
\v 7 Tarirai, ndingadai ndaitizira kure, Ndaindogara kurenje.
\v 8 Ndaikurumidza kundovanda, Nditize mhepo inovhuvhuta nedutu guru."
\v 9 Paradzai, Ishe mukanganise marimi avo; Nokuti ndakaona kumanikidza nokurwa muguta.
\v 10 Masikati novusiku vanoripoteredza pamasvingo aro; Zvakaipawo nezvakashata zviri mukati maro.
\v 11 Kushata kuri pakati paro; Kumanikidza nokunyengera hazvibvi panzira dzaro.
\v 12 Nokuti akanga asi muvengi akandishora; Ipapo ndaigona kutsunga; Akanga asi iye aindivenga akazvikudza kwandiri; Ipapo ndaimuvanda.
\v 13 Asi wakanga uriwe, munhu wakaenzana neni, Shamwari yangu, nomuzikanwi wangu.
\v 14 Taisirangana zvakanaka, Taifamba mumba maMwari pamwechete navanhu vazhinji.
\v 15 Rufu ngaruvawire kamwe-kamwe, Ngavaburikire kuSheori vari vapenyu; Nokuti kushata kuri paugaro hwavo, imo mukati mavo.
\v 16 Kana ndirini, ndichadana kuna Mwari; Jehovha achandiponesa.
\v 17 Madekwana namangwanani namasikati ndichachema ndichivuvura; Iye achanzwa inzwi rangu.
\v 18 Wakadzikunura mweya wangu norugare, kukasava nomumwe akaswedera kwandiri; Nokuti vakanga vachirwa neni, vaiva vazhinji.
\v 19 Mwari achanzwa, achavapindura, Iye aripo kare nakare, Nokuti havashanduki, Havatyi Mwari.
\v 20 Wakatambanudzira maoko ake kuna vaiva norugare naye; Wakashora sungano yake.
\v 21 Mashoko omuromo wake akatedza samafuta, Asi kurwa kwakanga kuri pamoyo pake; Mashoko ake akanga ari manyoro kupfuura mafuta, Kunyange zvakadaro yaiva minondo yakavhomorwa.
\v 22 Kandira mutoro wako pamusoro paJehovha, iye achakusimbisa; Haangatongotenderi akarurama kuti azununguswe.
\v 23 Asi imi Mwari muchavaburusira kugomba rokuparadzwa; Vanhu vanokarira ropa navanonyengera havangapedzi hafu yamazuva avo; Asi ini ndichavimba nemi.

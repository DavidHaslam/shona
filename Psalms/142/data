\c 142
\s Munyengetero womunhu anotambudzwa navavengi vake
\d Rwiyo rweMashiri rwaDhavhidhi, panguva yaakanga ari mubako; munyengetero.
\p
\v 1 Ndinodanidzira nezwi rangu kuna Jehovha; Nezwi rangu ndinonyengetera kuna Jehovha.
\v 2 Ndinodurura kuchema kwangu pamberi pake; Ndinomuzivisa kutambudzika kwangu.
\v 3 Panguva yokumanikidzwa kwomweya wangu mukati mangu, makaziva nzira yangu. Panzira yandinofamba nayo vakandivanzira musungo.
\v 4 Tarirai kurudyi rwangu, muone; nokuti hakuna munhu anondiziva; Ndashaiwa utiziro; hakuna munhu ane hanya nomweya wangu.
\v 5 Ndakadanidzira kwamuri, Jehovha; Ndakati, "Ndimi utiziro hwangu, Nomugove wangu panyika yavapenyu."
\v 6 Teererai kudanidzira kwangu; nokuti ndinoshaiwa simba kwazvo; Ndirwirei panavanonditambudza; nokuti vanondikurira nesimba.
\v 7 Budisai mweya wangu patorongo, kuti ndivonge zita renyu; Vakarurama vachandipoteredza; Nokuti muchandiitira zvakanaka kwazvo.

\c 74
\s Kukumbira kuti mwari abatsire vanhu vake
\p Masikiri yaAsafi.
\p
\v 1 Mwari, maka\add ti\add*rasa zvachose? Hasha dzenyu dzinopfungairi\add rei\add* makwai emafuro enyu?
\v 2 Rangarirai ungano yenyu yamakatenga kare, tsvimbo yenhaka yenyu \add ya\add*makadzikunura; gomo iri reZiyoni makagara mariri.
\v 3 Simudzirai tsoka dzenyu kukuparadza kukuru kunoenderera, zvese zvakaipa vavengi zvavakaita panzvimbo tsvene.
\p
\v 4 Vavengi venyu vakaomba pakati penzvimbo dzenyu dzekuungana, vakamisa mireza yavo kuva zviratidzo.
\v 5 Munhu anozikanwa seanosimudza masanhu musango remiti.
\v 6 Asi ikozvino vanoputsa zvakafomborwa nedimuro nenyundo.
\v 7 Vakapa imba yenyu tsvene kumoto, zvakasvibisa nzvimbo yekugara yezita renyu \add nekuwisira\add* muvhu.
\v 8 Vakati mumoyo yavo, ngativaparadze pamwe chete; vakapisa nzvimbo dzese dzekuungana dzaMwari panyika.
\p
\v 9 Hationi zviratidzo zvedu; hapachina muporofita; uye pakati pedu hapana anoziva kuti kusvika rinhi.
\v 10 Mwari, kusvika rinhi mudzivisi achishora? Muvengi achazvidza zita renyu zvachose here?
\v 11 Munodzoserei ruoko rwenyu, irwo ruoko rwenyu rwerudyi? Rwubvisei kubva pachipfuva chenyu.
\p
\v 12 Zvakadaro Mwari ndiMambo wangu kubva kare, anoita ruponeso pakati penyika.
\v 13 Makaganhura gungwa nesimba renyu; makaputsa misoro yemabukanana mumvura zhinji.
\v 14 Makaputsanya misoro yeRevhiyatani*, mukamupa kuva zvekudya zvevanhu murenje.
\v 15 Makapamura zvitubu nerukova, ndimwi makaomesa kuerera kwenguva dzese.
\v 16 Zuva nderenyu, neusiku ndehwenyu, ndimwi makagadzira chiedza nezuva.
\v 17 Ndimwi makamisa miganhu yese yepanyika; ndimwi makaita zhizha nechando.
\p
\v 18 Rangarirai ichi, muvengi wakazvidza Jehovha, uye rudzi rwemapenzi rwakanyomba zita renyu.
\v 19 Regai kupa mweya wenjiva yenyu kumhuka, musakanganwa chaunga chevatambudziki venyu nekusingaperi.
\v 20 Cherekedzai sungano; nokuti nzvimbo dzine rima dzepanyika dzizere neugaro hwemanikidzo.
\v 21 Vanomanikidzwa ngavarege kudzoka vachinyara; varombo nevashaiwi ngavarumbidze zita renyu.
\p
\v 22 Mukai, Mwari, mumiririre nyaya yenyu, murangarire kuzvidzwa kwenyu nebenzi zuva rese.
\v 23 Regai kukanganwa inzwi revavengi venyu; ruzha rwevanokumukirai rwunokwira nguva nenguva.

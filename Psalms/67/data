\c 67
\s Rwiyo rwekuvonga
\p Kumutungamiriri wekuimba; nemitengeranwa. Pisarema, rwiyo.
\p
\v 1 Mwari ngaave tsitsi kwatiri, uye atiropafadze, ngaavhenekerese chiso chake pamusoro pedu. Sera.
\v 2 Kuti nzira yenyu izikanwe panyika, ruponeso rwenyu pakati pemarudzi ese.
\p
\v 3 Marudzi ngaakurumbidzei, Mwari, marudzi ese ngaakurumbidzei.
\v 4 Marudzi ngaafare uye aimbe nekupembera nokuti imwi muchatonga vanhu zvakarurama, uye munotonga marudzi panyika. Sera.
\v 5 Marudzi ngaakurumbidzei, Mwari, marudzi ese ngaakurumbidzei.
\p
\v 6 Nyika ichabereka zvibereko zvayo, Mwari, Mwari wedu achatiropafadza.
\v 7 Mwari achatiropafadza; uye migumo yese yenyika ichamutya.

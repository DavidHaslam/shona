\c 67
\s Rwiyo rwokuvonga
\d Kumutungamiriri wokuimba; nemitengeramwa. Pisarema norwiyo.
\p
\v 1 Mwari ngaatinzwire tsitsi, atiropafadze, ngaativhenekere nechiso chake.
\v 2 Kuti nzira yenyu izikamwe pasi, nokuponesa kwenyu pakati pendudzi dzese.
\v 3 Vanhu ngavakuvongei, Mwari; vanhu vese ngavakuvongei.
\v 4 Ndudzi ngadzifare, ngadziimbe nomufaro; nokuti muchatonga vanhu nokururama, muchafambisa ndudzi pasi.
\v 5 Vanhu ngavakuvongei Mwari; vanhu vese ngavakuvongei.
\v 6 Pasi pakabereka zvibereko zvapo; Mwari, iye Mwari wedu, achatiropafadza.
\v 7 Mwari achatiropafadza; memigumo yese yapasi ichamutya.

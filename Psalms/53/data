\c 53
\s Vanhu vose vakashata
\d Kumutungamiriri wokuimba; pamuimbirwo weMaharati. Rwiyo rweMashiri rwaDhavhidhi.
\p
\v 1 Benzi rakati mumoyo maro, Mwari hakuna . Vakaora, vakaita zvakaipa zvinonyangadza; Hakuna anoita zvakanaka.
\v 2 Mwari, ari kudenga, wakatarira pasi kuvana vavanhu, Kuti aone kana akachenjera aripo, Anotsvaka Mwari.
\v 3 Mumwe nomumwe wavo akadzokera shure; vakasvibiswa pamwechete; Hakuna anoita zvakanaka, kunyange nomumwe.
\v 4 Ko vaiti vezvakaipa havana zivo here? Ivo vanodya vanhu vangu sechingwa, Vasingadani kuna Mwari.
\v 5 Vaitya kwazvo ipapo, pakanga pasina chinotyisa; nekuti Mwari akaparadza mapfupa aiye akanga akakukomba; Iwe wakavanyadzisa, nekuti Mwari akavarasha.
\v 6 Dai kuponeswa kwaIsiraeri kwaibva paZiyoni! Kana Mwari achidzosa vanhu vake pakutapwa, Ipapo Jakobho achafara kwazvo naIsiraeri achafara.

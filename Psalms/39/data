\c 39
\s Munyengetero pakutambudzika
\p Kumutungamiriri wekuimba, kuna Jedhutuni. Pisarema raDhavhidhi.
\p
\v 1 Ndakati: Ndichachenjerera nzira dzangu, kuti ndirege kutadza nerurimi rwangu; ndichachengeta muromo wangu netomu, kana wakaipa achipo pamberi pangu.
\v 2 Ndaiva mbeveve \add ne\add*kunyarara, ndakanyararira zvakanaka; uye kutambudzika kwangu kwakamutswa.
\v 3 Moyo wangu waipisa mukati mangu; mukurangarira kwangu, moto wakapfuta, ndakataura nerurimi rwangu,
\v 4 Jehovha, ndizivisei mugumo wangu, uye chiyero chemazuva angu kuti akadii; kuti ndizive kuti ndinopfuura zvakadii.
\v 5 Tarirai, makaita mazuva angu ave upamhi hwechanza; nezera rangu sechinhu pasina pamberi penyu; zvirokwazvo, munhu umwe neumwe pakumira kwake haasi chinhu. Sera.
\v 6 Zvirokwazvo, munhu umwe neumwe anofamba-famba semumvuri; zvirokwazvo, vanoshungurudzika pasina; anounganidza, asi haazivi kuti ndiani achazvivuta.
\p
\v 7 Uye zvino, Ishe, ndakarindirei? Tariro yangu iri mamuri.
\v 8 Ndinunurei pakudarika kwangu kwese; regai kundiita chiseko chemapenzi.
\v 9 Ndaiva ndiri mbeveve, handina kushamisa muromo wangu; nokuti ndimwi makaita.
\v 10 Bvisai shamhu yenyu kwandiri; ndapedzwa nechidamburo cheruoko rwenyu.
\v 11 Pamunoraira munhu nekutsiura, nekuda kwechitadzo, munoita kunaka kwake kunyunguduke sechipfukuto; zvirokwazvo munhu umwe neumwe hapana zviripo.
\p
\v 12 Inzwai munyengetero wangu, Jehovha, uye ipai nzeve kukuchema kwangu, regai kunyarara pamisodzi yangu, nokuti ndiri mweni kwamuri, mutorwa, semadzibaba angu ese.
\v 13 Regai kunditarisa, kuti ndibukire, ndisati ndabva, ndogova ndisisipo.
\c 149
\s Rumbidzai Jehovha nokuti ndiye anokundisa
\p
\v 1 Hareruya! Imbirai Jehovha rwiyo rutsva, nokurumbidzwa kwake paungano yavatsvene.
\v 2 Israeri ngaafarire kwazvo musiki wake; vana veZiyoni ngavave nomufaro naMambo wavo.
\v 3 Ngavarumbidze zita rake vachimutambira; ngavamuimbire nziyo dzokurumbidza nengoma nembira.
\v 4 Nokuti Jehovha anofarira vanhu vake; achashongedza vanyoro noruponeso.
\v 5 Vatsvene ngavafare kwazvo nokukudziwa; ngavaimbe nomufaro panhovo dzavo.
\v 6 Kurumbidza kukuru kwaMwari ngakuve pahuro dzavo, nomunondo unocheka kwese paruoko rwavo.
\v 7 Kuti vatsive vahedheni; varange ndudzi dzavanhu.
\v 8 Kuti vasunge madzimambo avo neketani, navakuru vavo nezvisungo zvamatare.
\v 9 Kuti vavaitire zvavakatongerwa zvakanyorwa; vatsvene vake vese vachakudzwa naizvozvi. Hareruya!

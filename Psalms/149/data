\c 149
\s Israeri ngaarumbidze Jehovha
\p
\v 1 Rumbidzai Jehovha! Imbirai Jehovha rwiyo rutsva, rumbidzo yake paungano yevatsvene.
\v 2 Israeri ngaafarire muiti wake; vana veZiyoni ngavafare naMambo wavo.
\v 3 Ngavarumbidze zita rake mukutamba; ngavamuimbire rumbidzo nengoma nembira.
\v 4 Nokuti Jehovha anofarira vanhu vake; achashongedza vanyoro neruponeso.
\p
\v 5 Vatsvene ngavafare nerumbidzo, ngavaimbe nemufaro pamibhedha yavo.
\v 6 Rumbidzo dzaMwari ngadzive pahuro dzavo, nemunondo unocheka mativi maviri paruoko rwavo.
\v 7 Kuti vaite tsivo kuvahedheni; murango pamusoro pemarudzi.
\v 8 Kuti vasunge madzimambo avo neketani, navakudzikani vavo nezvisungo zvematare.
\v 9 Kuvaitira mutongo wakanyorwa; rukudzo kuvatsvene vake vese. Rumbidzai Jehovha!

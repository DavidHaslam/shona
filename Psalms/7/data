\c 7
\s Dhavhidhi anokumbira kuti Jehovha amururamisire
\p Shigayoni yaDhavhidhi yaakaimbira Jehovha pamashoko aKushi muBhenjamini.
\p
\v 1 Haiwa Jehovha Mwari wangu, ndinovimba nemi; ndiponesei kune vese vanonditeverera, mundinunure.
\v 2 Zvimwe abvambure mweya wangu seshumba, aubvamburanye pasina anorwira.
\v 3 Haiwa Jehovha Mwari wangu, kana ndakaita izvi; kana mune chakaipa mumaoko angu;
\v 4 kana ndakatsiva chakaipa kune waiva nerygare neni (koga ndakapamba ari muvengi wangu pasina chikonzero);
\v 5 muvengi ngaateverere mweya wangu, aubate; ngaatsikire-tsikire upenyu hwangu pasi, nerukudzo rwangu aise muguruva, Sera.
\p
\v 6 Mukai mundirwire Jehovha pakutsamwa kwenyu; mukirai hasha dzavadzivisi vangu; mumuke nokuda kwangu; ndimwi makaraira kuti zvakarurama zviitwe.
\v 7 Ungano yendudzi dzavanhu ngaikupoteredzei; mudzokere kumusoro pamusoro pavo.
\v 8 Jehovha anotonga ndudzi dzavanhu; nditongei Jehovha sokururama kwangu, uye nechokwadi zviri mandiri.
\v 9 Haiwa, kuipa kwavakaipa ngakugume, asi simbisai akarurama; nokuti Mwari akarurama anoidza moyo netsvo.
\p
\v 10 Nhovo yangu iri kuna Mwari, iye anoponesa vane moyo yakarurama.
\v 11 Mwari unotonga vakarurama, zvirokwazvo, ndiMwari unotsamwira \add wakaipa\add* zuva rimwe nerimwe.
\p
\v 12 Kana munhu asingatendeuki, iye acharodza munondo wake; akakunga uta hwake, akahugadzira.
\v 13 Akamugadzirirawo nhumbi dzokuuraya nadzo; anoitira vadzingiriri miseve inopisa.
\v 14 Tarira, anotambudzika pakubereka zvakaipa; zvirokwazvo, akava nemimba yezvakashata, akabereka nhema.
\v 15 Akachera hunza, akaidzikisa, akawira mugomba raakachera iye.
\v 16 Zvakashata zvake zvichadzokera pamusoro wake amene, uye kumanikidza kwake kuchauya pamusoro panhongonya yake.
\p
\v 17 Ndichavonga Jehovha nokuda kokururama kwake; ndichaimbira zita raJehovha Wekumusoro-soro.

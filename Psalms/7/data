\c 7
\s Dhavhidhi anokumbira kuti Jehovha amururamisire
\p Shigayoni yaDhavhidhi yaakaimbira Jehovha pamashoko aKushi muBhenjamini.
\p
\v 1 Haiwa Jehovha Mwari wangu, ndinovimba nemwi; ndiponesei kune vese vanonditeverera, mundinunure.
\v 2 Zvimwe abvambure mweya wangu seshumba, aubvamburanye pasina anonunura.
\v 3 Haiwa Jehovha Mwari wangu, kana ndakaita izvi; kana mune chakaipa mumaoko angu;
\v 4 kana ndakatsiva chakaipa kune waiva nerugare neni (koga ndakapamba ari muvengi wangu pasina chikonzero);
\v 5 muvengi ngaateverere mweya wangu, aubate; ngaatsikire-tsikire upenyu hwangu pasi, nerukudzo rwangu aise muguruva, Sera.
\p
\v 6 Mukai haiwa Jehovha, pakutsamwa kwenyu; zvisimudzei nekuda kwekutsamwa kwevavengi vangu, mukai nekuda kwangu, makaraira mutongo.
\v 7 Saizvozvo ungano yevendudzi ichakupoteredzai; nekuda kwavo dzokerai kumusoro pamusoro payo.
\v 8 Jehovha anotonga ndudzi; nditongei, haiwa Jehovha, zvichienderana nekururama kwangu, uye zvichienderana neuchokwadi hwangu uri mandiri.
\v 9 Haiwa, kuipa kwevakaipa ngakugume, asi simbisai wakarurama; nokuti anoedza moyo netsvo ndiMwari wakarurama.
\p
\v 10 Nhovo yangu iri kuna Mwari, muponesi wevakarurama pamoyo.
\v 11 Mwari mutongi wakarurama, uye ndiMwari anotsamwira \add wakaipa\add* mazuva ese.
\p
\v 12 Kana asingatendeuki, acharodza munondo wake; wakunga uta hwake, ndokuhugadzirira.
\v 13 Wakamugadzirirawo nhumbi dzerufu; anoitira vatevereri miseve yake inopisa.
\v 14 Tarira, anorwadziwa nemimba yezvakaipa; uye wakava nemimba yezvakashata, ndokubereka nhema.
\v 15 Wakachera gomba ndokurichera, ndokuwira mugomba raakaita iye.
\v 16 Kuipa kwake kuchadzoka pamusoro pemusoro wake, uye kumanikidza kwake kuchaburukira pamusoro panhongonya yake.
\p
\v 17 Ndichavonga Jehovha zvichienderana nekururama kwake; uye ndichaimba rumbidzo kuzita raJehovha Wekumusoro-soro.

\c 80
\s Munyengetero wekubatsirwa kwaisraeri
\p Kumutungamiriri wekuimba; Shoshanimi-Eduti. Pisarema raAsafi.
\p
\v 1 Ipai nzeve, mufudzi waIsraeri, imwi munotungamirira Josefa seboka, mugere pamakerubhi*, penyai!
\v 2 Mutsai simba renyu pamberi paEfuremu naBhenjamini naManase, muuye kuva rubatsiro rwedu.
\p
\v 3 Tidzoserei, Mwari; uye penyesai chiso chenyu, zvino tichaponeswa.
\p
\v 4 Jehovha, Mwari wehondo, kusvika rinhi makatsamwira munyengetero wevanhu venyu?
\v 5 Makavadyisa chingwa chemisodzi, nekuvanwisa nechiyero.
\v 6 Makatiita gakava kuvavakidzani vedu, uye vavengi vedu vanoseka pakati pavo.
\p
\v 7 Tidzoserei, Mwari wehondo; uye penyesai chiso chenyu, zvino tichaponeswa.
\p
\v 8 Makauya nemuzambiringa kubva muEgipita; makadzinga vahedheni, ndokuusima.
\v 9 Makaugadzirira, nekudzikisa midzi yawo, kusvika wazara nyika.
\v 10 Makomo akafukidzwa nemumvuri wawo, nematavo awo misidhari yaMwari.
\v 11 Wakatandisira matavi kugungwa, nemabikira awo kusvika kurwizi.
\v 12 Makaputsirei masvingo awo, kuti vese vanopfuura nenzira vautanhe?
\v 13 Nguruve yesango inouparadza, nemhuka yesango inoudya.
\p
\v 14 Mwari wehondo, dzokai henyu, mutarise pasi muri kumatenga, zvino muone, mugocherekedza muzambiringa uyu.
\v 15 iwo muzambiringa ruoko rwenyu rwerudyi warwakasima, nemwanakomana wamakazvisimbisira.
\v 16 Wapiswa nemoto, watemerwa pasi; vanoparara nekutsiura kwechiso chenyu.
\v 17 Ruoko rwenyu ngarwuve pamusoro pemunhu weruoko rwenyu rwerudyi, pamusoro pemwanakomana wemunhu, wamakazvisimbisira.
\v 18 Naizvozvo hatingadzokeri shure kubva kwamuri; timutsurudzei, ipapo tichadana zita renyu.
\p
\v 19 Jehovha, Mwari wehondo; penyesai chiso chenyu, zvino tichaponeswa.

\c 80
\s Munyengetero wekubatsirwa kwaIsraeri
\p Kumutungamiriri wekuimba. NeShoshanimi-Eduti. Pisarema raAsafi.
\p
\v 1 Ipai nzeve, mufudzi waIsraeri, imwi munotungamirira Josefa seboka, mugere \add pa\add*makerubhi*, penyai!
\v 2 Mutsai simba renyu pamberi paEfuremu naBhenjamini naManase, muuye kuva ruponeso rwedu.
\p
\v 3 Tidzoserei, Mwari, uye penyesai chiso chenyu, zvino tichaponeswa.
\p
\v 4 Jehovha, Mwari wedzihondo, kusvika rinhi makatsamwira munyengetero wevanhu venyu?
\v 5 Makavadyisa chingwa chemisodzi, nekuvanwisa misodzi nechiyero.
\v 6 Makatiita gakava kuvavakidzani vedu, uye vavengi vedu vanoseka pakati pavo.
\p
\v 7 Tidzoserei, Mwari wedzihondo, uye penyesai chiso chenyu, zvino tichaponeswa.
\p
\v 8 Makaunza muzambiringa kubva muEgipita, makadzinga vahedheni, ndokuusima.
\v 9 Makaugadzirira, nekudzikisa midzi yawo, kusvika wazara nyika.
\v 10 Makomo akafukidzwa nemumvuri wawo, nematavi awo, misidhari yaMwari.
\v 11 Wakatandisira matavi awo kugungwa, nemabukira awo kusvika kurwizi.
\v 12 Makaputsirei masvingo awo, kuti vese vanopfuura nenzira vautanhe?
\v 13 Nguruve yesango inouparadza, nemhuka yesango inoudya.
\p
\v 14 Mwari wedzihondo, dzokai henyu, mutarise pasi muri kumatenga, zvino muone, mugocherekedza muzambiringa uyu.
\v 15 Iwo muzambiringa ruoko rwenyu rwerudyi warwakasima, nemwanakomana wamakazvisimbisira.
\v 16 Wapiswa nemoto, watemerwa pasi; vanoparara nekutsiura kwechiso chenyu.
\v 17 Ruoko rwenyu ngarwuve pamusoro pemunhu weruoko rwenyu rwerudyi, pamusoro pemwanakomana wemunhu, wamakazvisimbisira.
\v 18 Naizvozvo hatingadzokeri shure kubva kwamuri; timutsurudzei, ipapo tichadana zita renyu.
\p
\v 19 Jehovha, Mwari wehondo; tidzoserei, penyesai chiso chenyu, zvino tichaponeswa.
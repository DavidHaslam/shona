\c 19
\s Ukuru hwaJehovha hunoonekwa pazvisikwa zvake nomurairo wake
\d Kumutungamiriri wokuimba. Pisarema raDhavhidhi.
\p
\v 1 Matenga anoparidzira kubwinya kwaMwari; uye denga rinoratidza basa ramaoko ake.
\v 2 Musi umwe unotaurira umwe musi, uye usiku humwe hunopupurira humwe usiku njere.
\v 3 Hapana kutaura, kana mashoko; inzwi razvo harinzwiki.
\v 4 Rwonzi rwazvo rwakasvika kunyika yese, namashoko azvo kumugumo wenyika. Akagadzirira zuva tende mukati mazvo.
\v 5 Iro rakafanana nechikomba chinobuda mumba macho, rinofara semhare kumhanya nenzira yaro.
\v 6 Kubuda kwaro kunobva pamugumo wedenga, kupota kwaro kunosvika pakuguma kwarozve; kakune chinhu chakavanzirwa kupisa kwaro.
\p
\v 7 Murairo waJehovha wakakwana, unoponesa mweya; chipupuriro chaJehovha ndechechokwadi, chinopa vasina mano njere.
\v 8 Zvinorairwa naJehovha zvakarurama, zvinofadza moyo; murau waJehovha wakaisvonaka, unovhenekera meso.
\v 9 Kutya Jehovha kwakanaka, kunogara nokusingaperi; zvakatongwa naJehovha ndezvechokwadi, zvakarurama kwazvo kwazvo.
\v 10 Zvinofanira kutsvakwa kukunda goridhe, zvirokwazvo kukunda goridhe zhinji rakaisvonaka; zvinotapirawo kupfuura huchi nomusvi wamazinga ohuchi.
\v 11 Uyezve, muranda wenyu unonyeverwa nazvo; pakuzvichengeta panomubairo mukuru. Kana kuri kutsauka, ndiani angakuziva?
\v 12 Ndianiko angaziva zvitadzo? Ndisunungurei imwi pazvitadzo zvakavanzika.
\v 13 Dzoraiwo muranda wenyu pazvivi zvokuzvikudza; ngazvirege kuva nesimba pamusoro pangu; ipapo ndichava akakwana, handingavi nemhosva yokudarika kukuru.
\p
\v 14 Mashoko omuromo wangu nokurangarira komoyo wangu ngazvifadze pamberi penyu, imwi Jehovha, dombo rangu, nomudzikunuri wangu.

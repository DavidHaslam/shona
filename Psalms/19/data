\c 19
\s Mabasa aMwari nemirairo yake
\p Kumutungamiriri wekuimba; pisarema raDhavhidhi.
\p
\v 1 Matenga anodudzira kubwinya kwaMwari; uye muchadenga munoparidza basa remaoko ake.
\v 2 Zuva rinobudisira nhauro kuzuva, neusiku hunoratidza ruzivo kuusiku.
\v 3 Hapana nhauro, uye hapana mashoko inzwi razvo parisina kunzwikwa.
\v 4 Rwonzi rwazvo rwakabudira panyika yese, nemashoko kumugumo wenyika. Wakamisira zuva tende mazviri.
\v 5 Iro rakaita sechikomba chinobuda mukamuri macho, ndokufara semhare kumhanya \add pa\add*nzira.
\v 6 Kubuda kwaro kunobva pamugumo wematenga, nekupoteredza kwaro kusvika kumugumo waro; hakuna chakavanzirwa kupisa kwaro.
\p
\v 7 Murairo waJehovha wakaperera, unoshandura mweya; zvipupuro zvaJehovha ichokwadi, chinochenjedza vasina mano.
\v 8 Zvimiso zvaJehovha zvakarurama, zvinofadza moyo; murairo waJehovha wakaisvonaka, unovhenekera maziso.
\v 9 Kutya Jehovha kwakachena, kunogara nekusingaperi; mitongo yaJehovha ichokwadi, yakarurama zvakazara.
\v 10 Zvinoshuvika kupfuura goridhe, hongu, kupfuura goridhe zhinji rakaisvonaka; zvinotapirawo kupfuura uchi, nemusvi wemazinga euchi.
\v 11 Uye muranda wenyu anonyeverwa nazvo; pakuzvichengeta pane mubairo mukuru.
\v 12 Ndiani anganzwisisa zvitadzo \add zvake\add*. Ndisunungurei pane zvakavanda.
\v 13 Chengeta muranda wakowo kubva pakuzvikudza, ngavarege kutonga pamusoro pangu. Ipapo ndichava mukundi ndive wakachena pachitadzo chikuru.
\p
\v 14 Mashoko emuromo wangu nemurangariro wemoyo wangu ngazvigamuchirike pamberi penyu, Jehovha, dombo rangu nemudzikunuri wangu.
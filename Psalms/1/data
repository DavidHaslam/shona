\c 1
\s Kufara kwevanoda Mwari, nekusafara kwevasingadi Mwari
\p
\v 1 Akakomborerwa munhu asingafambi panorangana vakaipa, Asingamiri panzira yavatadzi, Asingagari panogara vadadi.
\v 2 Asi mufaro wake uri pamurairo waJehovha; Anofungisisa murairo wake masikati nousiku.
\v 3 Achafanana nomuti wakasimwa pahova dzemvura, Unobereka michero yawo nenguva yawo, Shizha rawo harisvavi; Chinhu chipi nechipi chaanoita chichaendika.
\v 4 Vakaipa havana kudaro; Asi vakafanana nehundi inopepereswa nemhepo.
\v 5 Naizvozvo vakaipa havangamiri pakutongeswa, Navatadzi paungano yavakarurama.
\v 6 nokuti Jehovha anoziva nzira yavakarurama; Asi nzira yavakaipa ichaparadzwa.

\c 22
\s Kuchema kwemunhu wakasiiwa naMwari
\p Kumutungamiriri wekuimba. Nenondo yemangwanani. Pisarema raDhavhidhi.
\p
\v 1 Mwari wangu, Mwari wangu, mandisiireiko? Muri kure nekundibatsira, \add nepa\add*mashoko ekugomera kwangu?
\v 2 Mwari wangu, ndinodana masikati, asi hamupinduri; nepausiku, asi handiwani kunyarara.
\v 3 Asi imwi muri mutsvene, mugere parumbidzo dzaIsraeri.
\v 4 Madzibaba edu akavimba nemwi; vakavimba, imwi ndokuvanunura.
\v 5 Vakachema kwamuri, ndokununurwa; vakavimba nemwi, uye havana kunyadziswa.
\v 6 Asi ini ndiri honye, uye handisi munhu; chizvidziwa chevanhu, nechinoshorwa nevanhu.
\v 7 Vese vanondiona vanondiseka, vanoshamisa muromo, vanodzungudza misoro, \add vachiti\add*:
\v 8 Zviisei kuna Jehovha; ngaakununurei; ngaamurwire, nokuti anomufarira.
\p
\v 9 Asi ndimwi makandibudisa muchizvaro; makandivimbisa \add ndichiri\add* pamazamu amai vangu.
\v 10 Ndakarasirwa kwamuri kubva pachizvaro; imwi muri Mwari wangu kubva padumbu ramai vangu.
\v 11 Regai kuva kure neni; nokuti njodzi iri pedo; nokuti hapana anobatsira.
\v 12 Hondo zhinji dzakandikomba; dzakasimba dzeBhashani dzakandikomberedza.
\v 13 Dzinondishamisira miromo yadzo, shumba inorura uye inoomba.
\v 14 Ndakadururwa semvura, nemapfupa angu ese aparadzana; moyo wangu wakaita senamo; wakanyauka mukati meura hwangu.
\v 15 Simba rangu rakaoma sechaenga; nerurimi rwangu rwakanamatira pashaya dzangu; makandiisa paguruva rerufu.
\v 16 Nokuti imbwa dzakandikomberedza; ungano yevakaipa yakandipoteredza; vakaboora maoko angu nemakumbo angu.
\v 17 Ndingaverenga mapfupa angu ese; ivo vanonditarisa nekundinan'anidza.
\v 18 Vanogovana nguvo dzangu pakati pavo, nekukanda mijenya pamusoro pehazu yangu.
\p
\v 19 Asi imwi Jehovha, regai kuva kure neni; simba rangu, kurumidzai kundibatsira.
\v 20 Nunurai mweya wangu pamunondo; iwo wega wangu pasimba rembwa.
\v 21 Ndiponesei pamuromo weshumba; nokuti makandipindura ndiri panyanga dzenyati.
\p
\v 22 Ndichadudzira zita renyu kuhama dzangu; ndichakurumbidzai pakati peungano.
\v 23 Imwi munotya Jehovha, murumbidzei; imwi mese chizvarwa chaJakove, mukudzei; mumutyei, mese vana vaIsraeri.
\v 24 Nokuti haana kuzvidza kana kusema dambudziko reanotambudzwa; kana kumuvanzira chiso chake; asi paakachema kwaari, wakanzwa.
\v 25 Rumbidzo yangu ichabva kwamuri paungano huru kunobva kwamuri; ndicharipa mhiko dzangu pamberi pevanomutya.
\v 26 Vanyoro vachadya ndokuguta; vacharumbidza Jehovha ivo vanomutsvaka; moyo wenyu uchararama nekusingaperi.
\v 27 Migumo yese yenyika icharangarira nekudzokera kuna Jehovha; nemarudzi ese evahedheni achashumira pamberi penyu.
\v 28 Nokuti ushe ndehwaJehovha; uye ndiye anotonga pakati pevahedheni.
\v 29 Vakakora vese venyika vachadya uye vachashumira; vese vanoburukira kuguruva vachafugama pamberi pake, neasina kuchengeta mweya wake.
\v 30 Mbeu ichamushumira, ichadudzirwa Jehovha kuzera iro.
\v 31 Vachauya uye vachadudzira kururama kwake kuvanhu vachazozvarwa, kuti wakazviita.

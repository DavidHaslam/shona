\c 96
\s Jehovha Ndimambo
\p
\v 1 Imbirai Jehovha rwiyo rutsva; imbirai Jehovha, pasi pese.
\v 2 Imbirai Jehovha, rumbidzai zita rake; paridzai ruponeso rwake zuva nezuva.
\v 3 Dudzirai kubwinya kwake pakati pevahedheni, zvishamiso zvake pakati pevanhu vese.
\v 4 Nokuti Jehovha mukuru, anofanira kurumbidzwa zvikuru; iye anotyisa pamusoro pavamwari vese.
\v 5 Nokuti vamwari vese vendudzi zvifananidzo hazvo; asi Jehovha wakaita matenga.
\v 6 Rukudzo nekubwinya zviri pamberi pake, simba nekunaka zviri muimba yake tsvene.
\v 7 Ipai kuna Jehovha, imwi mazera emarudzi, ipai kuna Jehovha rumbidzo nesimba.
\p
\v 8 Ipai kuna Jehovha rukudzo rwezita rake, unzai chipo, mupinde pavazhe dzake.
\v 9 Namatai Jehovha mukunaka kweutsvene; mudedere pamberi pake, pasi pese.
\v 10 Itiyi pakati pevahedheni: Jehovha anotonga; nenyika ichasimbiswa kuti isazungunuswa; achatonga vanhu mukururama.
\p
\v 11 Matenga ngaafare, nenyika ngaifarisise, gungwa ngariombe nekuzara kwaro.
\v 12 Sango ngarifare, nezvese zviri mariri, ipapo miti yese yedondo ichaimba nemufaro.
\v 13 Pamberi paJehovha, nokuti anouya, nokuti anouya kuzotonga pasi; achatonga nyika nekururama, nevanhu nechokwadi chake.

\c 96
\s Jehovha Ndimambo
\p
\v 1 Imbirai Jehovha rwiyo rutsva; imbirai Jehovha, pasi pese.
\v 2 Imbirai Jehovha, rumbidzai zita rake; paridzai ruponeso rwake zuva nezuva.
\v 3 Dudzirai kubwinya kwake pakati pevahedheni, zvishamiso zvake pakati pevanhu vese.
\v 4 Nokuti Jehovha mukuru, anofanira kurumbidzwa zvikuru; iye anotyisa pamusoro pavamwari vese.
\v 5 Nokuti vamwari vese vendudzi zvifananidzo hazvo; asi Jehovha wakaita matenga.
\v 6 Rukudzo nekubwinya zviri pamberi pake, simba nekunaka zviri muimba yake tsvene.
\v 7 Ipai kuna Jehovha, imwi mazera emarudzi, ipai kuna Jehovha rumbidzo nesimba.
\p
\v 8 Ipai kuna Jehovha rukudzo rwezita rake, mupinde pavazhe dzake.
\v 9 Namatai Jehovha mukunaka kweutsvene; mudedere pamberi pake, pasi pose.
\v 10 Itiyi pakati pavahedheni: Jehovha anotongandiye anobata ushe; nyikawo yakasimbiswa, kuti irege kuzununguswa; iye achatonga vanhu zvakarurama.
\p
\v 11 Kudenga-denga ngakufare, kwazvo; gungwa ngaritinhire, nezvese zviri mukati maro.
\v 12 Sango ngarive nomufaro, nezvese zviri mukati maro; ipapo miti yese yedondo ichaimba nomufaro.
\v 13 Pamberi paJehovha, nokuti anouya, nokuti anouya kuzotonga pasi; uchatonga nyika zvakarurama, nendudzi nokutendeka kwake.

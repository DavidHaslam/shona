\c 85
\s Jehovha ndiye Mubatsiri
\d Kumutungamiriri wokuimba. Pisarema ravanakomana vaKora.
\p
\v 1 Jehovha, makafarira nyika yenyu; Makadzosa Jakobho pakutapwa.
\v 2 Makakanganwira kutadza kwavanhu venyu, Makafukidza zvivi zvavo zvose.
\v 3 Makabvisa kutsamwa kwenyu kose; Makazvidzora pahasha dzenyu dzakanyanya.
\v 4 Tidzosei, Mwari muponesi wedu, Gumisai hasha dzenyu kwatiri.
\v 5 Ko mucharamba makatitsamwira nokusingaperi? Muchasvitsa kutsamwa kwenyu kumarudzi namarudzi here?
\v 6 Imi hamungatiraramisizve here, Kuti vanhu venyu vafare nemi?
\v 7 Tiratidzei ngoni dzenyu, Jehovha, Mutipe ruponeso rwenyu.
\v 8 Ndichanzwa zvichataura Mwari Jehovha; Nokuti achataura rugare kuvanhu vake nokuvatsvene vake; Asi ngavarege kudzokerazve kuupenzi.
\v 9 Zvirokwazvo kuponesa kwake kuri pedo navanomutya; Kuti kubwinya kugare munyika yedu.
\v 10 Ngoni nezvokwadi zvakasangana; Kururama norugare zvakatsvodana.
\v 11 Zvokwadi inomera pasi; Kururama kwakatarira pasi kuri kudenga.
\v 12 Zvirokwazvo, Jehovha uchapa zvinhu zvakanaka; Nyika yedu ichabereka zvibereko zvayo.
\v 13 Kururama kuchamutungamirira; Kuchagadzirira tsoka dzake nzira.

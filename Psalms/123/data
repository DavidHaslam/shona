\c 123
\s Tarirai kuna Jehovha, muvimbe naye
\p Rwiyo rwekukwira.
\p
\v 1 Ndinosimudzira meso angu kwamuri, imwi, munogara kumatenga.
\v 2 Tarirai, meso evarandarume sezvaari paruoko rwatenzi wavo, uye meso emurandakadzi sezvaari paruoko rwatenzikadzi wake; saizvozvo meso edu ari kuna Jehovha Mwari wedu, kusvika atinzwira tsitsi.
\p
\v 3 Tinzwirei tsitsi, Jehovha, tinzwirei nyasha; nokuti tapera kwazvo nokuzvidzwa.
\v 4 Mweya wedu wapera chose Nokushora kwavanogara havo zvakanaka, uye noruzvidzo rwavanozvikudza.

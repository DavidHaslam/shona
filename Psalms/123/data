\c 123
\s Tarirai kuna Jehovha, muvimbe naye
\d Rwiyo rwerwendo.
\p
\v 1 Ndinosimudzira meso angu kwamuri, iyemi, munogara kudenga.
\v 2 Tarirai, meso avaranda sezvaanotarira ruoko rwatenzi wavo, uye meso omurandakadzi sezvaanotarira ruoko rwatenzikadzi wake; saizvozvo meso edu anotarira kuna Jehovha Mwari wedu, kusvikira atinzwira nyasha.
\p
\v 3 Tinzwirei nyasha, Jehovha, tinzwirei nyasha; nokuti tapera kwazvo nokuzvidzwa.
\v 4 Mweya wedu wapera chose Nokushora kwavanogara havo zvakanaka, uye noruzvidzo rwavanozvikudza.

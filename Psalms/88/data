\c 88
\s Kuchema kwemunhu anotambudzika
\p Rwiyo. Pisarema, kuvanakomana vaKora; kumutungamiriri wekuimba; neMaharati-Reyanoti. Rwiyo rweMasikiri yaHemani muEzirahi.
\p
\v 1 Jehovha, Mwari weruponeso rwangu, ndakachema masikati neusiku pamberi penyu.
\v 2 Munyengetero wangu ngauuye pamberi penyu; rerekerai nzeve yenyu kukuchema kwangu.
\p
\v 3 Nokuti mweya wangu uzere nematambudziko, neupenyu hwangu hwonanavira kuguva.
\v 4 Ndinoverengwa pamwe nevanoburukira kugomba; ndakaita semunhu asina simba.
\v 5 Ndakasunungurwa pakati pevakafa, sevakaurawa varere muguva, vamusati mucharangarira; nokuti vakagurwa vakabviswa paruoko rwenyu.
\v 6 Makandiisa mugomba repasi-pasi, panzvimbo dzine rima, muudziku.
\v 7 Hasha dzenyu dzinorema pamusoro pangu, uye makarwadzisa nemafungu enyu ese.
\v 8 Makabvisira vazikanwi vangu kure neni, makandiita chingangadzo kwavari; uye handigoni kubuda.
\v 9 Ziso rangu ropera nekuda kwekurwadziwa; Jehovha, ndakadana kwamuri zuva rimwe nerimwe, ndakatandavadzira ruoko kwamuri.
\p
\v 10 MVakafa mungavaitira zvishamiso here? Mweya yakafa ichamuka here ikakurumbidzai? Sera.
\v 11 Unyoro hwenyu hungaparidzwa muguva here? \add Ne\add*unyoro hwenyu mukuparadza?
\v 12 Zvishamiso zvenyu zvingazikanwa murima here? Nokururama kwenyu panyika yekukanganwa?
\p
\v 13 Asi ini Jehovha, ndakachema kwamuri, uye mangwanani munyengetero wangu uchauya pamberi penyu.
\p
\v 14 Jehovha, munorasirei mweya wangu? Munovanzirei chiso chenyu kwandiri?
\v 15 Ndatambudzika, ndiri anofa kubva paudiki ndakange ndichitambudzwa ndichirwiso-fa; kana ndichityiswa nemwi ndinoshaiwa mano.
\v 16 Kutsamwa kwenyu kukuru kwakapfuura napamusoro pangu; kutyisa kwenyu kwakandiparadza.
\v 17 Zvakandikomberedza zuva rese semvura; zvakandipoteredza pamwe chete.
\v 18 Iye, anondida, neshamwari yangu, makavaisa kure neni, nomuzikani wangu ari murima.

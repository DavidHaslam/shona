\c 132
\s Chivimbiso chaDhavhidhi nechivimbiso chaJehovha
\p Rwiyo rwekukwira.
\p
\v 1 Jehovha rangarirai Dhavhidhi, matambudziko ake ese.
\v 2 Kuti wakapika kuna Jehovha, wakavimbisa kuna Wemasimbaose waJakove, \add achiti\add*:
\v 3 Zvirokwazvo handingapindi mutende reimba yangu, zvirokwazvo handingakwiri pamubhedha wenhovo yangu.
\v 4 Zvirokwazvo handingapi meso angu hope \add kana\add* kukotsira kuzvivharo zvemeso angu.
\v 5 Kusvika ndawanira Jehovha nzvimbo, nzvimbo yekugara yeWemasimbaose waJakove.
\p
\v 6 Tarirai, takazvinzwa muEfurati; takazviwana musango reJaari.
\v 7 Tichapinda mutabhenakeri dzake; tichashumira pachitsiko chetsoka dzake.
\v 8 Simukai Jehovha, muende pakuzorora kwenyu; imwi neareka yesimba renyu.
\v 9 Vapristi venyu ngavapfekedzwe kururama; uye vatsvene venyu ngavapururudze zvikuru.
\v 10 Nekuda kwaDhavhidhi muranda wenyu, regai kufuratira chiso chemuzodziwa wenyu.
\p
\v 11 Jehovha wakapika chokwadi kuna Dhavhidhi; haangadzokeri shure pachiri, \add achiti\add*: Chibereko chedumbu rako ndichaisa pachogaro chako cheushe.
\v 12 Kana vana vako vachichengetedza sungano yangu nezvipupuro zvangu zvandinovadzidzisa, vana vavowo vachagara pachigaro chako cheushe kusvika rinhi narinhi.
\v 13 Nokuti Jehovha wakasanangura Ziyoni; akarida kuti huve ugaro hwake.
\v 14 Uhwu ndihwo ugaro hwangu kusvika rinhi narinhi. Pano ndichagara nokuti ndakapashuva.
\v 15 Ndicharopafadza kwazvo zvekudya zvaro; ndichagutisa varombo varo nezvekudya.
\v 16 Ndichapfekedzavo Vapristi varo neruponeso; uye vatsvene varo vachapururudza kwazvo.
\v 17 Ipapo ndichatungisa runyanga rwaDhavhidhi; ndigogadzira muzodzwa wangu mwenje.
\v 18 Vavengi vake ndichavapfekedza nenyadzi; asi korona yake ichapenya pamusoro pake.
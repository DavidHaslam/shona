\c 132
\s Chivimbiso chaDhavhidhi nechivimbiso chaJehovha
\d Rwiyo rwekukwira.
\p
\v 1 Jehovha rangarirai Dhavhidhi, matambudziko ake ese.
\v 2 Kuti wakapika kuna Jehovha, wakavimbisa kuna Wemasimbaose waJakove, \add achiti\add*:
\v 3 Zvirokwazvo handingapindi mutende reimba yangu, zvirokwazvo handingakwiri pamubhedha wenhovo yangu.
\v 4 Zvirokwazvo handingapi meso angu hope \add kana\add* kukotsira kuzvivharo zvemeso angu.
\v 5 Kusvika ndawanira Jehovha nzvimbo, nzvimbo yekugara yeWemasimbaose waJakove.
\p
\v 6 Tarirai, takazvinzwa muEfurati; takazviwana musango reJaari.
\v 7 Tichapinda mutabhenakeri dzake; tichashumira pachitsiko chetsoka dzake.
\v 8 Simukai Jehovha, muende pakuzorora kwenyu; imwi neareka yesimba renyu.
\v 9 Vapristi venyu ngavafukidzwe kururama; uye vatsvene venyu ngavapururudze zvikuru.
\v 10 Nokuda kwaDhavhidhi muranda wenyu regai kuramba chiso chomuzodziwa wenyu.
\p
\v 11 Jehovha akapika kuna Dhavhidhi; haangashanduki pazviri, achiti: Zvibereko zvomuviri wako ndizvo zvandichaisa pachigaro chako choushe.
\v 12 Kana vana vako vachichengeta sungano yangu nezvipupuriro zvangu zvandichavadzidzisa, navana vavowo vachagara pachigaro chako choushe nokusingaperi.
\v 13 Nokuti Jehovha wakasanangura Ziyoni; akarida kuti huve ugaro hwake.
\v 14 Pano ndipo pandinozorora nokusingaperi; ndichagara pano; nokuti ndakapada.
\v 15 Ndicharopafadza zvokudya zvaro kwazvo; ndichagutisa varombo varo nezvokudya.
\v 16 Vapristi varo ndichavafukidzawo noruponeso; vatsvene varo vachapururudza nomufaro.
\v 17 Ipapo ndichameresera Dhavhidhi runyanga; ndakagadzirira muzodzwa wangu mwenje.
\v 18 Vavengi vake ndichavafukidza nokunyadziswa; asi korona yake ichapenya pamusoro pake.

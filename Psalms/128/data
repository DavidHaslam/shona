\c 128
\s Kuropafadzwa kwemunhu wakarurama
\p Rwiyo rwekukwira.
\p
\v 1 Wakaropafadzwa wese anotya Jehovha, anofamba munzira dzake.
\v 2 Nokuti iwe uchadya kubata kwemaoko ako; uchafara, uye zvichava zvakanaka kwauri.
\v 3 Mukadzi wako achava semuzambiringa unobereka kumativi eimba yako; vana vako vachava semabukira emiorivhi vakakomberedza tafura yako.
\v 4 Nokuti tarirai, saizvozvo acharopafadzwa murume anotya Jehovha.
\v 5 Jehovha achakuropafadza ari paZiyoni; uye uchaona zvakanaka zveJerusarema mazuva ese eupenyu hwako.
\v 6&amp;nbsp;Uye uchaona vana vevana vako. Rugare ngarwuve pamusoro paIsraeri.
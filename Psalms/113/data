\c 113
\s Jehovha, Mubatsiri mukuru wavadiki, ngaarumbidzwe
\p
\v 1 Hareruya! Rumbidzai, imwi varanda vaJehovha, rumbidzai zita raJehovha.
\v 2 Zita raJehovha ngarikudzwe kubva panguva ino kusvikira pakusingaperi.
\v 3 Kubva pakubuda kwezuva kusvikira pakuvira kwaro zita raJehovha rinofanira kurumbidzwa.
\p
\v 4 Jehovha uri kumusoro kwavahedheni vese, nokubwinya kwake kumusoro kokudenga-denga.
\v 5 Ndianiko akafanana naJehovha Mwari wedu, iye anogara kumusoro.
\v 6 Iye anozvidukupisa kuti aone zviri kudenga napasi?
\v 7 Anosimudza murombo abve muguruva, anomumutsa abve padurunhuru.
\v 8 Kuti amugarise pamwechete namachinda, iwo machinda avanhu vake.
\v 9 Anogarisa mukadzi asingabereki mumba, ave mai vanofara navana. Hareruya.

\c 99 Jehovha mutsvene ngaarumbidzwe 99 Jehovha anobata ushe; vanhu ngavabvunde; Iye agere pakati pamakerubhi; nyika ngaizununguswe. 2 Jehovha mukuru paZioni; Ari kumusoro-soro kwavanhu vose. 3 Ngavarumbidze zita renyu guru rinotyisa; Ndiye Mutsvene. 4 Simba ramambo rinodawo kururamisa; Imi munosimbisa kururama, Munotonga muchiruramisa pakati paJakobho. 5 Kudzai Jehovha Mwari wedu, Munamate pachitsiko chetsoka dzake; Ndiye Mutsvene. 6 Mosesi naAroni pakati pavapristi vake, NaSamueri pakati pavanodana zita rake; Vakadana kuna Jehovha, iye akavapindura. Akataura navo ari mushongwe yegore; Vakachengeta zvipupuriro zvake nomutemo waakavapa. 8 Makavapindura, Jehovha Mwari wedu;

\c 99
\s Jehovha mutsvene ngaarumbidzwe
\p
\v 1 Jehovha anobata ushe; vanhu ngavabvunde; Iye agere pakati pamakerubhi; nyika ngaizununguswe.
\v 2 Jehovha mukuru paZiyoni; Ari kumusoro-soro kwavanhu vose.
\v 3 Ngavarumbidze zita renyu guru rinotyisa; Ndiye Mutsvene.
\v 4 Simba ramambo rinodawo kururamisa; imwi munosimbisa kururama, Munotonga muchiruramisa pakati paJakove.
\v 5 Kudzai Jehovha Mwari wedu, Munamate pachitsiko chetsoka dzake; Ndiye Mutsvene.
\v 6 Mozisi naAroni pakati pavapristi vake, NaSamueri pakati pavanodana zita rake; Vakadana kuna Jehovha, iye akavapindura.
\v 7 Akataura navo ari mushongwe yegore; Vakachengeta zvipupuriro zvake nomutemo waakavapa.
\v 8 Makavapindura, Jehovha Mwari wedu; Maiva Mwari aivakanganwira, Kunyange makatsiva zvavaiita.
\v 9 Kudzai Jehovha Mwari wedu, Namatai pagomo rake dzvene; nokuti Jehovha Mwari wedu ndiye Mutsvene.

\c 99
\s Jehovha anotonga
\p
\v 1 Jehovha anotonga; vanhu ngavadedere; mugari wepamakerubhi; nyika ngaizununguswe.
\v 2 Jehovha mukuru muZiyoni; uye wakakwirira pamusoro pevanhu vese.
\v 3 Ngavarumbidze zita renyu guru uye rinotyisa; iye Mutsvene.
\p
\v 4 Simba ramambo rinodawo mutongo; imwi munosimbisa kururama, imwi munoita mutongo nekururama kwaJakove.
\v 5 Kwiridzirai Jehovha Mwari wedu, uye namatai pachitsiko chetsoka dzake; iye Mutsvene.
\p
\v 6 Mozisi naAroni pakati pevapristi vake, naSamueri pakati pevanodana zita rake; vakadana Jehovha, iye ndokuvapindura.
\v 7 Wakataura navo mukati meshongwe yegore; vakachengeta zvipupuriro zvake nemutemo waakavapa.
\v 8 Imwi makavapindura, Jehovha Mwari wedu; maiva Mwari waivakanganwira, kunyange muchitsiva pazviito zvavo.
\p
\v 9 Kwiridzirai Jehovha Mwari wedu, uye namatai pagomo rake dzvene; nokuti Jehovha Mwari wedu Mutsvene.

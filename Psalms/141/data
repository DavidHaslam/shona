\c 141
\s Munyengetero wekukumbira kuchengetedzwa
\p Pisarema raDhavhidhi.
\p
\v 1 Jehovha, ndinochema kwamuri; kurumidzai kuuya kwandiri; ipai nzeve yenyu kuinzwi rangu kana ndichidana kwamuri.
\v 2 Munyengetero wangu ngaumiswe sezvipfungaidzo zvinonhuhwira pamberi penyu, kusimudza maoko kwangu, \add se\add*munyengetero wemadekwani.
\v 3 Jehovha, isirai muromo wangu murindi; chengetai mukova wemiromo yangu.
\v 4 Regai kurerekesa moyo wangu kuchinhu chakaipa, kuti ndiite zvakaipa pamwe nevanhu vanoita zvakaipa, ndirege kudyaisina kururama.
\p
\v 5 Akarurama ngaandirove netsitsi; andituke; ave mafuta pamusoro wangu, musoro wangu haungaarambi; nokuti ndicharamba ndichinyengetera pamusoro pokuipa kwavo.
\p
\v 6 Vatongi vavo vakawisirwa kumawere edombo; vachanzwa kuti mashoko angu akanaka.
\v 7 Sezvakaita pasi kana parimwa nokuparurwa, saizvozvo mapfupa edu akaparadzirwa pamuromo weSheori.
\p
\v 8 Nokuti meso angu anotarira kwamuri, Jehovha Ishe; ndinovimba nemi; regai kudurura upenyu hwangu.
\v 9 Ndichengetei pamusungo wavakanditeyera, naparugombe rwavanoita zvisina kururama.
\v 10 Vakaipa ngavabatwe nemimbure yavo vamene, asi ini ndidarike hangu.

\c 141
\s Dhavhidhi anonyengetera kuti achengetwe pakuedzwa
\d Pisarema raDhavhidhi.
\p
\v 1 Jehovha, ndakadana kwamuri; kurumidzai kuuya kwandiri; Teererai izwi rangu kana ndichidana kwamuri.
\v 2 Munyengetero wangu ngauve pamberi penyu sezvinonhuwira; Nokusimudzwa kwamaoko angu sechipiriso chamadekwana.
\v 3 Jehovha, isai murindi pamberi pomuromo wangu; Chengetai mukova wemiromo yangu.
\v 4 Regai kurerekesa mwoyo wangu kuchinhu chakaipa, Kuti ndiite zvakaipa Pamwechete navanhu vanoita zvisina kururama.
\p
\v 5 Akarurama ngaandirove netsitsi; Ngaandituke, ave mafuta pamusoro wangu;
\s Musoro wangu haungaarambi; Nokuti ndicharamba ndichinyengetera
\p pamusoro pokuipa kwavo.
\v 6 Vatongi vavo vakawisirwa kumawere edombo;
\s Vachanzwa kuti mashoko angu akanaka.
\p
\v 7 Sezvakaita pasi kana parimwa nokuparurwa,
\s Saizvozvo mapfupa edu akaparadzirwa
\s pamuromo weSheori.
\p
\v 8 Nokuti meso angu anotarira kwamuri,
\s Jehovha Ishe;
\s Ndinovimba nemi; regai kudurura upenyu hwangu.
\p
\v 9 Ndichengetei pamusungo wavakanditeyera,
\s Naparugombe rwavanoita zvisina kururama.
\p
\v 10 Vakaipa ngavabatwe nemimbure yavo vamene,
\s Asi ini ndidarike hangu.

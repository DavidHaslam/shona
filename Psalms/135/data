\c 135 Rwiyo rwokurumbidza Jehovha, iye oga Mwari wazvokwadi 135 1 Hareruya! Rumbidzai zita raJehovha; Murumbidzei, imi varanda vaJehovha; 2 Imi mumire mumba maJehovha, Muvazhe dzeimba yaMwari wedu. 3 Rumbidzai Jehovha; nokuti Jehovha akanaka; Imbirai zita rake nziyo dzokurumbidza; nokuti ndizvo zvinofadza. 4 Nokuti Jehovha akazvisanangurira Jakobho, NaIsiraeri kuti ave pfuma yake chaiyo. 5 Nokuti ndinoziva kuti Jehovha . mukuru, Uye kuti Ishe wedu ari kumusoro kwavamwari vose. 6 Zvose zvaakada kuita Jehovha akazviita, Kudenga napasi, nomumakungwa napakadzika pose. 7 Anokwidza makore pamigumo yapasi; Anoita mheni kuuyisa mvura; Anobudisa mhepo panovigwa pfuma yake. 8 Ndiye akaparadza matangwe Avanhu neezvipfuwo. 9 Akatuma zviratidzo nezvishamiso mukati mako, iwe Ijipiti, Pamusoro paFarao napamusoro pavaranda vake vose. io Ndiye akaparadza ndudzi zhinji, Nokuuraya madzimambo anesimba. 11 Sihoni mambo wavaAmori, NaOgi mambo weBhashani, Noushe hwose hweKanani; 12 Akapa nyika yavo ive nhaka,

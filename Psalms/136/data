\c 136
\s Tsitsi dzaJehovha dzinogara nokusingaperi
\p
\v 1 Vongai Jehovha, nokuti akanaka; nokuti tsitsi dzake dzinogara nokusingaperi.
\v 2 Vongai Mwari wavamwari; nokuti tsitsi dzake dzinogara nokusingaperi.
\v 3 Vongai Ishe wamadzishe; nokuti tsitsi dzake dzinogara nokusingaperi.
\v 4 Iye oga, anoita zvishamiso zvikuru; nokuti tsitsi dzake dzinogara nokusingaperi.
\v 5 Iye, akaita kudenga-denga nenjere dzake; nokuti tsitsi dzake dzinogara nokusingaperi.
\v 6 Iye akatatamura pasi pamusoro pemvura zhinji; nokuti tsitsi dzake dzinogara nokusingaperi.
\v 7 Iye akaita zviedza zvikuru; nokuti tsitsi dzake dzinogara nokusingaperi.
\v 8 Zuva, kuti ribate ushe masikati; nokuti tsitsi dzake dzinogara nokusingaperi.
\v 9 Mwedzi nenyeredzi, kuti zvibate ushe usiku; nokuti tsitsi dzake dzinogara nokusingaperi.
\v 10 Iye, akarova veEgipita pamatangwe avo; nokuti tsitsi dzake dzinogara nokusingaperi.
\v 11 Akabudisa Israeri pakati pavo; nokuti tsitsi dzake dzinogara nokusingaperi.
\v 12 Nechanza chine simba, uye noruoko rwakatambanudzwa; nokuti tsitsi dzake dzinogara nokusingaperi.
\v 13 Iye akaparadzanisa Gungwa Dzvuku napakati; nokuti tsitsi dzake dzinogara nokusingaperi.
\v 14 Akayambusa Israeri nomukati maro; nokuti tsitsi dzake dzinogara nokusingaperi.
\v 15 Akawisira Farao nehondo yake muGungwa Dzvuku; nokuti tsitsi dzake dzinogara nokusingaperi.
\v 16 Iye, akaperekedza vanhu vake murenje; nokuti tsitsi dzake dzinogara nokusingaperi.
\v 17 Iye, akaparadza madzimambo makuru; nokuti tsitsi dzake dzinogara nokusingaperi.
\v 18 Akauraya madzimambo akakurumbira; nokuti tsitsi dzake dzinogara nokusingaperi.
\v 19 Sihoni mambo wavaAmori; nokuti tsitsi dzake dzinogara nokusingaperi.
\v 20 NaOgi mambo weBhashani; nokuti tsitsi dzake dzinogara nokusingaperi.
\v 21 Akapa nyika yavo ive nhaka; tsitsi dzake dzinogara nokusingaperi.
\v 22 Ive nhaka yaIsraeri muranda wake; nokuti tsitsi dzake dzinogara nokusingaperi.
\v 23 Iye, akatirangarira pakuva pasi kwedu; nokuti tsitsi dzake dzinogara nokusingaperi;
\v 24 Akatirwira pavadzivisi vedu; nokuti tsitsi dzake dzinogara nokusingaperi.
\v 25 Ndiye anopa zvinhu zvose zvokudya zvazvo; nokuti tsitsi dzake dzinogara nokusingaperi.
\v 26 Vongai Mwari wokudenga; nokuti tsitsi dzake dzinogara nokusingaperi.

\c 76
\d Kumutungamiriri wokuimba; nemitengeramwa. Pisarema raAsafi. Rwiyo.
\p
\v 1 Mwari anozikanwa pakati paJudha; zita rake iguru pakati paIsraeri.
\v 2 PaSaremiwo ndipo pane tabhenakeri yake, napaZiyoni ugaro hwake.
\v 3 Ndipo paakavhuna miseve youta; nenhovo, nomunondo, nokurwa.
\p
\v 4 Imwi munokubwinya, makanaka kwazvo, kupfuura makomo ezvakapambiwa.
\v 5 Vakatsunga pamoyo, vakapambiwa, vakarara hope dzavo; pakati pavarume vane simba hakuna akawana maoko ake.
\v 6 Pakutuka kwenyu, Mwari waJakove, ngoro nebhiza zvese zvinobatwa nehope dzorufu.
\v 7 Imi, iyemi, munofanira kutyiwa; ndianiko angamira pamberi penyu kana matsamwa?
\v 8 Makanzwisa vanhu kutonga kwenyu kuchibva kudenga; pasi pakatya, pakanyarara,
\v 9 panguva yokumuka kwaMwari kuzotonga, kuti aponese vanyoro vese vapasi.
\p
\v 10 Zvirokwazvo, kutsamwa kwavanhu kuchakurumbidzai; munozvisunga chiuno \add no\add*kutsamwa kwakasara.
\v 11 Pikai, muripire Jehovha Mwari wenyu; vese vakamupoteredza ngavauye nezvipo kuna iye anofanira kutyiwa.
\v 12 Iye achagura mweya yamachinda; anotyisa kwazvo madzimambo apasi.

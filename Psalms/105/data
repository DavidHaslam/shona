\c 105
\s Jehovha anorumbidzwa nekuda kwezvese zvaakaitira Israeri
\p
\v 1 Vongai Jehovha, mudane zita rake; zivisai zviito zvake pakati pemarudzi.
\v 2 Muimbirei, mumuimbire rumbidzo; mutaure zvezviito zvake zvese zvinoshamisa.
\v 3 Zvirumbidzei muzita rake dzvene; moyo yevanotsvaka Jehovha ngaifare.
\v 4 Tsvakai Jehovha, uye simba rake; tsvakai chiso chake rinhi narinhi.
\v 5 Rangarirai mabasa ake anoshamisa aakaita; zvishamiso zvake, nemitongo yemuromo wake;
\v 6 imwi mbeu yaAbhurahama muranda wake, imwi vana vaJakove vasanangurwa vake.
\p
\v 7 Iye ndiJehovha Mwari wedu; mitongo yake iri panyika yese.
\v 8 Wakarangarira sungano yake nekusingaperi, shoko \add ra\add*akaraira kumarudzi ane churu,
\v 9 yaakaita naAbhurahama, nemhiko yake kuna Isaka.
\v 10 Akazvisimbisa kuna Jakove kuva mutemo, kuna Israeri, sungano isingaperi;
\v 11 achiti: Ndichapa kwauri nyika yeKenani, ive yemugove wako.
\p
\v 12 Pavaiva vashoma pauwandu, hongu vari vashoma, uye vari vatorwa mairi.
\v 13 Zvino vakambeya kubva parudzi kuenda parudzi, kubva kuushe kuenda kune vamwe vanhu.
\v 14 Haana kutendera munhu kuvanetsa; wakatsiura madzimambo nekuda kwavo;
\v 15 achiti: Musabata vazodzwa vangu, musatadzira vaporofita vangu.
\v 16 Pamusoro pazvo wakadana nzara pamusoro penyika, akavhuna mudonzvo wese wechingwa.
\v 17 Wakatuma murume pamberi pavo; Josefa, wakatengeswa kuva muranda.
\v 18 Tsoka dzake dzavakakuvadza nezvisungo, iye pachake wakasvika mumatare.
\v 19 Kusvika panguva shoko yekusvika kweshoko rake, inzwi raJehovha rakamuedza.
\v 20 Mambo wakatuma ndokumusunungura, mutongi wevanhu ndokumusunungura.
\v 21 Wakamuita ishe weimba yake, nemutongi wefuma yake yese.
\v 22 Kusunga machinda ake pachido chake, nekudzidzisa vakuru vake uchenjeri.
\v 23 Israeri wakasvikawo Egipita, naJakove wakagara ari mutorwa panyika yaHamu.
\v 24 Zvino wakawanza vanhu vake kwazvo, nekuvaita vasimbe kupfuura vavengi vavo.
\v 25 Wakashandura moyo yavo kuti vavenge vanhu vake, kuti vabate varanda vake neunyengeri.
\p
\v 26 Wakatuma Mozisi muranda wake, Aroni waaiva asarudza.
\v 27 Vakaratidza zviratidzo zvake pakati pavo, nezvishamiso panyika yaHamu.
\v 28 Wakatuma rima, akaita rive rima, uye havana kumukira mashoko ake.
\v 29 Wakashandura mvura yavo kuva ropa, ndokuuraya hove dzavo.
\v 30 Wakafararisa nyika yavo nematacha, mumakamuri emadzimambo avo.
\v 31 Wakataura kukauya mapupira enhunzi, inda pamiganhu yavo yese.
\v 32 Wakavapa chimvuramabwe pa\add nzvimbo\add* yemvura, moto wevira munyika yavo.
\v 33 Wakarovawo mizambiringa yavo nemionde yavo; ndokuvhuna miti yemiganhu yavo.
\v 34 Wakataura mhashu ndokuuya, negwatakwata risingagoni kuverengwa;
\v 35 ndokudya miriwo yese munyika yavo, nekupedza zvibereko zvevhu ravo.
\v 36 Wakarovawo dangwe rimwe nerimwe munyika yavo, chibereko chekutanga chesimba ravo.
\p
\v 37 Zvino wakavabudisa vane sirivha negoridhe; uye kwaiva kusina wakatatarika pakati pemarudzi avo.
\v 38 Egipita yakafara pakubuda kwavo, nokuti kuvatya kwaiva kwawira pamusoro pavo.
\v 39 Wakatatamura gore kuva chifukidzo; nemoto kuvhenekera usiku.
\v 40 Vakakumbira, akauisa zvihuta, ndokuvagutisa nechingwa chekudenga.
\v 41 Wakazarura dombo, mvura ndokudzutuka; ikafamba panzvimbo yakaoma, \add kuita\add* rukova.
\v 42 Nokuti wakarangarira chivimbiso chake chitsvene, nemuranda wake Abhurahama.
\v 43 Zvino wakabudisa vanhu vake nemufaro, nevasanangurwa vake nekuimba.
\v 44 Ndokuvapa nyika dzevahedheni, zvino vakagara nhaka yabasa revanhu.
\v 45 Kuti vachengetedze mirairo yake. Hareruya.

\c 36
\s Kuipa koakaipa nokunaka kwaMwari
\d Kumutungamiriri wokuimba. Pisarema raDhavhidhi muranda waJehovha.
\p
\v 1 Mune nhaurwa yekudarika kowakaipa mukati memoyo wangu ndikati: hakuna kutya Mwari pamberi pameso ake.
\v 2 Nokuti anozvibata kumeso kwake, achiti zvakaipa zvake hazvingazikamwi zvikavengwa.
\v 3 Mashoko omuromo wake ndizvo zvakaipa nokunyengera; akarega kuzova akachenjera nokuita zvakanaka.
\v 4 Anofunga zvakaipa panhovo dzake; anofamba nenzira isina kunaka; haasemi zvakaipa.
\v 5 Unyoro hwenyu, Jehovha, hwakasvika kudenga-denga; kutendeka kwenyu kunosvikira kumakore;
\v 6 Kururama kwenyu kwakafanana namakomo aMwari; kutonga kwenyu kwakadzika zvikuru; Jehovha, munochengeta vanhu nemhuka.
\v 7 Unyoro hwenyu, Mwari, hwakanaka-naka sei! Vana vavanhu vanondovanda pasi pomumvuri wamapapiro enyu.
\v 8 Vachagutswa kwazvo nezvakakora zveimba yenyu; muchavamwisa parwizi rwezvinofadza zvenyu.
\v 9 Nokuti kwamuri ndiko kune tsime roupenyu; muchiedza chenyu ndimo matinoona chiedza.
\v 10 Rambai muchiitira vanokuzivai vunyoro hwenyu; nokururama kwenyu kuna vane moyo yakarurama.
\v 11 Rutsoka rwoanozvikudza ngarurege kusvikira kwandiri, ruoko rwoakaipa ngarurege kundidzinga.
\v 12 Apo ndopakawira pasi vaiti vezvakaipa, vakawisirwa pasi, havangagoni kumukazve.

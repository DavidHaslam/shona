\c 36
\s Kuipa kwewakaipa nekunaka kwaMwari
\d Kumutungamiriri wekuimba; \add pisarema\add* raDhavhidhi muranda waJehovha
\p
\v 1 Mune nhaurwa yechitadzo kune wakaipa mukati memoyo wangu: Hakuna kutya Mwari pamberi pemeso ake.
\v 2 Nokuti anozvinyengera pameso ake, uipi hwake kusvika hwawanikwa huchivengeka.
\v 3 Mashoko emuromo wake uipi neunyengeri; anoguma kuchenjera \add ne\add*kuita zvakanaka.
\v 4 Anoronga chakaipa pamubhedha wake; anozvimisa panzira isina kunaka; haarambi chakaipa.
\p
\v 5 Ngoni dzenyu, Jehovha dziri kumatenga; kutendeka kwenyu kunosvika kumakore.
\v 6 Kururama kwenyu kwakaita semakomo makuru, mitongo yenyu udziku ukuru, Jehovha, imwi munochengetedza munhu nemhuka.
\v 7 Rwakakosha sei rudo rweunyoro hwenyu, Mwari, naizvozvo vana vevanhu vanotsvaka utiziro pamumvuri wemapapiro enyu.
\v 8 Vachagutswa kwazvo nezvakakora zveimba yenyu; uye muchavanwisa parwizi rwemafaro enyu.
\v 9 Nokuti kwamuri kune chitubu cheupenyu; muchiedza chenyu tichaona chiedza.
\v 10 Ruenderere mberi rudo rweunyoro hwenyu kune vanokuzivai, nekururama kwenyu kune vari muchokwadi mumoyo.
\p
\v 11 Rutsoka rwevanozvikudza ngarurege kusvika kwandiri, neruoko rwewakaipa ngarurege kundidzinga.
\v 12 Ndipo vabati vezvakaipa vawira, vawisirwa pasi, havagoni kumuka.
\c 49
\s Zvese zvepanyika zvinopfuura
\p Kumutungamiriri wekuimba. Pisarema revanakomana vaKora.
\p
\v 1 Inzwai chinhu ichi vanhu vese. Ipai nzeve vagari vese vepanyika.
\v 2 Zvese vakaderera nevakakwirira, vafumi nevarombo, pamwe chete.
\v 3 Muromo wangu uchataura dzinjere; uye kufunganya kwemoyo wangu kuchava kunzwisisa.
\v 4 Ndicharerekera nzeve yangu kufananidzo; ndichadudza dimikira rangu nembira.
\p
\v 5 Ndichatyirei pamazuva ezvakaipa, uipi, kana uipi hwevari pazvitsitsinho zvangu huchindikomberedza?
\v 6 Vanovimba nefuma yavo, nekuzvikudza pakuwanda kwefuma yavo,
\v 7 munhu haatongodzikunuri hama yake, kana kupa Mwari rudzikunuro rwake,
\v 8 (nokuti rudzikunuro rwemweya yawo rwunokosha, uye rwunopera nekusingaperi),
\v 9 kuti arambe ari mupenyu nekusingaperi, asaona kuora.
\v 10 Nokuti anoona kuti vachenjeri vanofa, benzi neasina njere vanoparara pamwe, uye vasiira vamwe fuma yavo.
\v 11 Murarangariro wavo wechomukati ndiwo kuti dzimba dzavo dziva dzekusingaperi, nzvimbo dzavo dzekugara dzive dzemazera ese; vanotumidza nyika mazita avo.
\v 12 Asi munhu ane rukudzo haangagari, anofanana nemhuka dzinoguma.
\v 13 Iyi nzira yavo upenzi hwavo; zvakadaro vanovatevera vanofara nemuromo wavo. Sera.
\p
\v 14 Semakwai vakatarirwa guva, rufu rwuchavafudza; uye vakarurama vachavatonga mangwanani; chimiro chavo ndechekupedzwa neguva kuti vasava nenzvimbo yekugara.
\v 15 Asi Mwari achadzikunura mweya wangu kubva pasimba reguva, nokuti achandigamuchira.
\v 16 Usatya kana umwe munhu achifumiswa, kana kubwinya kweimba yake ichiwedzerwa.
\v 17 Nokuti kana achifa haangatakuri chinhu; mukurumbira wake haungaburuki uchimutevera.
\v 18 Kunyange paupenyu hwake airumbidza mweya wake, uye vakakurumbidza uchizviitira zvakanaka,
\v 19 achaenda kumazera emadzibaba ake, havangaoni chiedza kusvika pakusingaperi.
\p
\v 20 Munhu, anokudzwa, asina njere, akafanana nemhuka dzinopera.

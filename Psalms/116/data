\c 116
\s Kuvonga kwemunhu akabatsirwa kwazvo naJehovha
\p
\v 1 Ndinoda Jehovha, nokuti wakanzwa inzwi rangu, mikumbiro yangu.
\v 2 Nokuti wakarerekera nzeve yake kwandiri; uye pamazuva angu ndichadana \add kwaari\add*.
\p
\v 3 Misungo yerufu yakandikomba, uye marwadzo egehena akandibata; ndakawana kushungurudzika nekusuwa.
\v 4 Zvino ndakadana nezita raJehovha: Jehovha, nunurai henyu mweya wangu.
\v 5 Jehovha ane nyasha, uye wakarurama; uye Mwari wedu ane tsitsi.
\v 6 Jehovha anochengeta vanyoro; ndanga ndaderedzwa, iye ndokundiponesa.
\v 7 Dzokera kuzororo rako, mweya wangu; nokuti Jehovha wakakubata netsitsi.
\v 8 Nokuti makanunura mweya wangu parufu; meso angu pamisodzi, rutsoka rwangu pakuwa.
\v 9 Ndichafamba pamberi paJehovha panyika dzevapenyu.
\p
\v 10 Ndakatenda, naizvozvo ndakataura. Ini ndakatambudzika zvikuru.
\v 11 Ini ndakati pakukurumidza kwangu: Munhu wese murevi wenhema.
\v 12 Ndichadzoserei kuna Jehovha \add pa\add*mibairo yake yese kwandiri?
\v 13 Ndichasimudza mukombe weruponeso, uye ndichadana kuzita raJehovha.
\v 14 Ndichazadzisa mhiko dzangu kuna Jehovha ikozvino pamberi pevanhu vake vese.
\v 15 Rwakakosha pamberi paJehovha rufu rwevatsvene vake.
\v 16 Haiwa Jehovha, zvirokwazvo ndiri muranda wenyu; ndiri muranda wenyu, mwanakomana wemurandakadzi wenyu; makasunungura misungo yangu.
\v 17 Ndichapa kwamuri zvibairo zvekuvonga, uye ndichadana kuzita raJehovha.
\v 18 Ndichazadzisa mhiko dzangu kuna Jehovha pamberi pevanhu vake vese.
\v 19 Pavazhe dzeimba yaJehovha, mukati mako, iwe Jerusarema. Hareruya!
\c 58
\s Vatongi vasina kururama ngavaparadzwe
\d Kumutungamiriri wokuimba; nomuimbirwo weAritasheti. Pisarema raDhavhidhi; rwiyo rweMikitami.
\p
\v 1 Munototaura zvakarurama here, imwi vane simba, munotongera vanakomana vavanhu zvakarurama here?
\v 2 Zvirokwazvo, mumoyo menyu munoita zvakaipa; munoyerera vanhu pasi pese kumanikidza kwamaoko enyu.
\v 3 Vakaipa vakava vatorwa kubva padumbu ramai; vanotsauka vachangozvarwa, vachireva nhema.
\v 4 Uturu hwavo hwakafanana neuturu hwenyoka; vakafanana nechiva chisinganzwi, chinodzivira nzeve yacho;
\v 5 chisingateereri inzwi ren'anga, kunyange achiimba nouchenjeri hukuru.
\p
\v 6 Mwari vhunai meno avo avo mumuromo mavo; Jehovha gurai meno makuru avana veshumba.
\v 7 Ngavapwe semvura inoyerera; kana achishumba gangauta kufura museve wavo, ngavave sevakagurika.
\v 8 Ngavafanane nehozhwa inonyakatika ichipera; segambamwedzi romukadzi risina kuona zuva.
\v 9 Hari dzenyu dzisati dzanzwa moto neweminzwa, iye achadzibvisa nechamupupuri nyama igere, nomoto pamwe chete.
\p
\v 10 Akarurama achafara kana achiona kutsiva; achashambidza tsoka dzake muropa ravakaipa.
\v 11 Naizvozvo vanhu vachati, zvirokwazvo mubairo wowakarurama uripo; zvirokwazvo Mwari aripo, anotonga pasi pese.

\c 32
\s Mufaro womunhu wakakanganwirwa zvivi zvake
\d Pisarema raDhavhidha. Rwiyo rweMashiri
\p
\v 1 Akakomborerwa akakanganwirwa kudarika kwake, akafukidzirwa zvivi zvake
\v 2 Akakomborerwa munhu asingaverengerwi zvakaipa naJehovha; asina kunyengera pamweya wake.
\v 3 Panguva yandakaramba ndinyerere, mapfupa angu akasakara nokuvuvura kwangu zuva rose.
\v 4 Nokuti ruokorwenyu rwakanga rwuchirema pamusoro pangu masikati novusiku; Unyoro hwangu hwakashandurwa hukava kuoma kwechirimo.
\v 5 Ndakakuzivisai chakaipa changu, handina kuvanza chakaipa changu; Ndakati,"ndicharevurura kudarika kwangu kuna Jehovha;" Imwi makandikangamwira kuipa kwechivi changu.
\v 6 Saka vose vanotya Mwari ngavanyengetere kwamuri panguva yamunowanikwa, zvirokwazvo kana mvura ichikukura, hasvikiri kwaari.
\v 7 Ndimi chivando changu; muchandichengeta ndirege kupinda pakutambudzika. Muchandikomberedza nenziyo dzokurwira.
\v 8 Ndichakudzidzisa nekukuraira nzira yaunofanira kufamba nayo; Ndichakupa njere neziso rangu, riri pamusoro pako.
\v 9 Regai kuva sebhiza, kana sehesera zvisinganzwisisi. Zvinofanira kufambiswa nerwauro netomu namakashu azvo, Hazvingazodi kuswdera kwauri.
\v 10 Akaipa achava nenjodzi zhinji; Asi anovimba naJehovha achakombwa netsitsi.
\v 11 Farai muna Jehovha, mufarisise, imi makarurama;Pururudzai nomufaro, imimakachena pamoyo.

\c 32
\s Mufaro wemunhu wakakanganwirwa zvivi zvake
\d \add Pisarema\add* raDhavhidhi; masikiri
\p
\v 1 Wakaropafadzwa uyo chitadzo chake chakakanganwirwa, chivi chake chakafukidzirwa.
\v 2 Wakaropafadzwa munhu Jehovha waasingaverengeri chakaipa, uye pasina kunyengera pamweya wake.
\p
\v 3 Pandakanyarara, mapfupa angu akakwegura nekuvovora kwangu zuva rese.
\v 4 Nokuti masikati neusiku ruoko rwangu rwairema pamusoro pangu, unyoro hwangu hwakashandurwa hukava kuoma kwechirimo. Sera.
\p
\v 5 Ndakakuzivisai chivi changu, uye kuipa kwangu handina kuvanza; ndakati: Ndichareurura zvitadzo zvangu kuna Jehovha; uye imwi makandikanganwira kuipa kwechivi changu. Sera.
\p
\v 6 Nekuda kweizvi umwe neumwe anotya Mwari ngaanyengetere kwamuri panguva yamunowanikwa, zvirokwazvo mvura huru inokukura haisvikiri kwaari.
\v 7 Imwi muri nzvimbo yangu yekuvanda, muchandichengeta pakutambudzika, muchandikomberedza nenziyo dzekununura. Sera.
\p
\v 8 Ndichakuraira nekukudzidzisa munzira yauchafamba nayo; ndichakupa zano neziso rangu, riri pamusoro pako.
\v 9 Regai kuva sebhiza, sembongoro zvisina kunzwisisa. Muromo waro unobatwa nemakashu nematomu, zvimwe riswedere kwauri.
\p
\v 10 Matambudziko ewakaipa akawanda; asi anovimba naJehovha tsitsi dzichamukomba.
\v 11 Farai muna Jehovha, mupembere, imwi vakarurama; pururudzai nemufaro, imwi mese vakachena pamoyo.

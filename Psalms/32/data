\c 32
\s Mufaro womunhu wakakanganwirwa zvivi zvake
\d Pisarema raDhavhidhi. Rwiyo rweMashiri
\p
\v 1 Wakakomborerwa uyo kudarika kwake kwakakanganwirwa, akafukidzirwa zvivi zvake.
\v 2 Akakomborerwa munhu asingaverengerwi zvakaipa naJehovha; asina kunyengera pamweya wake.
\v 3 Panguva yandakaramba ndinyerere, mafupa angu akasakara nokuvovora kwangu zuva rese.
\v 4 Nokuti ruoko rwenyu rwakange rwuchirema pamusoro pangu masikati novusiku; unyoro hwangu hwakashandurwa hukava kuoma kwechirimo.
\v 5 Ndakakuzivisai chakaipa changu, handina kuvanza chakaipa changu; ndakati: Ndichareurura kudarika kwangu kuna Jehovha; imwi makandikanganwira kuipa kwechivi changu.
\v 6 Saka vese vanotya Mwari ngavanyengetere kwamuri panguva yamunowanikwa, zvirokwazvo kana mvura ichikukura, hasvikiri kwaari.
\v 7 Ndimi chivando changu; muchandichengeta ndirege kupinda pakutambudzika. Muchandikomberedza nenziyo dzokurwira.
\v 8 Ndichakudzidzisa nekukuraira nzira yaunofanira kufamba nayo; ndichakupa njere neziso rangu, riri pamusoro pako.
\v 9 Regai kuva sebhiza, kana sehesera zvisinganzwisisi. Zvinofanira kufambiswa nerwauro netomu namakashu azvo, hazvingazodi kuswedera kwauri.
\v 10 Akaipa achava nenjodzi zhinji; asi anovimba naJehovha achakombwa netsitsi.
\v 11 Farai muna Jehovha, mufarisise, imwi makarurama; pururudzai nomufaro, imi makachena pamoyo.

\c 18
\s Pisarema raDhavhidhi rekuvonga Jehovha pakununurwa
\d Kumutungamiriri wekuimba; \add pisarema\add* raDhavhidhi, muranda waJehovha, wakataura kuna Jehovha mashoko episarema iri nezuva Jehovha raakamununura paruoko rwevavengi vake vese paruoko rwaSauro
\p
\v 1 Ndokuti: Ndichakudai, Jehovha, simba rangu.
\v 2 Jehovha idombo rangu, nenhare yangu, nemununuri wangu, Mwari wangu, ibwe rangu, wandichavimba maari, nhovo yangu, nerunyanga rweruponeso rwangu, shongwe yangu yakakwirira.
\v 3 Ndichadana kuna Jehovha anorumbidzika; naizvozvo ndichaponeswa pavavengi vangu.
\p
\v 4 Zvisungo zverufu zvakandikomba; nemafashame ezvakaipa akandivhundusa.
\v 5 Zvisungo zvegehena zvakandikomberedza; misungo yerufu yaiva pamberi pangu.
\v 6 Pakutambudzika kwangu ndakadana Jehovha, uye ndakachemera kuna Mwari wangu; wakanzwa inzwi rangu ari mutembere yake; uye kuchema kwangu kwakauya pamberi pake, munzeve dzake.
\p
\v 7 Ipapo nyika yakazununguka, uye ichadedera; nenheyo dzemakomowo dzichadengenyeka nekuzununguswa, nokuti waiva akatsamwa.
\v 8 Kwakakwira utsi kubva mumhino dzake, uye moto kubva mumuromo make wakaparadza; mazimbe akapfutidzwa nawo.
\v 9 Wakakotamisawo matenga, ndokuburuka; nerima guru raiva pasi petsoka dzake.
\v 10 Zvino wakatasva kerubhi, ndokubhururuka; ndokubhururuka pamapapiro emhepo.
\v 11 Wakaita rima nzvimbo yake yakavanda, dumba rake rakamupoteredza; kusviba kwedzimvura, makore matema emuchadenga.
\v 12 Pakupenya kwaiva pamberi pake makore ake matema achipfuura, chimvuramabwe nemazimbe emoto.
\v 13 Jehovha wakatinhirawo mumatenga, uye Wekumusoro-soro wakapa inzwi rake; chimvuramabwe nemazimbe emoto.
\v 14 Zvino wakatuma miseve yake, ndokuvaparadza; zvirokwazvo, nemheni zhinji, ndokuvavhiringidza.
\v 15 Ipapo kwakaonekwa migero yemvura, uye nheyo dzenyika dzakafukunurwa pakushoora kwenyu, Jehovha, pamhepo yekufema kwemhino dzenyu.
\p
\v 16 Wakatuma ari kumusoro, wakandibata, wakandinyurura mumvura zvinji.
\v 17 Wakandinunura pamuvengi wangu ane simba, nekune vanondivenga, nokuti vaiva vakasimbisa kwandiri.
\v 18 Vaiva pamberi pangu pazuva redambudziko rangu, asi Jehovha wakava mutsigiri wangu.
\v 19 Wakandibudisirawo kunzvimbo yakafarikana, akandinunura nokuti waifadzwa neni.
\p
\v 20 Jehovha wakandipa mubairo zvichienderana nekururama kwangu; zvichienderana nekuchena kwemaoko angu wakandidzorera.
\v 21 Nokuti ndakachengeta nzira dzaJehovha, uye handina kubva kuna Mwari wangu nekunyengera.
\v 22 Nokuti mitongo yake yese yaiva pamberi pangu, uye handina kutsausa zvimiso zvake kubva kwandiri.
\v 23 Ndaivawo ndakarurama kwaari, uye ndakazvichengeta pazvakaipa zvangu.
\v 24 Naizvozvo Jehovha wakanditsivira zvichienderana nekururama kwangu, zvichienderana nekuchena kwemaoko angu pamberi pemeso ake.
\p
\v 25 Kune ane tsitsi munozviratidza mune tsitsi, kune wakarurama munozviratidza makarurama.
\v 26 Kune wakachena munozviratidza makachena, uye kune wakatsauka munozviratidza makatsauka.
\v 27 Nokuti imwi muchaponesa vanhu vanotambudzwa; asi muchaderedza meso ekuzvikudza.
\v 28 Nokuti imwi muchatungidza mwenje wangu; Jehovha Mwari wangu achavhenekera rima rangu.
\v 29 Nokuti nemwi ndakamhanya \add nemu\add*hondo, kana naMwari wangu ndichakwakuka rusvingo.
\p
\v 30 Mwari, inzira yake yakaperera; shoko raJehovha rakaedzwa; inhovo kune vese vanovimba naye.
\v 31 Nokuti ndiani Mwari, kunze kwaJehovha? Uye ndiani dombo, kunze kwaMwari wedu?
\v 32 NdiMwari anondisunga chiuno nesimba, nekuperedzera nzira yangu.
\v 33 Anoita tsoka dzangu dzive sedzenondokadzi, nekundiisa panzvimbo dzakakwirira.
\v 34 Anodzidzisira maoko angu hondo; kuti uta hwendarira huhwemburwe nemaoko angu.
\v 35 Makandipawo nhovo yeruponeso rwenyu; neruoko rwenyu rwerudyi rwakanditsigira, uye unyoro hwenyu hunondikudza.
\v 36 Makafaranukisa nhanho dzangu pasi pangu, kuti tsoka dzangu dzisatedzemuka.
\p
\v 37 Ndakadzingirira vavengi vangu, ndokuvabata, uye handina kudzokera shure kusvika vapedzwa.
\v 38 Ndakavarova, kusvika vakonewa kumuka, vakawa pasi petsoka dzangu.
\v 39 Nokuti makandisungira chiuno hondo nesimba; makaisa pasi pangu vanondimukira.
\v 40 Makandipawo mitsipa yevavengi vangu, avo vanondivenga ndakavaparadza.
\v 41 Vakachema asi pasina muponesi, kuna Jehovha, asi haana kuvapindura.
\v 42 Zvino ndakavakuya seguruva pamberi pemhepo; ndakavadurura sematope enzira dzemumusha.
\p
\v 43 Makandinunura pakukakavadzana kwevanhu; uye makandimisa kuva musoro wendudzi; vanhu vandisina kuziva vachandishandira.
\v 44 Pakunzwa kwenzeve vachanditeerera, vatorwa vachazvininipisa kwandiri neunyengeri.
\v 45 Vatorwa vachasvava, vagobuda munhare dzavo vachidedera.
\p
\v 46 Jehovha mupenyu; uye dombo rangu ngariropafadzwe; Mwari weruponeso rwangu ngaarumbidzwe.
\v 47 Mwari anondipa tsivo, uye anowisira vechirudzi pasi pangu.
\v 48 Wakandinunura pavavengi vangu, hongu, imwi makandisimudza pamusoro peavo vanondimukira, makandinunura pamunhu ane chisimba.
\v 49 Naizvozvo ndichakuvongai, Jehovha, pakati pevechirudzi, uye ndichaimbira zita renyu rumbidzo.
\v 50 Anopa mambo wake ruponeso rukuru, anoitira muzodzwa wake tsitsi, kuna Dhavhidhi, nembeu yake rinhi narinhi.
\c 75
\s Mwari ndiye mutongi
\p Kumutungamiriri wekuimba. Aritasheti. Pisarema raAsafi. Rwiyo.
\p
\v 1 Kwamuri Mwari, tinopa kuvonga, tinopa kuvonga kuti zita renyu riri pedo, mabasa enyu anoshamisa anorondedzera.
\v 2 Kana ndichigamuchira nguva yakatarwa, ndichatonga zvakarurama.
\v 3 Nyika nevagari vayo vese zvanyauka, ini ndakasimbisa mbiru dzayo. Sera.
\p
\v 4 Ndakati kune vanozvikudza: Musava vanozvikudza, nekune vakaipa: Regai kusimudza runyanga.
\v 5 Regai kusimudza runyanga rwenyu kumusoro, \add uye\add* kutaura nemutsipa mukukutu.
\v 6 Nokuti kukudzwa hakubvi kumabudazuva, kana kumavirira, kana kurenje.
\v 7 Asi Mwari mutongi, iye anoninipisa umwe achikudza mumwe.
\v 8 Nokuti muruoko rwaJehovha mune mukombe, newaini inopupuma; uzere nemusanganiswa, uye anodurura kubva mauri, asi masese awo, vakaipa vese vachaasvina vanwe.
\p
\v 9 Asi ini ndichaparidza nekusingaperi, ndiimbire Mwari waJakove rumbidzo.
\v 10 Nenyanga dzese dzevakaipa ndichagura; nyanga dzevakarurama dzichasimudzwa.

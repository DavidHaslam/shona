\c 16
\s Jehovha mugove wangu
\d Mikitami yaDhavhidhi
\p
\v 1 Ndichengetedzei, Mwari, nokuti ndinovimba nemwi.
\v 2 Ndakati kuna Jehovha: Ndimwi Ishe wangu; kunaka kwangu hakusviki kwamuri.
\v 3 \add Asi\add* kuvatsvene vari panyika, nachangamire; mufaro wangu wese uri mavari.
\v 4 Kusuruvara kwavo kuchapamhidzirwa kwevanomhanyira mumwe \add mwari\add*; handingapi zvipo zvavo zvezvinwiwa zveropa, nemazita avo handingaabati pamiromo yangu.
\v 5 Jehovha mugove wenhaka yangu newemukombe wangu; imwi munobata mugove wangu.
\v 6 Rwonzi rwekupima rwakawira kwandiri panzvimbo dzinofadza, hongu nenhaka yakaisvonaka.
\v 7 Ndicharumbidza Jehovha wakandipa zano, nepausiku itsvo dzangu dzinondirairira.
\v 8 Ndakaisa Jehovha pamberi pangu rinhi narinhi; nokuti ari kurudyi rwangu, handingazununguswi.
\v 9 Naizvozvo moyo wangu unofara, nerukudzo rwangu rwunopembera, nenyama yangu ichagara yakachengeteka.
\v 10 Nokuti hamungasii mweya wangu mugehena uye hamungapi mutsvene wenyu kuti aone kuora.
\v 11 Muchandiratidza nzira yeupenyu; kuzara kwemufaro kuri pakuvapo kwenyu, kuruoko rwenyu rwerudyi kune mufaro nekusingaperi.
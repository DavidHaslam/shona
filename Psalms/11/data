\c 11
\s Dhavhidhi anovimba naMwari, nekuti anochengeta vakarurama
\d Kumutungamiriri wokuimba; Pisarema raDhavhidhi.
\p
\v 1 Ndinovimba naJehovha; Munoreva sei kumweya wangu, muchiti, Tizira kugomo rako seshiri?
\v 2 Nokuti, tarira, vakaipa vanobwembura uta, Vanogadzira museve wavo parukungiso, Kuti vafure anomoyo wakarurama parima.
\v 3 Kana nheyo dzakaparadzwa, Akarurama angaiteiko?
\v 4 Jehovha uri mutemberi yake tsvene, Iye Jehovha, chigaro chake choushe chiri kudenga; Meso ake anotarira, mafungiro ameso ake anoidza vana vavanhu.
\v 5 Jehovha anoidza vakarurama; Asi mweya wake unovenga wakaipa neanomanikidza.
\v 6 Achanisira misungo pamusoro pavakaipa; Moto nesuriferi nemhepo inopisa, ndiwo uchava mukombe wavo wavakagoverwa.
\v 7 Nekuti Jehovha akarurama; anoda zvakarurama; Vakarurama vachaona chiso chake.

\c 108
\s Munyengetero wekukumbira kubatsirwa kukunda
\p Rwiyo. Pisarema raDhavhidhi.
\p
\v 1 Moyo wangu wakasimba, Mwari; ndichaimba zvirokwazvo, ndichaimba rumbidzo, irwo rukudzo rwangu!
\p
\v 2 Muka iwe mutengeranwa nembira; ini ndichamuka mangwanani.
\v 3 Ndichakuvongai Jehovha, pakati pemarudzi evanhu; ndichakuimbirai rumbidzo pakati pevahedheni.
\v 4 Nokuti tsitsi dzenyu ihuru kumusoro kwematenga, chokwadi chenyu chinosvika kumakore.
\v 5 Kudzwai, Mwari, kumusoro kwematenga; nekubwinya kwenyu pamusoro penyika yese.
\v 6 Kuti vadikanwi venyu vanunurwe, ponesai \add ne\add*ruoko rwenyu rwerudyi, mugotipindura.
\p
\v 7 Mwari wakataura muutsvene hwake: Ndichafara; ndichaganhura Shekemu, uye ndichayera mupata weSukoti.
\v 8 Giriyadhi nderangu, Manase ndeyangu; Efuremuwo isimba remusoro wangu; Judha mupi wangu wemurairo.
\v 9 Moabhu ndiwo mudziyo wangu wekushambira; pamusoro peEdhomu, ndichakandira shangu yangu; iwe Firisitia, danidzira nekukunda.
\p
\v 10 Ndianiko anondipinza muguta rakasimba? Ndiani achanditungamirira muEdhomu?
\v 11 Hamuna kutirasira here, Mwari, uye hamubudi, Mwari, nehondo dzedu?
\v 12 Ipai rubatsiro kwatiri kubva padambudziko; nokuti ruponeso rwemunhu harwuna maturo.
\v 13 Muna Mwari tichaita neumhare; nokuti iye achatsikira vadzivisi vedu pasi.

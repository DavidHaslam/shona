\c 110 Umambo noupristi hwaMesiasi Pisarema raDhavhidhi. 1 1 0 1 Jehovha akati kuna She wangu, "Gara kurudyi rwangu, Kusvikira ndaita vavengi vako chitsiko chetsoka dzako." 2 Jehovha achatambanudza tsvimbo yesimba rako ribude paZioni, achiti, "Bata ushe pakati pavavengi vako." 3 Vanhu vako vachazviisa nomwoyo wose pazuva rauchaunganidza hondo yako, Nenguva tsvene, pachizvaro chamangwanani, Ndipo pane dova rohujaya hwako. 4 Jehovha akapika, haangazvidembi, achiti, "Iwe uri mupristi nokusingaperi. Unorudzi naMerikizedheki." 5 Ishe parudyi rwako Achaparadza madzimambo pazuva rokutsamwa kwake. 6 Iye achatonga pakati pavahedheni, Achazadza nyika nezvitunha; Achaparadza misoro panyika zhinji. 7 Achanwa parukova panzira; Saka achasimudza musoro wake.

\c 110
\s Umambo noupristi hwaMesiasi
\d Pisarema raDhavhidhi.
\p
\v 1 Jehovha akati kuna She wangu, "Gara kurudyi rwangu, Kusvikira ndaita vavengi vako chitsiko chetsoka dzako."
\v 2 Jehovha achatambanudza tsvimbo yesimba rako ribude paZioni, achiti, "Bata ushe pakati pavavengi vako."
\v 3 Vanhu vako vachazviisa nomwoyo wose pazuva rauchaunganidza hondo yako, Nenguva tsvene, pachizvaro chamangwanani, Ndipo pane dova rohujaya hwako.
\v 4 Jehovha akapika, haangazvidembi, achiti, "Iwe uri mupristi nokusingaperi. Unorudzi naMerikizedheki."
\v 5 Ishe parudyi rwako Achaparadza madzimambo pazuva rokutsamwa kwake.
\v 6 Iye achatonga pakati pavahedheni, Achazadza nyika nezvitunha; Achaparadza misoro panyika zhinji.
\v 7 Achanwa parukova panzira; Saka achasimudza musoro wake.

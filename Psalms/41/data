\c 41
\s Munyengetero pakurwara
\p Kumutungamiriri wekuimba. Pisarema raDhavhidhi.
\p
\v 1 Wakakomborerwa anorangarira varombo, Jehovha achamununura nezuva rechakaipa.
\v 2 Jehovha achamuchengetedza nekumuraramisa, achava wakakomborerwa panyika; uye hamungamukumikidzi kuchido chemuvengi wake.
\v 3 Jehovha achamusimbisa panhovo yeurwere hwake; muchashandura nhovo yake yese pahosha yake.
\p
\v 4 Ini ndakati: Jehovha ndinzwirei tsitsi; poresai mweya wangu; nokuti ndakakutadzirai.
\v 5 Vavengi vangu vanotaura kuipa pamusoro pangu, vachiti: Uchafa rinhi zita rake rirove?
\v 6 Knyange kana achiuya kuona, anotaura zvisina maturo; moyo wake unozviunganidzira uipi; kana obuda kumwe, anozviparidza.
\v 7 Vese, vanondivenga, vanoita zeve-zeve pamwe chete pamusoro pangu; vanorangana kundikuvadza.
\v 8 Chinhu chakaipa chakamunamatira ndizvo zvavanotaura; zvino zvaarara pasi, haachazomukizve.
\v 9 Haiwa, kunyange murume youshamwari hwangu, wandaivimba naye, aidya zvokudya zvangu, naiye andisimudzira chichitsinho chake.
\p
\v 10 Asi imwi Jehovha, ndinzwirei tsitsi, mundisimudzei, kuti ndivatsive.
\v 11 Ndinoziviswa nechinhu ichi kuti munofadzwa neni, nokuti muvengi wangu haandikundi.
\v 12 Kana ndirini munonditsigira pakururama kwangu, munondiisa pamberi penyu nokusingaperi.
\p
\v 13 Jehovha, Mwari waIsraeri, ngaavongwe, kubva pakusingaperi kusvikira pakusingaperi. Ameni, zvirokwazvo Ameni.

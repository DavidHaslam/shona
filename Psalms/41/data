\c 41
\s Munyengetero pakurwara
\p Kumutungamiriri wekuimba. Pisarema raDhavhidhi.
\p
\v 1 Wakaropafadzwa anorangarira murombo; Jehovha achamununura nezuva rechakaipa.
\v 2 Jehovha achamuchengetedza, nekumuraramisa; achava wakaropafadzwa panyika; uye hamungamukumikidzi kuchido chevavengi vake.
\v 3 Jehovha achamusimbisa panhovo yeurwere; muchashandura nhovo yake yese pahosha yake.
\p
\v 4 Ini ndakati: Jehovha ndinzwirei tsitsi; poresai mweya wangu; nokuti ndakakutadzirai.
\v 5 Vavengi vangu vanotaura kuipa pamusoro pangu, vachiti: Uchafa rinhi zita rake rirove?
\v 6 Kunyange kana achiuya kuona, anotaura zvisina maturo; moyo wake unozviunganidzira uipi; kana abuda panze ataure.
\v 7 Vese vanondivenga vanoita zeve-zeve pamwe chete kurwisana neni; vanoronga kundikuvadza.
\v 8 Chinhu chakaipa chakanamatira paari, uye sezvo akarara pasi, haachamuki.
\v 9 Hongu, murume weushamwari hwangu wandaivimba maari, aidya chingwa changu, wakandisimudzira chichitsinho chake.
\p
\v 10 Asi imwi Jehovha, ndinzwirei tsitsi, mugondisimudzira, kuti ndivatsive.
\v 11 Neizvi ndinoziva kuti munondida, nokuti muvengi wangu haana kufara pamusoro pangu.
\v 12 Kana ndiri ini munonditsigira pauchokwadi hwangu, munondiisa pamberi penyu kusvika rinhi narinhi.
\p
\v 13 Ngaarumbidzwe Jehovha, Mwari waIsraeri, kubva pakusingaperi kusvika pakusingaperi. Ameni, uye Ameni.
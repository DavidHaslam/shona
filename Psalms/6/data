\c 6
\s Dhavhidhi anochema zvivi zvake
\p Kumutungamiriri wenziyo; nemitengeranwa, neShiminiti. Pisarema raDhavhidhi.
\p
\v 1 Haiwa Jehovha, regai kundiraira pakutsamwa kwenyu, musanditsiura nehasha dzenyu, musandiranga pakupfuta kwehasha dzenyu.
\v 2 Ndinzwirei tsitsi, haiwa Jehovha, nokuti handina simba, ndiporesei nokuti mapfupa angu anoshungurudzika.
\v 3 Nemweya wangu unoshungurudzika kwazvo: Asi imwi Jehovha, kusvika rinhi?
\v 4 Dzokai, haiwa Jehovha, nunurai mweya wangu; mundiponese nekuda kwetsitsi dzenyu dzenyu.
\v 5 Nokuti parufu hapana kukurangarirai, muguva ndiani angakuvongai?
\v 6 Ndaneta nekugomera kwangu; usiku hwese ndinoshambirisa nhovo yangu; ndinonyorovedza mubhedha wangu nemisodzi yangu.
\v 7 Ziso rangu radyiwa nekuda kwedambudziko, rinosakara nekuda kwevadzivisi vangu.
\p
\v 8 Ibvai kwandiri imwi mese vaiti vezvakaipa. Nokuti Jehovha wakanzwa inzwi rekurira kwangu.
\v 9 Jehovha wakanzwa mukumbiro wangu; Jehovha achagamuchira munyengetero wangu.
\v 10 Vavengi vangu vese vachanyadzwa nekuvhunduswa kwazvo; vachadzoka, vachanyadziswa pakarepo.

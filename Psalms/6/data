\c 6
\s Dhavhidhi anochema zvivi zvake
\d Kumutungamiriri wenziyo; nemitengeramwa,namanzwi avarume. Pisarema raDhavhidhi.
\p
\v 1 Haiwa Jehovha, regai kundiraira pakutsamwa kwenyu, Musandirova nekufara kwenyu kukuru.
\v 2 Ndinzwirei nyasha, Jehovha; nokuti ndaonda; Ndiponesei, Jehovha nokuti mapfupa angu anoshungurudzika.
\v 3 Mweya wangu unotambudzikawo zvikuru; Asi imwi Jehovha muchanonoka kusvikira mhiko?
\v 4 Dzokai Jehovha, murwire mweya wangu; Ndiponesei nokuda kwevunyoro bwenyu.
\v 5 Nokuti parufu hapana achakurangarirai; Ndiani achakuvongai paSheori?
\v 6 Ndaneta nokugomba kwangu; Usiku humwe nohumwe ndinoshambirisa nhovo dzangu; Ndinonyorovedza mubhedha wangu nemisodzi yangu.
\v 7 Ziso rangu rapera nokuchema, Rinosakara nokuda kwavadzivisi vangu.
\v 8 Ibvai kwandiri, imwi vabati vose vezvakaipa; Nokuti Jehovha akanzwa inzwi rokuchema kwangu.
\v 9 Jehovha akanzwa kukumbira kwangu; Jehovha achagamuchira munyengetero wangu.
\v 10 Vavengi vangu vose vachanyadzwa nokutambudzika zvikuru; Vachadzoka, vachanyadzwa pakarepo.

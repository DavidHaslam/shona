\c 24
\s Simudzai misoro yenyu, masuwo!
\d Pisarema raDhavhidhi.
\p
\v 1 Nyika ndeyaJehovha, nokuzara kwayo; nyika yese navageremo.
\v 2 Nokuti wakaiteya pamusoro pamakungwa, nokuisimbisa pamusoro penzizi.
\v 3 Ndiani angakwira mugomo raJehovha? Ndiani ungamira panzvimbo yake tsvene?
\v 4 Uyo anamaoko akachena, nomoyo wakanaka kwazvo; asingasimudziri moyo wake kune zvisina maturo, neasina kupika nhema.
\v 5 Iye achapiwa mukomborero naJehovha, nokururamiswa naMwari muponesi wake.
\v 6 Urwu ndirwo rudzi rwavanomutsvaka, vanotsvaka chiso chenyu, \add kunyange\add* Jakove.
\v 7 Simudzai misoro yenyu, imwi masuwo; musimudzwe imi, magonhi akare-kare; kuti Mambo wokubwinya apinde.
\v 8 Ndianiko iye Mambo wokubwinya? Ndiye Jehovha ane simba noumhare, iye Jehovha anoumhare pakurwa.
\v 9 Simudzai misoro yenyu, imwi masuwo; muisimudze, imwi magonhi akare-kare; kuti Mambo wokubwinya apinde.
\v 10 Ndianiko uyu Mambo wokubwinya? Jehovha wehondo, ndiye Mambo wokubwinya.

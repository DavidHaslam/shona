\c 3
\s Mwari ndiye murwiri panjodzi Pisarema raDhavhidhi panguva yokutiza kwake Abhusaromu mwanakomana wake
\p
\v 1 Haiwa Jehovha, vadzivisi vangu vawanda sei! Vazhinji vanondimukira.
\v 2 Vazhinji variko vanoti kumweya wangu: Haano ruponeso kuna Mwari.
\v 3 Asi imwi Jehovha muri nhovo yangu kumativi ese; kudzo yangu, nomusimudzi womusoro wangu.
\v 4 Ndinodana kuna Jehovha nenzwi rangu, iye anondipindura ari pagomo rake dzvene.
\v 5 Ndakarara pasi ndikabatwa nehope; ndikamuka; nokuti Jehovha anonditsigira.
\v 6 Handingatyi zvuru zvamazana zvavanhu, vakandikomberedza kuzorwa neni.
\v 7 Simukai, Jehovha; ndirwirei, Mwari wangu. Nokuti makarova vavengi vangu vese pashaya dzavo; makavhuna meno avakaipa.
\v 8 Ruponeso runobva kuna Jehovha; kukomborera kwenyu ngakuve pamusoro pavanhu venyu.

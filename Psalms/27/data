\c 27
\s Jehovha ndiye chiedza noMuponesi
\d Pisarema raDhavhidhi.
\p
\v 1 Jehovha ndiye chiedza changu noMuponesi wangu; ndingagotya aniko? Jehovha ndiye simba roupenyu hwangu; ndingagovhunduswa naniko?
\v 2 Vaiti vezvakaipa vakati vachiuya kwandiri kuzodya nyama yangu, ivo vadzivisi vangu navavengi vangu, vakagumburwa vakawa.
\v 3 Kunyange hondo ikandikomba, moyo wangu haungatyi; kunyange ndikavingwa nokurwa, nenguva iyo ndichavimba naJehovha.
\v 4 Chinhu chimwechete ndakakumbira kuna Jehovha, ndicho chandichatsvaka; kuti ndigare mumba maJehovha misi yese youpenyu hwangu, kuti ndione kunaka kwaJehovha, nokurangarira mutemberi yake.
\v 5 Nokuti nomusi wenjodzi anondiviga mudumba rake, uchandivanza pakavanda patende rake; uchandikwiridza padombo.
\v 6 Zvino musoro wangu uchasimudzirwa kumusoro kwavavengi vangu vanondikomba; ndichamubaira zvibairo zvomufaro patende rake. Ndichaimba, zvirokwazvo ndichaimbira Jehovha nziyo dzokumurumbidza.
\v 7 Inzwai Jehovha, kana ndichidana nenzwi rangu; ndinzwirei tsitsi, mundipindure.
\v 8 Panguva yamakati: Tsvakai chiso changu; moyo wangu wakati kwamuri: Chiso chenyu, Jehovha, ndichachitsvaka.
\v 9 Regai kundivanzira chiso chenyu; musadzinga muranda wenyu pakutsamwa kwenyu; makange muri mubatsiri wangu; regai kundirasi a, kana kundisiya, imwi Mwari muponesi wangu.
\v 10 Nokuti baba vangu namai vangu vakandirasi a, asi Jehovha achandigamuchira.
\v 11 Ndidzidzisei nzira yenyu Jehovha; mundifambise panzira yakati chechetere, nokuda kwavanondivandira.
\v 12 Musandisundira pakuda kwavadzivisi vangu, nokuti zvapupu zvenhema zvakandimukira, navanofemereka hasha.
\v 13 Ndingadai ndakaparara hangu, kana ndisina kutenda kuti ndichaona kunaka kwaJehovha panyika yavapenyu.
\v 14 Rindira Jehovha; iva nesimba, nomoyo wako utsunge; ndinoti, rindira Jehovha.

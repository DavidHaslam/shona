\c 27
\s Jehovha ndiye chiedza noMuponesi
\d Pisarema raDhavhidhi.
\p
\v 1 Jehovha ndiye chiedza changu noMuponesi wangu; ndingagotya aniko? Jehovha ndiye simba roupenyu hwangu; ndingagovhunduswa naniko?
\v 2 Vaiti vezvakaipa vakati vachiuya kwandiri kuzodya nyama yangu, Ivo vadzivisi vangu navavengi vangu, vakagumburwa vakawa.
\v 3 Kunyange hondo ikandikomba, Mwoyo wangu haungatyi;
\s Kunyange ndikavingwa nokurwa, Nenguva iyo ndichavimba naJehovha.
\p
\v 4 Chinhu chimwechete ndakakumbira
\s kuna Jehovha, ndicho
\s chandichatsvaka;
\s Kuti ndigare mumba maJehovha misi yose youpenyu hwangu, Kuti ndione kunaka kwaJehovha, nokurangarira mutemberi yake.
\p
\v 5 Nokuti nomusi wenjodzi anondiviga mudumba rake,
\s Uchandivanza pakavanda patende rake;
\s Uchandikwiridza padombo.
\p
\v 6 Zvino musoro wangu
\s uchasimudzirwa
\s kumusoro kwavavengi vangu vanondikomba;
\s Ndichamubayira zvibayiro
\s zvomufaro patende rake. Ndichaimba, zvirokwazvo
\s ndichaimbira
\s Jehovha nziyo dzokumurumbidza.
\p
\v 7 Inzwai Jehovha, kana ndichidana nezwi rangu;
\s Ndinzwirei tsitsi, mundipindure.
\p
\v 8 Panguva yamakati,
\s "Tsvakai chiso changu;" mwoyo wakati kwamuri, "Chiso chenyu, Jehovha,
\s ndichachitsvaka."
\p
\v 9 Regai kundivanzira chiso chenyu; Musadzinga muranda wenyu
\s pakutsamwa kwenyu; Makanga muri mubatsiri wangu;
\s Regai kundirasha, kana kundisiya, imi Mwari muponesi wangu.
\p
\v 10 Nokuti baba vangu namai vangu vakandirasha,
\s Asi Jehovha achandigamuchira.
\p
\v 11 Ndidzidzisei nzira yenyu Jehovha; Mundifambise panzira yakati chechetere,
\s Nokuda kwavanondivandira.
\p
\v 12 Musandisundira pakuda
\s kwavadzivisi vangu;
\s Nokuti zvapupu zvenhema
\s zvakandimukira,
\s navano femereka hasha.
\p
\v 13 Ndingadai ndakafa hangu,
\s kana ndisina kutenda kuti ndichaona kunaka kwaJehovha.
\s Panyika yavapenyu.
\p
\v 14 Rindira Jehovha;
\s Iva nesimba, nomwoyo wako utsunge;
\s Ndinoti, rindira Jehovha.

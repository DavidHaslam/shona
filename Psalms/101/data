\c 101
\s Dhavhidhi anoda kufamba nenzira yakarurama nomoyo wake wose
\d Pisarema raDhavhidhi.
\p
\v 1 Ndichaimba ndichireva tsitsi nokururama; ndimi Jehovha wandichaimbira nziyo dzokurumbidza.
\v 2 Ndichaita zvese nokugwara panzira yakarurama; haiwa, muchauya kwandiri rinhiko? Ndichafamba mumba mangu nomoyo wakarurama.
\v 3 Handingavavariri chinhu chakaipa; ndinovenga zvinoitwa navanotsauka; hazvingandinamatiri.
\v 4 Moyo wakatsauka ngaubve kwandiri; handidi kuziva zvakaipa.
\v 5 Anoitira vokwake makuhwa, ndichamuparadza; anotarira namanyawi, nounomoyo unozvikudza, handingavi nehanya naye.
\v 6 Meso angu achatarira vakatendeka panyika, kuti vagare neni; munhu anofamba nenzira yakarurama, ndiye angava mushumiri wangu.
\v 7 Anonyengera haangagari mumba mangu; anoreva nhema haangarambiri pamberi pangu.
\v 8 Mangwanani ese ndichaparadza vakaipa vese venyika; kuti ndipedze vese vanoita zvakaipa paguta raJehovha.

\c 101
\s Dhavhidhi anoda kufamba nenzira yakarurama nomwoyo wake wose
\d Pisarema raDhavhidhi.
\p
\v 1 Ndichaimba ndichireva ngoni nokururama; Ndimi Jehovha wandichaimbira nziyo dzokurumbidza.
\v 2 Ndichaita zvose nokugwara panzira yakarurama; Haiwa, muchauya kwandiri riniko? Ndichafamba mumba mangu nomwoyo wakarurama.
\v 3 Handingavavariri chinhu chakaipa; Ndinovenga zvinoitwa navanotsauka; Hazvingandinamatiri.
\v 4 Mwoyo wakatsauka ngaubve kwandiri; Handidi kuziva zvakaipa.
\v 5 Anoitira vokwake makuhwa, ndichamuparadza; Anotarira namanyawi, nounomwoyo unozvikudza, handingavi nehanya naye.
\v 6 meso angu achatarira vakatendeka panyika, kuti vagare neni; Munhu anofamba nenzira yakarurama, ndiye angava mushumiri wangu.
\v 7 Anonyengera haangagari mumba mangu; Anoreva nhema haangarambiri pamberi pangu.
\v 8 Mangwanani ose ndichaparadza vakaipa vose venyika; Kuti ndipedze vose vanoita zvakaipa paguta raJehovha.

\c 101
\s Dhavhidhi anovimbisa kufamba nenzira yakanaka
\p Pisarema raDhavhidhi.
\p
\v 1 Ndichaimba zvetsitsi nemutongo; ndichakuimbirai, Jehovha.
\v 2 Ndichazvibata neuchenjeri nenzira yakarurama. Muchauya rinhi kwandiri, Ndichafamba muchokwadi chemoyo mukati meimba yangu.
\v 3 Handingaisi pamberi pemeso angu chinhu chakaipa; ndinovenga kuita kwevanotsauka, hazvingandinamatiri.
\v 4 Moyo wakatsauka uchabva kwandiri, handingazivi wakaipa.
\v 5 Anonyeya muvakidzani wake pakavanda, iye ndinogura, wemeso akakwirira neanozvikudza, iye handingamutenderi.
\p
\v 6 Meso angu achava pamusoro pevakatendeka vepanyika, kuti vagare neni, uyo anofamba nenzira yakarurama, iye achandishumira.
\v 7 Anoita unyengeri haangagari mukati meimba yangu; anotaura nhema haangasimbiswi pamberi pemeso angu.
\v 8 Mazuva ese mangwanani ndichaparadza vakaipa vepanyika, kugura kubva paguta raJehovha vese vaiti vezvakaipa.

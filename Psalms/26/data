\c 26
\s Dhavhidhi anokumbira kuti Jehovha amururamisire
\d Pisarema rautiDhavhidhi.
\p
\v 1 Nditongerei Jehovha, nokuti ndakafamba nokusanyengera kwangu; Ndakavimbawo naJehovha ndisinganyuny.
\v 2 Ndinzverei Jehovha, ndiidzei, Natsai itsvo dzangu nomwoyo wangu.
\v 3 Nokuti unyoro hwenyu huri pamberi pameso angu, Ndakafamba muzvokwadi yenyu.
\v 4 Handina kugara navanhu venhema, Handingafambidzani navanyengeri.
\v 5 Ndinovenga ungano yavanoita zvakaipa, Handingagari navatadzi.
\v 6 Ndichashambidza maoko angu ndisina mhosva; Ndigopoteredza aritari yenyu saizvozvo, Jehovha.
\v 7 Kuti ndiparidze nezwi rokuvonga, Ndiudze vanhu zvamabasa enyu ose anoshamisa.
\v 8 Jehovha, ndinoda hugaro hweimba yenyu, Nenzvimbo panogara kubwinya kwenyu.
\v 9 Regai kusanganisa mweya wangu pamwechete navatadzi, Noupenyu hwangu navateuri veropa;
\v 10 Vakabata zvakashata pamaoko avo, Ruoko rwavo rworudyi ruzere nefufuro.
\v 11 Asi kana ndirini ndichafamba nokusanyengera kwangu; Ndidzikinurei, mundinzwire tsitsi.
\v 12 Rutsoka rwangu rumire pakati chechetere; Ndicharumbidza Jehovha paungano

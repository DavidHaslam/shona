\c 26
\s Dhavhidhi anokumbira kuti Jehovha amururamisire
\d Pisarema raDhavhidhi.
\p
\v 1 Nditongerei Jehovha, nokuti ndakafamba nokusanyengera kwangu; ndakavimbawo naJehovha handitedzemuki.
\v 2 Ndinzverei Jehovha, ndiidzei, natsai itsvo dzangu nomoyo wangu.
\v 3 Nokuti unyoro hwenyu huri pamberi pameso angu, ndakafamba muchokwadi chenyu.
\v 4 Handina kugara navanhu venhema, handingafambidzani navanyepedzeri.
\v 5 Ndinovenga ungano yavanoita zvakaipa, handingagari navatadzi.
\v 6 Ndichashambidza maoko angu ndisina mhosva; ndigopoteredza aritari yenyu saizvozvo, Jehovha.
\v 7 Kuti ndiparidze nenzwi rokuvonga, ndiudze vanhu zvamabasa enyu ese anoshamisa.
\v 8 Jehovha, ndinoda hugaro bweimba yenyu, nenzvimbo panogara kubwinya kwenyu.
\v 9 Regai kusanganisa mweya wangu pamwechete navatadzi, noupenyu hwangu navateuri veropa;
\v 10 Vakabata zvakashata pamaoko avo, ruoko rwavo rworudyi ruzere nefufuro.
\v 11 Asi kana ndirini ndichafamba nokusanyengera kwangu; ndidzikunurei, mundinzwire tsitsi.
\v 12 Rutsoka rwangu rumire pakati chechetere; ndicharumbidza Jehovha paungano.

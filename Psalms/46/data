\c 46
\s Mwari utiziro hwedu
\p Kumutungamiriri wekuimba. \add Pisarema\add* revanakomana vaKora; rwiyo rweAramoti.
\p
\v 1 Mwari utiziro hwedu nesimba, rubatsiro rwuripo kwazvo pakumanikidzwa.
\v 2 Naizvozvo hatingatyi pakushanduka kwenyika, kunyange makomo akaputsikira mukati memakungwa.
\v 3 Mvura zhinji yawo ngaitinhire imutswe, makomo adedere nekupupuma kwawo. Sera.
\v 4 Rwizi \add rwuripo,\add* hova dzawo dzichafadza guta raMwari, nzvimbo tsvene yedzitabhenakeri dzeWekumusoro-soro.
\v 5 Mwari ari mukati maro; haringazununguswi; Mwari acharibatsira pakuonekwa kwemangwanani.
\v 6 Vahedheni vakabvongodzwa ushe hwakazununguswa; wakaisa neinzwi rake, nyika ikanyunguduka.
\v 7 Jehovha wedzihondo anesu; Mwari waJakove inhare yedu. Sera.
\v 8 Uyai muone mabasa aJehovha, uyo anoisa zvinotyisa panyika.
\v 9 Anogumisa dzihondo kusvika pakuguma kwenyika; anovhuna uta, nekugura pfumo; anopisa ngoro mumoto.
\p
\v 10 Nyararai, muzive kuti ndini Mwari; ndichasimudzirwa pakati pevahedheni, ndichasimudzirwa panyika.
\v 11 Jehovha wedzihondo anesu; Mwari waJakove inhare yedu. Sera.

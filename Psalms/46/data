\c 46
\s Mwari hutiziro hwedu
\p Kumutungamiriri wekuimba. \add Pisarema\add* revanakomana vaKora; rweyo rweAramoti.
\p
\v 1 Mwari utiziro hwedu nesimba, rubatsiro rwuripo kwazvo pakumanikidzwa.
\v 2 Naizvozvo hatingatyi pakushanduka kwenyika, kunyange makomo akaputsikira mukati memakungwa.
\v 3 Mvura zhinji yawo ngaitinhire imutswe, makomo adedere nokupupuma kwawo. Sera.
\v 4 Rwizi \add rwuripo,\add* hova dzawo dzichafadza guta raMwari, nzvimbo tsvene yedzitabhenakeri dzeWekumusoro-soro.
\v 5 Mwari ari mukati maro; haringazununguswi; Mwari acharibatsira pakuonekwa kwemangwanani.
\v 6 Vahedheni vakaita bope, ushe hwakazununguswa; akataura nenzwi rake, nyika ikanyauka.
\v 7 Jehovha wehondo anesu; Mwari waJakove inhare yedu.
\v 8 Uyai muone mabasa aJehovha, zvishamiso zvaakaita panyika.
\v 9 Anogumisa kurwa kusvikira pakuguma kwenyika; anovhuna uta, nokuvhuna-vhuna pfumo; anopisa ngoro dzokurwa nomoto.
\p
\v 10 Nyararai, muzive kuti ndini Mwari; ndichava mukuru pakati pavahedheni, ndichava mukuru panyika.
\v 11 Jehovha wehondo anesu; Mwari waJakove inhare yedu.

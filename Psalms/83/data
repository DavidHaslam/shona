\c 83
\s Munyengetero wekuti vavengi vaIsraeri vaparadzwe
\p Rwiyo. Pisarema raAsafi.
\p
\v 1 Haiwa Mwari , regai kunyarara; regai kusataura, musati zii, Mwari.
\v 2 Nokuti tarirai, vavengi venyu vanoita bope; uye vanokuvengai vakasimudza musoro.
\p
\v 3 Vanotorera vanhu venyu zano reunyengeri, vanorangana pamusoro pevakavanzwa venyu.
\v 4 Vakati: Uyai, ngativagurei kubva pakuva rudzi, kuti zita raIsraeri risava richarangarirwazve.
\v 5 Nokuti vakarangana nemoyo umwe, vanoita sungano kurwisana nemwi.
\v 6 Matende aEdhomu, neVaIshimaeri, Moabhu neVaHagari;
\v 7 Gebhari, naAmoni, naAmareki; Firisitia pamwe nevagere Tire;
\v 8 Ashuriwo wakazvibatanidza navo; vaiva ruoko pavana vaRoti. Sera.
\p
\v 9 Muvaitire saMidhiani; saSisera, saJabhini, parukova Kishoni.
\v 10 Vakapararira paEndori; vakava mupfudze wenyika.
\v 11 Itai vakuru vavo saOrebhi uye saZeebhi; hongu, machinda avo ese saZebha, uye saZarimuna.
\v 12 Ivo vakati: Ngatizvitorere mafuro aMwari ave edu.
\v 13 Mwari wangu, muvaite sechitenderedzwa; semakoto pamberi pemhepo.
\v 14 Semoto unopisa sango, uye semurazvo unotungidza makomo.
\v 15 Naizvozvo muvadzingirire nedutu renyu remhepo, uye muvatyityidzire nechamupupuri chenyu.
\v 16 Zadzai zviso zvavo nenyadzi; kuti vatsvake zita renyu, Jehovha.
\v 17 Ngavanyadziswe, vavhunduswe nekusingaperi; zvirokwazvo, ngavasvodeswe vafe.
\v 18 Kuti vazive kuti ndimwi mega, mune zita renyu ndiJehovha, Wekumusoro-soro panyika yese.

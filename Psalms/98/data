\c 98
\s Jehovha Mambo noMutongi ngaarumbidzwe
\p
\v 1 Imbirai Jehovha rwiyo rutsva; Nokuti akaita zvinhu zvinoshamisa; Chanza chake chorudyi, noruoko rwake rutsvene, zvakamukundisa.
\v 2 Jehovha akazivisa kuponesa kwake; Akaratidza pachena kururama kwake pamberi pavahedheni.
\v 3 Akarangarira ngoni dzake nokutendeka kwake kuimba yaIsiraeri; Migumo yose yapasi yakaona kuponesa kwaMwari wedu.
\v 4 Pururudzai Jehovha, pasi pose; Danidzirai, muimbe nomufaro, imbai nziyo dzokurumbidza.
\v 5 Imbirai Jehovha nziyo dzokurumbidza nembira; Nembira, uye nezwi rokuimba.
\v 6 Nehwamanda, nezwi romumanzi Pururudzai pamberi paMambo, Jehovha.
\v 7 Gungwa ngaritinhire nezvose zviri mukati maro; Nenyika, navanogaramo.
\v 8 Nzizi ngadziuchire; Namakomo ngaaimbc pamwechete nomufaro;	ti
\v 9 Pamberi paJehovha, nokuti anouya kuzotonga pasi, Achatonga nyika zvakarurama, Navanhu nokururama.

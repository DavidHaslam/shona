\c 98
\s Jehovha mutongi wepanyika
\p Pisarema
\p
\v 1 Imbirai Jehovha rwiyo rutsva; nokuti wakaita zvinhu zvinoshamisa; chanza chake cherudyi, neruoko rwake rutsvene, zvakamuwanira kukunda.
\v 2 Jehovha wakazivisa ruponeso rwake, wakazarura kururama kwake kuponesa kwake; akaratidza pachena kururama kwake pamberi pavahedheni.
\v 3 Akarangarira tsitsi dzake nokutendeka kwake kuimba yaIsraeri; migumo yese yapasi yakaona kuponesa kwaMwari wedu.
\p
\v 4 Pururudzirai Jehovha, pasi pese; danidzirai, muimbe nomufaro, imbai nziyo dzokurumbidza.
\v 5 Imbirai Jehovha nziyo dzokurumbidza nembira; nembira, uye nenzwi rokuimba.
\v 6 Nehwamanda, nenzwi romumhanzi pururudzai pamberi paMambo, Jehovha.
\v 7 Gungwa ngaritinhire nezvese zviri mukati maro; nenyika, navanogaramo.
\v 8 Nzizi ngadziuchire; namakomo ngaaimbe pamwe chete nomufaro.
\v 9 Pamberi paJehovha, nokuti anouya kuzotonga pasi, achatonga nyika zvakarurama, navanhu nokururama.

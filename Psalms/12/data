\c 12
\s Dhavhidhi anotsvaka kubatsirwa naMwari, nokuti vanhu vanyepedzeri
\d Kumutungamiriri wokuimba; namanzwi avarume. Pisarema raDhavhidhi.
\p
\v 1 Batsirai, Jehovha, nokuti vanoda Mwari vopera; nokuti vakatendeka havachipo pakati pavana vavanhu.
\v 2 Vanotaura umwe neumwe zvisina maturo nowokwake; vanotaura nomuromo unobata kumeso, uye nemoyo miviri.
\v 3 Jehovha achagura miromo yese inobata kumeso, norurimi runotaura zvinhu zvikuru;
\v 4 ivo vakati: Tichakunda norurimi rwedu; miromo yedu ndeyedu; ndianiko angava ishe wedu?
\v 5 Nokuda kokumanikidzwa kwavarombo, nokugomera kwavanoshaiwa, ndichamuka zvino nokuda kwaizvozvo, ndizvo zvinotaura Jehovha; ndichamuisa pakasimba ipo paanoshuva.
\v 6 Mashoko aJehovha mashoko akachena; sesirivha yakaidzwa mubisiro panyika, yakanatswa kanomwe.
\v 7 Muchavachengeta, Jehovha, muchavachengeta parudzi urwu nokusingaperi.
\v 8 Vakaipa vanofamba pamativi ose, kana zvakashata zvichikudzwa pakati pavanakomana vavanhu.

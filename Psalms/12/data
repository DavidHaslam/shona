\c 12
\s Munyengetero wekukumbira rubatsiro kuna Mwari
\p Kumutungamiriri wekuimba; neSheminiti. Pisarema raDhavhidhi.
\p
\v 1 Batsirai, Jehovha, nokuti vanoda Mwari voguma; nokuti vakatendeka vonyangarika pakati pevana vevanhu.
\v 2 Vanotaura zvisina maturo umwe neumwe newekwake; nemuromo unonyengera, vanotaura nemoyo miviri.
\v 3 Jehovha achagura miromo yese inonyengera, rurimi rwunotaura zvinhu zvikuru;
\v 4 ivo vakati: Tichakunda nerurimi rwedu; miromo yedu ndeyedu; ndiani ari ishe pamusoro pedu?
\v 5 Nekuda kwekupamba kwevarombo, nekuda kwekugomera kwevanoshaiwa, ikozvino ndava kumuka, ndizvo zvinoreva Jehovha; ndicha\add mu\add*isa pakachengetedzeka pevanomudzikira musungo.
\p
\v 6 Mashoko aJehovha mashoko akachena; sesirivha yakaedzwa mumvuto yepanyika, yakanatswa kanomwe.
\v 7 Muchavachengeta, Jehovha, muchavachengetedza pazera iri nekusingaperi.
\v 8 Vakaipa vanofambafamba pamativi ese, apo zvisina maturo zvichikudzwa pakati pevana vevanhu.

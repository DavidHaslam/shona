\c 73
\s Kutambudzika kwevakaipa
\p Pisarema raAsafi.
\p
\v 1 Zvirokwazvo Mwari wakanaka kuna Israeri, kune vakachena pamoyo.
\v 2 Asi kana ndiri ini, tsoka dzangu dzakange dzakapotsa dzatedzemuka.
\v 3 Nokuti ndaigodora vanozvikudza, ndaona kubudirira kwevakaipa.
\v 4 Nokuti hapana zvisungo pakufa kwavo; asi simba ravo rakasimba.
\v 5 Havasi mudambudziko \add sevamwe\add* vanhu; uye havatambudzwi \add sevamwe\add* vanhu.
\v 6 Naizvozvo kuzvikudza kunovakomberedza seruketani; kumanikidza kunovafukidza \add se\add*nguvo.
\v 7 Meso avo anobuda nekukora; mirangariro yemoyo wavo inofashamira.
\v 8 Vanoseka, uye vanotaura zvakaipa nezvemanikidzo, vanotaura vari pakuzvikudza.
\v 9 Vanomisa muromo wavo kupikisa matenga, nerurimi rwavo rwunofamba panyika.
\v 10 Naizvozvo vanhu vake vanodzoka pano, uye mvura dzekuzara dzinosvinirwa ivo.
\v 11 Zvino vanoti: Mwari anoziva sei? Kune rizivo here kune Wekumusoro-soro?
\v 12 Tarirai, ava ndevasina Mwari, zvakadaro vanobudirira panyika, vanowanza fuma.
\p
\v 13 Zvirokwazvo ndakanatsa moyo wangu pasina, eokushambidza maoko angu mukusava nemhosva.
\v 14 Nokuti zuva rese ndakatambudzwa, nekurangwa kwangu mangwanani ese.
\v 15 Kana ndaiti: Ndichataura seizvi; tarirai, zera revanakomana venyu ndingadai ndakanyengera.
\v 16 Pandinorangarira kuziva izvi, zvinondirwadza pameso pangu.
\v 17 Kusvika ndapinda panzvimbo tsvene dzaMwari, ndakatarira kuguma kwavo.
\v 18 Zvirokwazvo munovamisa panzvimbo dzinotedza; munovawisira mukuparadzwa.
\v 19 Haiwa, kuparara kwavo kwakaita sekubwaira kweziso! Vanopera vapedzwe nezvinotyisa.
\v 20 Sechiroto pakupepuka, Jehovha, pamunomuka muchazvidza mufananidzo wavo.
\p
\v 21 Saizvozvo moyo wangu wakarwadziwa, uye ndakabaiwa paitsvo dzangu.
\v 22 Ndakava benzi risingazivi, ndakava mhuka kwamuri.
\v 23 Kunyange zvakadaro ndinoramba ndinemwi; makabata ruoko rwangu rworudyi.
\v 24 Muchandiperekedza nezano renyu, ndokuzondigamuchira pakubwinya.
\v 25 Ndianiko kudenga, kana musimi? Napasi hapana wandinoda kunze kwenyu.
\v 26 Nyama yangu nomoyo wangu zvinopera; asi Mwari ndiye dombo romoyo wangu nomugove wangu nokusingaperi.
\v 27 Nokuti tarirai, vari kure nemwi vachapera; makaparadza vese vakakusiyai noupombwe hwavo.
\v 28 Kana ndirini, kuswedera pedo naye ndizvo zvinondifadza; Ishe Mwari ndakamuita nhare yangu, kuti ndiparidze mabasa enyu ese.

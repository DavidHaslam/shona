\c 73
\s Kutambudzika kwevakaipa
\p Pisarema raAsafi.
\p
\v 1 Zvirokwazvo Mwari wakanaka kuna Israeri, kune vakachena pamoyo.
\v 2 Asi kana ndiri ini, tsoka dzangu dzakange dzakapotsa dzatedzemuka.
\v 3 Nokuti ndaigodora vanozvikudza, ndaona kubudirira kwevakaipa.
\v 4 Nokuti hapana zvisungo pakufa kwavo; asi simba ravo rakasimba.
\v 5 Havasi mudambudziko \add sevamwe\add* vanhu; uye havatambudzwi \add sevamwe\add* vanhu.
\v 6 Naizvozvo kuzvikudza kunovakomberedza seruketani; kumanikidza kunovafukidza \add se\add*nguvo.
\v 7 Meso avo anobuda nekukora; mirangariro yemoyo wavo inofashamira.
\v 8 Vanoseka, uye vanotaura zvakaipa nezvekaoranoseka, vachireva pakuipa kwavo zvinomanikidza vamwe; vanotaura vachizvikudza.
\v 9 Vakataurira kudenga nemiromo yavo, ndimi dzavo dzinofamba-famba pasi.
\v 10 Saka vanhu vake vanodzokera ikoko; vanosvinirwa mvura zhinji, mukombe uzere.
\v 11 Zvino vanoti, Mwari angaziva seiko? Wekumusoro-soro angava nokuziva here?
\v 12 Tarirai, ndizvo zvakaita vakaipa; vanowedzera fuma yavo vachingogara vasingatamburi.
\p
\v 13 Zvirokwazvo ndakanatsa moyo wangu pasina, nokushambidza maoko angu ndisina mhosva.
\v 14 Nokuti ndakatambudzwa zuva rese, ndakarangwa mangwanani ese.
\v 15 Kana ndaiti: Ndichataura kudai; tarirai, ndainyengera rudzi rwavana venyu.
\v 16 Zvino ndakaramba ndichifunga kuti ndizvinzwisise, asi zvakandiremera kwazvo.
\v 17 Kusvikira ndapinda panzvimbo tsvene yaMwari, ndikatarira kuguma kwavo.
\v 18 Zvirokwazvo munovaisa panotedza; munovawisira pasi kuti vaparadzwe.
\v 19 Haiwa, vanoparadzwa kamwe-kamwe! Vanopedzwa chese nezvinotyisa.
\v 20 Sezvakarotwa, kana munhu apepuka; saizvozvo, Ishe, muchashora mufananidzo wavo, kana muchimuka.
\p
\v 21 Nokuti moyo wangu wakachema, ndakabayiwa patsvo dzangu.
\v 22 Ndakange ndiri benzi, ndisingazivi chinhu; ndakange ndakafanana nemhuka pamberi penyu.
\v 23 Kunyange zvakadaro ndinoramba ndinemwi; makabata ruoko rwangu rworudyi.
\v 24 Muchandiperekedza nezano renyu, ndokuzondigamuchira pakubwinya.
\v 25 Ndianiko kudenga, kana musimi? Napasi hapana wandinoda kunze kwenyu.
\v 26 Nyama yangu nomoyo wangu zvinopera; asi Mwari ndiye dombo romoyo wangu nomugove wangu nokusingaperi.
\v 27 Nokuti tarirai, vari kure nemwi vachapera; makaparadza vese vakakusiyai noupombwe hwavo.
\v 28 Kana ndirini, kuswedera pedo naye ndizvo zvinondifadza; Ishe Mwari ndakamuita nhare yangu, kuti ndiparidze mabasa enyu ese.

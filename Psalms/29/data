\c 29
\s innzwi raJehovha
\p
\v 1 Ipai, Jehovha, imi vanakomana vaMwari, Ipai Jehovha kudzo nesimba.
\v 2 Ipai Jehovha kudzo yakafanirwa nezita rake; Namatai kuna Jehovha nenguvo tsvene.
\v 3 innzwi raJehovha riri pamusoro pemvura zhinji; Mwari wokubwinya unotinhira, Iye Jehovha ari pamusoro pemvura zhinji-zhinji,
\v 4 innzwi raJehovha rine simba; innzwi raJehovha rizere noumambo.
\v 5 innzwi raJehovha rinovhuna misidhari; Zvirokwazvo, Jehovha anovhunanya misidhari yeRebhanoni.
\v 6 Anoipemberesa semhuru; Iro Rebhanoni neSirioni semhuru yenyati.
\v 7 innzwi raJehovha rinopamura mirazvo yomoto.
\v 8 innzwi raJehovha rinodederesa renje; Jehovha anodederesa renje reKadheshi.
\v 9 innzwi raJehovha rinoberekesa nondo, Rinosvuura miti yamatondo; Nomutemberi yake zvose zvinoti, "Kubwinya."
\v 10 Jehovha akagara pachigaro choushe paboporodzi remvura; Zvirokwazvo, Jehovha anogara ari mambo nokusingaperi.
\v 11 Jehovha achapa vanhu vake simba; Jehovha acharopafadza vanhu vake norugare.

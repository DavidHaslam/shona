\c 115
\s Jehovha wega ngaarumbidzwe
\p
\v 1 Kwete kwatiri, Jehovha, kwete kwatiri, asi kuzita renyu ipai rumbidzo, nekuda kwetsitsi dzenyu, nekuda kwechokwadi chenyu.
\v 2 Vahedheni vachareverei \add vachiti\add*: Aripi zvino Mwari wavo?
\v 3 Asi Mwari wedu ari kumatenga; wakaita chose  chaakada.
\p
\v 4 Zvifananidzo zvavo isirivha negoridhe, basa remaoko emunhu.
\v 5 Zvine muromo, asi hazvitauri; meso zvinawo, asi hazvioni.
\v 6 Zvine nzeve, asi hazvinzwi; mhino zvinadzo, asi hazvinhuhwidzi;
\v 7 \add ne\add*maoko azvo, asi hazvibati; \add ne\add*makumbo azvo, asi hazvifambi; hazvitauri nepahuro pazvo.
\v 8 Vanozviita vachafanana nazvo; vese vanovimba nazvo.
\p
\v 9 Iwe Israeri, vimba naJehovha; ndiye mubatsiri wavo nenhovo yavo.
\v 10 Imba yaAroni, vimba naJehovha; ndiye mubatsiri wavo nenhovo yavo.
\v 11 Imwi munotya Jehovha, vimbai naJehovha; ndiye mubatsiri wavo nenhovo yavo.
\p
\v 12 Jehovha wakatirangarira; acharopafadza; acharopafadza imba yaIsraeri; acharopafadza imba yaAroni.
\v 13 Acharopafadza vanotya Jehovha, vadiki pamwe nevakuru.
\v 14 Jehovha achakuwanzai, imwi nevana venyu.
\v 15 Imwi makaropafadzwa naJehovha, iye wakaita matenga nepasi.
\v 16 Matenga, matenga ndeaJehovha; asi pasi wakapa kuvanakomana vevanhu.
\v 17 Vakafa havarumbidzi Jehovha, uye kwete ani nani anoburukira kwakanyarara.
\v 18 Asi isu tichakudza Jehovha kubva panguva ino kusvika pakusingaperi. Hareruya!

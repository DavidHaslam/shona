\c 34
\s Jehovha anobatsira vanotenda kwaari
\p \add Pisarema\add* raDhavhidhi, paakazvishandura maitiro pamberi paAbhimereki, akadzingwa naye, akaenda.
\p
\v 1 Ndicharumbidza Jehovha nguva dzese; rumbidzo yake ichagara mumuromo mangu.
\v 2 Mweya wangu uchazvirumbidza muna Jehovha; vanyoro vachazvinzwa, vakafara.
\v 3 Kudzai Jehovha pamwe neni, uye tisimudzire zita rake pamwechete.
\p
\v 4 Ndakatsvaka Jehovha, akandipindura, wakandisunungura pakutya kwangu kwese.
\v 5 Vakatarisa kwaari, vakapenyeswa; nezviso zvavo hazvina kunyadziswa.
\v 6 Murombo uyu wakachema, Jehovha ndokunzwa, wakamuponesa panjodzi dzake dzese.
\v 7 Mutumwa waJehovha wakadzika musasa, kukomberedza avo vanomutya, ndokuvanunura.
\v 8 Ravirai muone kuti Jehovha wakanaka; wakaropafadzwa munhu uyo anovimba naye.
\v 9 Ityai Jehovha, imwi vatsvene vake; nokuti hakuna kushaiwa kune vanomutya.
\v 10 Shumba diki dzinoshaiwa, nekuva nenzara, asi avo vanotsvaka Jehovha havashaiwi chinhu chakanaka.
\p
\v 11 Uyai imwi vana, munditeerere; ndichakudzidzisai kutya Jehovha.
\v 12 Ndiani munhu anoda upenyu, anoda mazuva kuti aone zvakanaka?
\v 13 Dzora rurimi rwako pane zvakaipa, nemiromo yako pakutaura unyengeri.
\v 14 Ibva pane ch, uye ita zvakanaka, taura rugare ugorutevera.
\v 15 Meso aJehovha ari pamusoro pevakarurama, uye nzeve dzake pakuchema kwavo.
\v 16 Chiso chaJehovha chinorwa nevaiti vezvakaipa, kugura kubva panyika chiyeuchidzo chavo.
\v 17 Vakachema, Jehovha ndokunzwa, ndokuvanunura kubva pamatambudziko avo ese.
\v 18 Jehovha ari pedo nevane moyo yakaputsika, uye anoponesa vane mweya yakapwanyika.
\v 19 Mazhinji matambudziko ewakarurama, asi Jehovha anomununura kubuda maari ese.
\v 20 Anochengeta mapfupa ake ese; hakuna rimwe rawo rinovhuniwa.
\v 21 Chakaipa chichauraya wakaipa; uye vanovenga vakarurama vachapiwa mhosva.
\v 22 Jehovha anodzikunura mweya yevaranda vake; uye hapana anovimba naye achapiwa mhosva.

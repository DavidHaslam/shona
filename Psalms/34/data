\c 34
\s Jehovha anobatsira vanotenda kwaari
\d \add Pisarema\add* raDhavhidhi, panguva yaakazviita benzi pamberi paAbhimereki, akadzingwa naye, akaenda
\p
\v 1 Ndicharumbidza Jehovha panguva dzese; rumbidzo yake icharamba iri mumuromo mangu.
\v 2 Mweya wangu uchazvirumbidza muna Jehovha; vanyoro vachazvinzwa, vakafara.
\v 3 Kudzai Jehovha pamwe neni, ngatisimudzire zita rake pamwe chete.
\p
\v 4 Ndakatsvaka Jehovha, akandipindura, akandinunura pakutya kwangu kwese.
\v 5 Vakatarira kwaari, vakapenyeswa nemufaro; zviso zvavo hazvingatongonyadziswi.
\v 6 Murombo uyu wakachema, Jehovha akanzwa, akamuponesa panjodzi dzake dzese.
\v 7 Mutumwa waJehovha anokomberedza avo vanomutya, nekuvanunura.
\v 8 Ravirai henyu, muone kuti Jehovha wakanaka; wakaropafadzwaa munhu anovimba naye.
\v 9 Ityai Jehovha, imwi vatsvene vake; nokuti vanomutya havana chavanoshaiwa.
\v 10 Vana veshumba vanoshaiwa, vanofa nenzara; asi avo vanotsvaka Jehovha havana chinhu chakanaka chavangashaiwa.
\p
\v 11 Uyai imwi vana, munditeerere; ndichakudzidzisai kutya Jehovha.
\v 12 Ndoupi munhu anosuva upenyu, anoda mazuva mazhinji, kuti aone zvakanaka?
\v 13 Dzora rurimi rwako pane zvakaipa, nemiromo yako, irege kutaura zvinonyengera.
\v 14 Ibva pane zvakaipa uite zvakanaka; tsvaka rugare, urutevere.
\v 15 Meso aJehovha anotarira vakarurama, uye nzeve dzake dzinonzwa kuchema kwavo.
\v 16 Chiso chaJehovha chinovenga vanoita zvakaipa, kuti abvise chiyeudziro chavo panyika.
\v 17 Vakarurama vakadana, Jehovha akanzwa, akavanunuraa panjodzi dzavo dzese.
\v 18 Jehovha ari pedo nevane moyo yakaputsika, anoponesa vane mweya yakapwanyika.
\v 19 Akarurama anamatambudziko mazhinji; asi Jehovha anomununura kubva paari ese.
\v 20 Anochengeta mapfupa ake ese; hakuna nerimwe rawo rinovhuniwa.
\v 21 Zvakaipa zvichauraya wakaipa; uye vanovenga vakarurama vachapiwa mhosva.
\v 22 Jehovha anodzikunura mweya yevaranda vake; hapana neumwe kuna vanovimba naye achapiwa mhosva.
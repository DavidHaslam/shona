\c 82
\s Mwari ndiye mutongi mukuru
\p Pisarema raAsafi.
\p
\v 1 Mwari anomira paungano yemasimba; anotonga pakati pevamwari.
\p
\v 2 Kusvika rinhi muchitonga zvisina kururama, uye muchigamuchira chiso chevakaipa. Sera?
\v 3 Tongerai varombo nenherera; ruramisirai vanotambudzika navanoshaiwa chose.
\v 4 Sunungurai varombo navashaiwi varwirei paruoko rwowakaipa.
\v 5 Havazivi, havanzwisisi; vanofamba-famba murima; nheyo dzese dzapasi dzinozununguka.
\v 6 Ndakati: Muri vamwari, mese muri vanakomana veWekumusoro-soro.
\v 7 Kunyange zvakadaro muchafa savanhu, muchafa somumwe wamachinda.
\p
\v 8 Simukai Mwari, mutongere pasi; nokuti ndudzi dzese dzichava nhaka yenyu.

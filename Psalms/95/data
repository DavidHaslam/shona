\c 95
\s Jehovha ngaakudzwe ateererwe nevanhu
\p
\v 1 Uyai, tiimbire Jehovha; tipururudzire dombo reruponeso rwedu.
\v 2 Ngatiuye pamberi pake nekuvonga, uye timupururudzire nemapisarema.
\p
\v 3 Nokuti Jehovha ndiMwari mukuru, naMambo mukuru pamusoro pevamwari vese.
\v 4 Muruoko rwake mune nzvimbo dzepanyika dzakadzika, nenhongonya dzemakomo ndedzake.
\v 5 Gungwa nderake, ndiye wakariita; uye maoko ake akaumba panyika pakaoma.
\p
\v 6 Uyai, tinamate tikotamire pasi; ngatifugame pamberi paJehovha muiti wedu.
\v 7 Nokuti iye ndiMwari wedu, nesu tiri vanhu vemafuro ake nemakwai eruoko rwake.
\p Nhasi dai muchinzwa inzwi rake,
\v 8 musaomesa moyo yenyu sepakupikisana, sezuva remuedzo murenje.
\v 9 Madzibaba enyu paakandiedza vachindiedza, hongu vakaona basa rangu.
\v 10 Makore makumi mana ndakasemeswa nezera kusvika ndati: Vanhu vanotsauka mumoyo, ivo havazivi nzira dzangu.
\v 11 Vandakapikira pakutsamwa kwangu, ndikati: Havangapindi muzororo rangu.

\c 69 Munyengetero waDhavhidhi pakutambudzika kukuru Kumutungamiriri wokuimba; nomuimbirwo weShoshanimi. Pisarema raDhavhidhi. Ndiponesei, Mwari, Nokuti mvura zhinji yasvikira pamweya wangu. 2 Ndinonyura munhope yakadzika, pokumira• , Ndakasvika pamvura zhinji yakadzika, pandinofukidzwa nenzizi. 3 Ndaneta nokuchema kwangu; huro dzangu dzaoma; Meso angu anovava nokurindira Mwari wangu. 4 Vanondivenga ndisina mhosva vazhinji kupfuura vhudzi romusoro wangu; Avo vanoda kundiparadza vane simba, kunyange vachindivenga ndisina mhosva; Ndakafanira kudzosera zvandinenge ndisina kutora. 5 Mwari munoziva upenzi hwangu; Mhosva dzangu hadzina kukuvanzirwai. 6 Ishe Mwari wehondo, vanokurindirai ngavarege kunyadziswa nokuda kwangu; Mwari waIsiraeri, vanokutsvakai ngavarege kuzvidzwa nokuda kwangu. 7 Nokuti ndakatenda kushorwa nokuda kwenyu; Kunyadza kwakafukidza chiso changu. 8 Ndakava mutorwa kuhama dzangu, Nomubvakure kuvana vamai vangu. 9 Nokuti kushingairira imba yenyu kwakandipedza; Nokushora, kwavanokushorai kwakawira pamusoro pangu. io Panguva yokuchema kwangu nokutambudza mweya wangu ndichizvinyima, Ndakashorwa nokuda kwazvo. 11 Panguva yandakafuka masaga ndikaaita nguo dzangu, Ndakava shumo pakati pavo. 12 Vanogara pasuo vanondireva; Ndiri chiimbo chavakabatwa nedoro. 13 Asi kana ndirini, munyengetero wangu uri kwamuri, Ishe, panguva yakafanira; Mwari, netsitsi dzenyu zhinji Ndipindurei nokuponesa kwenyu kwakatendeka. 14 Ndirwirei munhope, ndirege kunyura; Ndirwirwe kuna vanondivenga, napamvura zhinji yakadzika. W%oporosazi remvura rfrege kundikunda, Mvura yakadzika irege kundimedza; Gomba rirege kuzarira muromo waro pamusoro pangu. 16 Ndipindurei, Jehovha; nokuti unyoro hwenyu hwakanaka; Ringirai kwandiri nokuda kwetsitsi dzenyu zhinji. 17 Regai kuvanzira muranda wenyu chiso chenyu; Nokuti ndiri pakutambudzika; kurumidzai kundipindura. 18 Swederai kumweya wangu, muudzikinure; Ndidzikinurei nokuda kwavavengi vangu. 19 Munoziva kushorwa kwangu, nokunyadzwa kwangu nokuzvidzwa kwangu; Vadzivisi vangu vose vari mberi kwangu. 2° Kushora kwakaputsa mwoyo wangu; ndaremerwa kwazvo; Ndakatsvaka vangandinzwira nyasha, asi kwakanga kusino munhu; Ndakatsvaka vavaraidzi, asi handina kuwana nomumwe. 21 Vakandipa nduru zvive zvokudya zvangu;	'- Pakunzwa nyota kwangu vakandinwisa vhiniga. 22 Tafura yavo ngaive musungo pamberi pavo; Neriva, kana vakagarika havo. 23 Meso avo ngaapofomadzwe, varegc kuona, Zviuno zvavo ngazvirambe zvichiguda-guda. 24 Dururai kutsamwa kwenyu pamusoro pavo, Hasha dzenyu dzinopfuta, ngadzivabate. 25 Ugaro hwavo ngahuparadzwe; Ngakurege kuva nomunhu anogara pamatende avo. 26 Nokuti vanotambudza uyo wamakarova; Vanotaura zvokurwadziwa kwavaya vamakakuvadza. 27 Wedzerai zvakaipa pazvakaipa zvavo; Ngavarege kupinda pakururama kwenyu. 28 Ngavadzimwe parugwaro rwoupenyu, Varege kunyorwa pamwechete navakarurama.

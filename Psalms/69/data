\c 69
\s Munyengetero weanotambudzika
\p Kumutungamiriri wekuimba; neShoshanimi. \add Pisarema\add* raDhavhidhi.
\p
\v 1 Ndiponesei, Mwari, nokuti mvura zhinji yapinda pamweya wangu.
\v 2 Ndinonyura munhope yakadzika, ppasina kumira; ndapinda pamvura yakadzika, mafashame paanondinofukidza.
\v 3 Ndaneta nekuchema kwangu, huro yangu yaoma; meso angu anopera pakumirira Mwari wangu.
\v 4 Vanondivenga npasina chikonzero vakawanda kupfuura vhudzi remusoro wangu; vangandiparadza, vavengi vangu pasina chikonzero, vane simba. Zvandisina kupamba ndi\add cha\add*dzorera.
\p
\v 5 Mwari, munoziva upenzi hwangu, uye zvivi zvangu hazvina kuvanzirwa imwi.
\v 6 Vanokurindirai ngavarege kunyadziswa nekuda kwangu, Ishe Mwari wehondo; vanokutsvakai ngavarege kumhurwa nekuda kwangu Mwari waIsraeri.
\v 7 Nokuti nekuda kwenyu, ndakatakura kumhurwa; nyadzi dzakafukidza chiso changu.
\v 8 Ndakava mutorwa kuhama dzangu, nemubvakure kuvana vamai vangu.
\v 9 Nokuti kushingairira imba yenyu kwakandidya; nekushora kwevanokushorai kwakawira pamusoro pangu.
\v 10 Zvino ndakachema pakutsanya kwemweya wangu, uye kwakava kushorwa kwangu.
\v 11 Ndakaitawo masaga chipfeko changu, ndokuva shumo kwavari.
\v 12 Vanogara pasuwo vanonditaura; uye \add ndakava\add* rwumbo rwevanwi vezvinodhaka.
\p
\v 13 Asi kana ndiri ini, munyengetero wangu uri kwamuri, Ishe, \add pa\add*nguva yakafanira; Mwari, nekuwanda kwetsitsi dzenyu, ndipindurei, nechokwadi cheruponeso rwenyu.
\v 14 Ndinunurei munhope, uye ndirege kunyura; ngandinunurwe pane vanondivenga nekubva mumvura yakadzika.
\v 15 Fashame remvura ngarirege kundifukidze, uye udziku hurege kundimedza, negomba rirege kudzivira muromo waro pamusoro pangu.
\v 16 Ndipindurei, Jehovha; nokuti unyoro hwenyu hwakanaka; zvichienderana neuwandu hwetsitsi dzenyu, tendeukirai kwandiri.
\v 17 Zvino musavanzira muranda wenyu chiso chenyu; nokuti ndiri Regai kuvanzira muranda wenyu chiso chenyu; nokuti ndiri pakutambudzika; kurumidzai kundipindura.
\v 18 Swederai kumweya wangu, muudzikunure; ndidzikunurei nokuda kwavavengi vangu.
\p
\v 19 Munoziva kushorwa kwangu, nokunyadzwa kwangu; nokuzvidzwa kwangu vadzivisi vangu vese vari mberi kwangu.
\v 20 Kushora kwakaputsa moyo wangu; ndaremerwa kwazvo; ndakatsvaka vangandinzwira nyasha, asi kwakange kusino munhu; ndakatsvaka vavaraidzi, asi handina kuwana nomumwe.
\v 21 Vakandipa nduru zvive zvokudya zvangu; pakunzwa nyota kwangu vakandimwisa vhiniga.
\v 22 Tafura yavo ngaive musungo pamberi pavo; neriva, kana vakagarika havo.
\v 23 Meso avo ngaapofumadzwe, varege kuona, zviuno zvavo ngazvirambe zvichiguda-guda.
\v 24 Dururai kutsamwa kwenyu pamusoro pavo, hasha dzenyu dzinopfuta, ngadzivabate.
\v 25 Ugaro hwavo ngahuparadzwe; ngakurege kuva nomunhu anogara pamatende avo.
\v 26 Nokuti vanotambudza uyo wamakarova; vanotaura zvokurwadziwa kwavaya vamakakuvadza.
\v 27 Wedzerai zvakaipa pazvakaipa zvavo; ngavarege kupinda pakururama kwenyu.
\v 28 Ngavadzimwe parugwaro rwoupenyu, varege kunyorwa pamwe chete navakarurama.
\p
\v 29 Asi ini ndiri murombo, ndinorwadziwa; kuponesa kwenyu, Mwari, ngakundiise pakakwirira.
\v 30 Ndicharumbidza zita raMwari norwiyo, ndichamukudza nokuvonga.
\v 31 Izvo zvichafadza Jehovha kupfuura nzombe, kana hando ine nyanga namahwanda.
\v 32 Vanyoro vakazviona vakafara; imwi munotsvaka Mwari, moyo yenyu ngairarame.
\v 33 Nokuti Jehovha anonzwa vashaiwi, haashori vasungwa vake.
\p
\v 34 Kudenga napasi ngazvimurumbidze, makungwa, nezvese zvinopfakanyikamo.
\v 35 Nokuti Mwari achaponesa Ziyoni, nokuvaka maguta aJudha, vachagaramo, ive nhaka yavo.
\v 36 Ichava nhaka yavana vavaranda vake; vanoda zita rake vachagaramo.

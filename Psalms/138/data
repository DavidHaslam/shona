\c 138
\s Kuvonga Jehovha
\p \add Pisarema\add* raDhavhidhi.
\p
\v 1 Ndichakuvongai nemoyo wangu wese; ndichakuimbirai rumbidzo pambweri pevamwari.
\v 2 Ndichanamata ndakatarira kutembere yenyu tsvene, nokuvonga zita renyu nokuda kounyoro hwenyu nokutendeka kwenyu; nokuti makakurisa shoko renyu kupfuura zita renyu rese.
\v 3 Pazuva randakadana makandipindura, makandisimbisa nesimba pamweya wangu.
\p
\v 4 Madzimambo ese enyika achakuvongai, Jehovha, nokuti vakanzwa mashoko omuromo wenyu.
\v 5 Zvirokwazvo, vachaimba vachireva nzira dzaJehovha; nokuti kubwinya kwaJehovha kukuru.
\v 6 Nokuti Jehovha ari kumusoro, kunyange zvakadaro ane hanya neanozvininipisa; asi anamanyawi Jehovha anomuziva ari kure.
\p
\v 7 Kana ndichifamba pakati penhamo, imwi muchandiponesa; muchatandavadza ruoko rwenyu kudzivisa kutsamwa kwavavengi vangu, ruoko rwenyu rworudyi ruchandiponesa.
\v 8 Jehovha achandikwanisira zvinhu zvangu. Tsitsi dzenyu, Jehovha, dzinogara nokusingaperi; musarega mabasa amaoko enyu.

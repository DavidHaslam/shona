\c 148
\s Zvese zvakasikwa ngazvirumbidze Jehovha
\p
\v 1 Hareruya! Rumbidzai Jehovha muri kumatenga; murumbidzei panzvimbo dzepamusoro.
\v 2 Murumbidzei imwi vatumwa vake mese; murumbidzei imwi hondo dzake mese.
\v 3 Murumbidzei imwi zuva nemwedzi; murumbidzei imwi nyeredzi dzese dzinovhenekera.
\v 4 Murumbidzei imwi matenga ematenga, nemwi mvura dziri pamusoro pematenga.
\v 5 Ngazvirumbidze zita raJehovha, nokuti iye wakaraira, izvo ndokusikwa.
\v 6 Zvino wakavasimbisa kusvika rinhi narinhi; akabudisa chimiso chisingadariki.
\p
\v 7 Rumbidzai Jehovha muri panyika, mabukanana, neudziku hwese;
\v 8 moto nechimvuramabwe, magada echando, neutsi hwemvura; chamupupuri chinoita zvaakareva;
\v 9 makomo nemikwidza yese, miti yemichero nemisidhari ese;
\v 10 mhuka dzesango nezvipfuwo zvese; zvinhu zvinokambaira neshiri dzinobhururuka.
\v 11 Madzimambo epanyika, nemarudzi ese, machinda nevatongi vese vepanyika;
\v 12 majaya nevasikana; vatana nevadiki.
\v 13 Ngavarumbidze zita raJehovha; nokuti zita rake rega rakakwirira; umambo hwake huri pamusoro pepasi nekumatenga.
\v 14 Zvino wakasimudzira runyanga rwevanhu vake, rumbidzo yevatsvene vake vese, pavana vaIsraeri, rudzi rwuri pedo naye. Rumbidza Jehovha!
\c 148
\s Zvose zvakasikwa ngazvirumbidze Jehovha
\p
\v 1 Hareruya! Rumbidzai Jehovha, imi muri kudenga; Murumbidzei panzvimbo dzokumusoro.
\v 2 Murumbidzei imi vatumwa vake vose; Murumbidzei imi hondo dzake dzose.
\v 3 Murumbidzei imi zuva Murumbidzei imi nyeredzi dzose dzinovhenekera.
\v 4 Murumbidzei imi kudenga kwokudenga-denga, Newe mvura zhinji, iri kumusoro kwokudenga-denga.
\v 5 Ngazvirumbidze zita raJehovha; Nokuti iye akaraira, zvikasikwa.
\v 6 Akazvisimbisawo nokusingaperi-peri; Akatema chirevo chisingafaniri kudarikwa.
\v 7 Rumbidzai Jehovha imi vapasi, Imi zvikara zvegungwa, nezviri makadzika;
\v 8 Moto nechimvuramabwe, chando noutsi; Dutu guru, rinoita zvaakareva;
\v 9 Makomo nezvikomo zvose; Miti inobereka nemisidhari yose;
\v 10 Mhuka, nezvipfuwo zvose; Zvinokambaira neshiri dzinobhururuka;
\p
\v 11 Madzimambo apasi nendudzi dzose dzavanhu;
\s Machinda navatongi vose vapasi;
\p
\v 12 Majaya nemhandara;
\s Vatana navana;
\p
\v 13 Ngavarumbidze zita raJehovha; Nokuti zita rake roga
\s rakakurumbira;
\s Umambo hwake huri kumusoro kwapasi nokudenga.
\p
\v 14 Akasimudza runyanga rwavanhu vake,
\s Kuti arumbidzwe navatsvene vake vose;
\s Naivo vana vaIsiraeri, ivo vanhu vari pedyo naye.
\s Hareruya!

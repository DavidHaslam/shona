\c 48
\s Ziyoni guta raMambo Mukuru
\p Rwiyo. Pisarema revanakomana vaKora.
\p
\v 1 Mukuru Jehovha, uye ndewekurumbidzwa kukuru muguta raMwari wedu, gomo rake dzvene.
\v 2 Rakanaka pakukwirira, mufaro wenyika yese igomo reZiyoni, pamativi ekumaodzanyemba, guta raMambo mukuru.
\v 3 Pamizinda yake Mwari anozikanwa kuti inhare.
\v 4 Nokuti tarirai, madzimambo akaungana, akapfuura pamwe chete.
\v 5 Vaka\add ri\add*ona, saka vakashamiswa, vakavhunduka, vakakurumidza kutiza.
\v 6 Vakabatwapo nekudedera; kurwadziwa, semukadzi anopona.
\v 7 Munoputsa zvikepe zveTarishishi, nemhepo yemabvazuva.
\v 8 Sezvatakanzwa, saizvozvo takaona muguta raJehovha wehondo, muguta raMwari wedu; Mwari acharisimbisa nekusingaperi. Sera
\p
\v 9 Takafunga unyoro hwenyu, Mwari, mukati metembere yenyu.
\v 10 Sezita renyu Mwari, ndizvo zvakaita rumbidzo yenyu kusvika kumigumo yenyika; ruoko rwenyu rwerudyi rwuzere nekururama.
\v 11 Gomo reZiyoni ngarifare, vakunda vaJudha ngavafarisise, nekuda kwemitongo yenyu.
\v 12 Poteredzai Ziyoni, muritenderedze, muverenge shongwe dzaro.
\v 13 Cherekedzai rusvingo rwaro, uye gurai muongorore mizinda yaro, kuti mugorondedzera zera rinotevera.
\v 14 Nokuti Mwari uyu ndiMwari wedu kusvika rinhi narinhi, uye achatitungamirira kusvika parufu.

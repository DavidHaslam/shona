\c 71
\s Munyengetero wemutana
\p
\v 1 Kwamuri Jehovha ndinotsvaka utiziro, ngandirege kunyadziswa rinhi narinhi.
\v 2 Ndinunurei mukururama kwenyu, uye mundipukunyutse, rerekai nzeve yenyu kwandiri mugondiponesa.
\v 3 Ivai kwandiri dombo rekugara, randingaenda kwariri nguva nenguva; imwi makapa murairo kundiponesa, nokuti muri dombo rangu nenhare yangu.
\v 4 Ndinunurei, Mwari wangu, kubva muruoko rwewakaipa, nekubva muruoko rweasina kururama neane utsinye.
\p
\v 5 Nokuti imwi, Ishe Jehovha, muri tariro yangu; chivimbo changu kubva paudiki hwangu.
\v 6 Ndakazendama pamuri kubva muchizvaro; ndimwi makandibudisa muchibereko chamai vangu; rumbidzo yangu iri kwamuri rinhi narinhi.
\v 7 Ndanga ndiri chishamiso kuvazhinji; asi imwi muri utiziro hwangu hwakasimba.
\v 8 Muromo wangu ngauzadzwe nerumbidzo yenuy, zuva rese nekubwinya kwenyu.
\v 9 Regai kundirasa panguva yekukwegura; musandisiya pakupera kwesimba rangu.
\v 10 Nokuti vavengi vangu vanondireva; nevanovandira mweya wangu, vanorangana zano,
\v 11 vachiti: Mwari wamusiya; dzingirirai mumubate, nokuti hakuna mununuri.
\v 12 Mwari, musava kure neni; Mwari wangu, kurumidzirai rubatsiro rwangu.
\v 13 Ngavanyadziswe vapere avo vari vavengi vemweya wangu, vanotsvaka kukuvara kwangu ngavafukidzwe nekushorwa nokuzvidzwa.
\v 14 Asi ini ndicharamba ndichivimba, uye ndichawedzera parumbidzo yenyu.
\v 15 Muromo wangu ucharondedzera kururama kwenyu, zuva rese, ruponeso rwenyu, nokuti handizivi uwandu \add hwazvo\add*.
\v 16 Ndichafamba musimba raShe Jehovha; ndinotaura kururama kwenyu, kwenyu kwega.
\p
\v 17 Mwari, makandidzidzisa kubva paudiki hwangu; uye kusvika ikozvino ndinozivisa zvishamiso zvenyu.
\v 18 Uye pandinenge ndakwegura ndachena vhudzi, Mwari, musandisiya, kusvika ndazivisa masimba enyu kusvika kuzera, simba renyu kune wese achauya.
\v 19 Kururama kwenyuwo, Mwari, kusvika panhongonya, anoita zvinhu zvikuru, Mwari, ndiani wakaita semwi?
\v 20 Wakandionesa matambudziko mazhinji, muchandimutsiridzazve, mugondidzosa kubva paudziku hwepasi.
\v 21 Muchawedzera ukuru hwangu, mundinyaradze mativiese.
\v 22 Neni ndichakurumbidzai nemutengeranwa, chokwadi chenyu, Mwari wangu; ndichakuimbirai rumbidzo nembira, imwi Mutsvene waIsraeri.
\v 23 Miromo yangu ichapururudza pandichakuimbirai rumbidzo, nemweya wangu wamakadzikunura.
\v 24 Nerurimi rwangu rwuchataura zuva rese kururama kwenyu, nokuti vanonyara, nokuti vashoreka, vanotsvaka kukuvara kwangu.

\c 78
\s Rangarirai zvamakaitirwa
\p Mashiri yaAsafi.
\p
\v 1 Ipai nzeve, vanhu vangu, \add ku\add*murairo wangu, rerekerai nzeve yenyu kumashoko emuromo wangu.
\v 2 Ndichashamisa muromo wangu nemufananidzo, ndichabudisa zvakavanzika zvekare,
\v 3 zvatakanzwa nezvatinoziva, uye madzibaba edu akatiudza.
\v 4 Hatingavanziri vana vavo, kuzera rinotevera, tichirondedzera rumbidzo dzaJehovha, nesimba rake, nezvishamiso zvake zvaakaita.
\p
\v 5 Nokuti wakamisa chipupuro kwaJakove, ndokutema murairo kwaIsraeri, waakaraira madzibaba edu, kuti vazivise vana vavo.
\v 6 Kuti zera rinotevera rizive, vana vachazvarwa, vasimuke ndokurondedzera vana vavo.
\v 7 Kuti vaise tariro yavo kuna Mwari, uye vasakanganwa mabasa aMwari, asi vachengete mirairo yake.
\v 8 Uye vasaita semadzibaba avo, zera risingateereri uye rinopanduka, zera risina kururamisa moyo waro, uye remweya waro usina kutendeka kuna Mwari.
\p
\v 9 Vana vaEfuremu, vakashonga zvombo, vakatakura uta, vakadzokera shure zuva rehondo.
\v 10 Havana kuchengeta sungano yaMwari, uye vakaramba kufamba mumurairo wake.
\v 11 Zvino vakakanganwa zviito zvake nezvishamiso zvake zvaakavaratidza.
\p
\v 12 Wakaita zvinhu zvinoshamisa pamberi pemadzibaba avo, panyika yeEgipita, sango reZoani.
\v 13 Wakapamura gungwa, ndokuvayambusa; akamisa mvura zhinji semurwi.
\v 14 Masikatiwo wakavatungamirira negore, neusiku hwese nechiedza chemoto.
\v 15 Wakapamura mabwe murenje, akavanwisa se\add zvinobva\add* \add pa\add*udziku ukuru.
\v 16 Wakabudisawo hova kubva padombo, ndokuburisisa mvura zhinji senzizi.
\p
\v 17 Asi vakamutadzirazve nekumukira Wekumusoro-soro murenje.
\v 18 Zvino vakaidza Mwari mumoyo wavo nekukumbira zvekudya zveruchiva rwavo.
\v 19 Zvino vakataura vachipikisa Mwari vachiti: Mwari angagona kugadzira tafura murenje here?
\v 20 Tarirai, wakarova dombo, mvura zhinji ndokudzutuka, hongu, hova dzakapfachukira, angapawo chingwa here? Angagadzirira vanhu vake nyama here?
\v 21 Naizvozvo Jehovha wakanzwa, ndokutsamwa; uye moto wakapfutidzirwa Jakove, uye kutsamwawo kwakamukira Israeri.
\v 22 Nokuti havana kutenda Mwari, uye havana kuvimba neruponeso rwake.
\v 23 Kunyange akaraira makore kubva kumusoro, ndokuzarura magonhi ematenga.
\v 24 Zvino wakanaisa mana pamusoro pavo kuti vadye, wakavapa zviyo zvedenga.
\v 25 Vanhu vakadya chingwa chevane simba; wakavatumira zvekudya kuti vagute.
\v 26 Wakavhuvhutisa mhepo yemabvazuva kumatenga, uye nesimba rake wakafambisa mhepo yechamhembe.
\v 27 Wakanaisawo nyama pamusoro pavo seguruva, neshiri dzine mapapiro sejecha regungwa.
\v 28 Aka\add zvi\add*wisira pakati pemisasa yavo, kupoteredza nzvimbo dzavo dzekugara.
\v 29 Zvino vakadya ndokuguta kwazvo, nokuti wakavavigira chishiwo chavo.
\v 30 Havana kuparadzaniswa nechishuvo chavo. Zvekudya zvichiri mumuromo mavo,
\v 31 kutsamwa kwaMwari kwakavamukira, ndokuuraya vakakoresa vavo, ndokurova vasanangurwa kwaIsraeri.
\p
\v 32 Pane izvi zvese vakaramba vachitadza, uye havana kutenda nekuda kwezvishamiso zvake.
\v 33 Naizvozvo mazuva avo wakapedza nezvisina maturo, nemakore avo pakuvhunduka.
\v 34 Paakavauraya, vakamuedza, vakatendeuka, ndokutsvakisisa Mwari.
\v 35 Zvino vakarangarira kuti Mwari idombo ravo, naMwari Wekumusoro-soro mudzikunuri wavo.
\v 36 Asi vakamunyengedza nemuromo wavo, ndokumurevera nhema nendimi dzavo.
\v 37 Nokuti moyo wavo waiva usina kururama kwaari, kana kutendeka pasungano yake.
\v 38 Asi iye, azere netsitsi, wakakanganwira uipi hwavo, uye haana kuparadza, hongu, nguva zvinji wakadzosa kutsamwa kwake, uye haana kumutsa kutsamwa kwake kwese.
\v 39 Nokuti wakarangarira kuti vaiva nyama, mhepo inopfuura uye isingadzoki.
\p
\v 40 Kazhinji sei vachimumukira murenje, vakamushungurudza mugwenga!
\v 41 Hongu, vakadzoka vakaedza Mwari, vakashungurudza Mutsvene waIsraeri.
\v 42 Havana kurangarira ruoko rwake zuva raakavadzikunura pamuvengi.
\v 43 Kuti wakamisa sei zviratidzo zvake paEgipita, nezvishamiso zvake pasango reZoani.
\v 44 Uye wakashandura nzizi dzavo kuva ropa, nehova dzavo, kuti vasanwa.
\v 45 Wakatuma pakati pavo mapupira enhunzi dzakavadya; nedacha rakavaparadza.
\v 46 Zvibereko zvavo wakazvipawo kumhundururu, nebasa ravo kumhashu.
\v 47 Wakaparadza mizambiringa yavo nechimvuramabwe, nemionde yavo nechando chakachena.
\v 48 Wakapawo zvipfuwo zvavo kuchimvuramabwe, nemapoka avo kumheni.
\v 49 Wakakanda pamusoro pavo kutyisa kwehasha dzake, kutsamwa nekushungu nekutambudzika, nekutuma vatumwa vakaipa.
\v 50 Wakagadzirira hasha dzake nzira, haana kurega mweya wake parufu, asi wakapa upenyu hwavo kuhosha.
\v 51 Zvino wakarova dangwe rese muEgipita, chekutanga chesimba pamatende aHami.
\v 52 Zvino wakabudisa vanhu vake semakwai, nekuvaperekedza murenje seboka.
\v 53 Zvino wakavatungamirira vakachengetedzeka kuti vasatya; asi gungwa rakafukidza vavengi vavo.
\v 54 Zvino wakavasvitsa pamuganhu wenzvimbo yake tsvene, gomo iri, ruoko rwake rwerudyi zvarwakawana.
\v 55 Wakakandawo vechirudzi pamberi pavo, ndokugovera pakati pavo nhaka nemutaro, ndokugarisa marudzi aIsraeri mumatende avo.
\p
\v 56 Zvakadaro vakaedza, uye vakamukira Wekumusoro-soro, havana kuchengeta, zvipupuriro zvake.
\v 57 Asi vadzokera shure, ndokuita nekusavimbika semadzibaba avo, vakatsauswa seuta hunonyengera.
\v 58 Nokuti vakamutsamwisa nenzvimbo dzavo dzakakwirira, nekumumutsira godo nezvifananidzo zvavo zvakavezwa.
\v 59 Mwari paakanzwa, wakatsamwa, ndokusema Israeri zvikuru,
\v 60 zvekuti wakasiya tabhenakeri yeShiro, tende raakamisa pakati pevanhu.
\v 61 Zvino wakapa simba rake kuutapwa, nekubwinya kwake kuruoko rwemuvengi.
\v 62 Nekupa vanhu vake kumunondo; uye wakatsamwira nhaka yake.
\v 63 Moto wakapedza majaya avo; uye mhandara dzavo hadzina kuimbirwa.
\v 64 Vapristi vavo vakawa nemunondo; uye chirikadzi dzavo hadzina kuchema.
\p
\v 65 Ipapo Ishe wakamuka semurari, seane masimba anodanidzira nekuda kwewaini.
\v 66 Zvino wakarova vavengi vake necheshure, akavaisa chinyadzo nekusingaperi.
\v 67 Wakakavawo tende raJosefa, uye haana kusanangura rudzi rwaEfuremu.
\v 68 Asi wakasanangura rudzi rwaJudha, gomo reZiyoni raaida.
\v 69 Zvino wakavaka nzvimbo yake tsvene senhongonya, senyika yaakateya kusvika rinhi.
\v 70 Wakasanangurawo Dhavhidhi muranda wake, ndokumutora kubva kumatanga emakwai;
\v 71 kubva pakutevera matunzvi aimwisa, wakamuuisa kufudza Jakove vanhu vake, naIsraeri nhaka yake.
\v 72 Naizvozvo wakavafudza zvichienderana neuchokwadi hwemoyo wake, ndokuvatungamirira neunyanzvi hwemaoko ake.

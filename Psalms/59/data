\c 59
\s Dhavhidhi anonyengetera kuti arwirwe pavavengi vake
\d Kumutungamiriri wokuimba; nomuimbirwo weAritasheti. Pisarema raDhavhidhi; rwiyo rweMikitami; panguva Sauro yaakatuma vanhu, vakarindira imba yake kuti vamuuraye.
\p
\v 1 Ndirwirei pavavengi vangu, Mwari wangu; Ndiisei pakakwirira kure navanondimukira.
\v 2 Ndirwirei pavaiti vezvakaipa, Ndiponesei pavanhu veropa.
\v 3 Nokuti tarirai, vanovandira mweya wangu; Vane simba vakaungana kuzorwa neni; Hakuzi nokuda kwokudarika kwangu kana kwezvivi zvangu, Jehovha.
\v 4 Vanomhanya nokuzvigadzira, ini ndisina mhosva hangu; Mukai mundibatsire, muone.
\v 5 Iyemi Jehovha, Mwari wehondo, Mwari waIsiraeri, Mukai mushanyire vahedheni vose; Musanzwira tsitsi mudariki upi noupi akaipa.
\v 6 Vanodzoka madekwana, vanoudza sembwa, Vanopota neguta.
\v 7 Tarirai, vanodzvova nemiromo Minondo iri pamiromo yavo; Nokuti vanoti, "Ndianiko anganzwa?"
\v 8 Asi imi Jehovha muchavaseka; Muchadadira vahedheni vose.
\v 9 Imi simba rangu, ndichakumirirai; Nokuti Mwari ndiye nhare yangu yakakwirira.
\v 10 Mwari wangu achandichingura netsitsi dzake; Mwari achandionesa kukundwa kwavavengi vangu.
\v 11 Musavauraya, kuti vanhu vangu varege kukanganwa; Muvaparadzire nesimba renyu, muvawisire pasi, Ishe nhoo yedu.
\v 12 Nokuda kwechivi chomuromo wavo, namashoko emiromo yavo, Ngavabatwe pakuzvikudza kwavo, Uye nokuda kwokutuka nenhema dzavanotaura.
\v 13 Vapedzei nehasha, vapedzei, varege kuzovapo; Ngavazive kuti Mwari anobata ushe pakati paJakobho, Kusvikira kumigumo yenyika.
\v 14 Panguva yamadekwana ngavadzoke, ngavaudze sembwa, Ngavapote-pote neguta.
\v 15 Vachadzungaira vachitsvaka zvokudya, Vachagara usiku hwose kana vasingaguti.
\v 16 Asi ini ndichaimba ndichireva simba rcnyu; Zvirokwazvo ndicharumbidza tsitsi dzenyu mangwanani; Nokuti makanga muri nhare yangu yakakwirira, Noutiziro hwangu pazuva rokutambudzika kwangu.
\p
\v 17 Ndichakuimbirai nziyo
\s dzokurumbidza,
\s imi simba rangu;
\s Nokuti Mwari ndiye nhare yangu yakakwirira, iye Mwari anondinzwira tsitsi.

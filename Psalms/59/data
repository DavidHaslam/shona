\c 59
\s Munyengetero wekukumbira kununurwa pavavengi
\p Kumutungamiriri wekuimba. Aritasheti. Mikitani yaDhavhidhi. Sauro paakatuma, uye vakarinda imba kumuuraya.
\p
\v 1 Ndinunurei pavavengi vangu, Mwari wangu; mundimise pamusoro pevanondimukira.
\v 2 Ndinunurei kubva kuvaiti vezvakaipa, uye ndiponesei pavanhu veropa.
\p
\v 3 Nokuti tarirai, vanovandira mweya wangu; vane simba vakaunganira kundirwisa, pasina chitadzo changu uye pasina chivi changu, Jehovha.
\v 4 Vanomhanya nekuzvigadzira pasina mhosva; mukai, mundibatsire, muone.
\v 5 Naizvozvo imwi Jehovha Mwari wedzihondo, Mwari waIsraeri, mukai kuti mushanyire vahedheni vese; musanzwira tsitsi umwe wevatadzi pauipi. Sera.
\v 6 Vanodzoka madekwani, vanoita kuhuhudza seimbwa, ndokupoteredza guta.
\v 7 Tarirai, vanodzvova nemiromo yavo, minondo iri pamiromo yavo, nokuti \add vanoti:\add* Ndiani anonzwa?
\v 8 Asi imwi Jehovha muchavaseka, muchadadira vahedheni vese.
\v 9 Simba rangu, ndichakumirirai, nokuti Mwari inhare yangu.
\v 10 Mwari wengoni dzangu achanditangira, Mwari achandionesa \add chishuwo changu\add* pavavengi vangu.
\v 11 Musavauraya, zvimwe vanhu vekwedu vakanganwe, vadzungaidzei nesimba renyu, uye muvaburusire pasi, imwi Jehovha, nhovo yedu.
\v 12 \add Ne\add*chivi chemuromo wavo, \add ne\add*mashoko emiromo yavo, ngavabatwe pakuzvikudza kwavo, uye nekuda kwekunyomba nekutaura nhema dzavanotaura.
\v 13 \add Va\add*pedzei muhasha, \add va\add*pedzei vasavapo, kuti vazive kuti Mwari anotonga kwaJakove kusvika kumigumo yenyika.
\v 14 Zvino ngavadzoke pamadekwani vagohuhudza seimbwa, uye vapoteredze guta.
\v 15 Ngavadzungairire kudya, kana vasina kuguta ngavarare \add vachidaro\add*.
\p
\v 16 Asi ini ndichaimbira simba renyu; hongu ndichaimbira tsitsi dzenyu zvikuru mangwananib, nokuti manga muri nhare yangu neutiziro hangu pazuva rekutambudzika kwangu.
\v 17 Ndichakuimbirai nziyo dzekurumbidza, imwi simba rangu; nokuti Mwari ndiye nhare yangu yakakwirira, iye Mwari anondinzwira tsitsi.
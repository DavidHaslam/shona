\c 145
\s Jehovha ngaarumbidzwe nokuti ndiye anotipa zvese
\d Pisarema rokurumbidza; raDhavhidhi.
\p
\v 1 Ndichakukudzai kwazvo, Mwari wangu, imwi Mambo; Ndicharumbidza zita renyu nokusingaperi-peri.
\v 2 Ndichakurumbidzai zuva rimwe nerimwe; Ndichakudza zita renyu nokusingaperi-peri.
\v 3 Jehovha mukuru, anofanira kurumbidzwa kwazvo; Ukuru hwake haunganzverwi.
\v 4 Rudzi rumwe rucharumbidza mabasa enyu kuno rumwe, Vachadudzira zvamakaita zvine simba.
\v 5 Ndichafungisisa kubwinya koumambo bwenyu hunokudzwa, Namabasa enyu anoshamisa.
\v 6 Vanhu vachataura vachireva simba ramabasa enyu anotyisa; Neni ndichadudzira ukuru bwenyu.
\v 7 Vachareva vachiyeudzira kunaka kwenyu kukuru, Nokuimbira kururama kwenyu.
\v 8 Jehovha anenyasha, azere netsitsi, Haachimbidziki kutsamwa, anetsitsi zhinji.
\v 9 Jehovha anomoyo wakanaka kuna vese. Tsitsi dzake dziri pamabasa ake ose.
\v 10 Mabasa enyu ose achakuvongai Jehovha; Navatsvene venyu vachakurumbidzai.
\v 11 Vachataura vachireva kubwinya koushe bwenyu, Nokuparidza simba renyu;
\v 12 Kuti vazivise vanakomana vavanhu mabasa ake anesimba, Nokubwinya koumambo hwoushe hwake.
\v 13 Ushe bwenyu ndihwo ushe husingaperi, Noumambo bwenyu huchagara nokusingaperi.
\v 14 Jehovha anotsigira vese vanowa, Anosimudza vese vakakotamiswa pasi.
\v 15 Meso avese anotarira kwamuri; Munovapa zvokudya zvavo panguva yakafanira.
\v 16 Munotadzanura ruoko rwenyu, Ndokugutisa zvipenyu zvese.
\v 17 Jehovha akarurama panzira dzake dzose, Anenyasha pazvese zvaanoita.
\v 18 Jehovha ari pedo navese vanodana kwaari, vese vanodana kwaari nezvokwadi.
\v 19 Achaitira vanomutya sezvavanoda; Achanzwawo kudanidzira kwavo; ndokuvaponesa.
\v 20 Jehovha anochengeta vese vanomuda Asi vakaipa achavaparadza vese.
\v 21 Muromo wangu uchataura kurumbidzwa kwaJehovha, Vanhu vese ngavarumbidze zita rake dzvene nokusingaperi-peri.

\c 145
\s kurumbidza Jehovha paukuru hwake nenyasha dzake
\p Rwiyo rwekurumbidza, rwaDhavhidhi.
\p
\v 1 Ndichakusimudzirai, Mwari wangu, Mambo; nekurumbidza zita renyu kusvika rinhi narinhi.
\v 2 Zvino ndichakurumbidzai zuva rimwe nerimwe; nekukudza zita renyu kusvika rinhi narinhi.
\p
\v 3 Jehovha mukuru, uye anorumbidzwa kwazvo; uye ukuru hwake haunganzverwi.
\v 4 Rudzi nerudzi rwucharumbidza mabasa enyu, uye vachadudzira zviito zvenyu zvine simba.
\v 5 Ndichataura kubwinya kweumambo hwenyu hunokudzwa, nemabasa enyu anoshamisa.
\v 6 Zvino vachataura nezviito zvenyu zvinotyisa, uye ndicharondedzera ukuru hwenyu.
\v 7 Vachareva kwazvo chirangaridzo chekunaka kwenyu kukuru, nekuimbira kururama kwenyu.
\p
\v 8 Jehovha ane nyasha netsitsi, anononoka kutsamwa, haachimbidziki kutsamwa, uye ane tsitsi zhinji.
\v 9 Jehovha wakanaka kune vese; uye tsitsi dzake dziri pamusoro pemabasa ake ese.
\p
\v 10 Mabasa enyu ese achakurumbidzai Jehovha; nevatsvene venyu vachakurumbidzai.
\v 11 Vachataura zvekubwinya kweushe hwenyu, nekurondedzera simba renyu.
\v 12 Kuti vazivise vanakomana vevanhu mabasa ake ane simba, nekubwinya kweumambo hweushe hwake.
\v 13 Ushe hwenyu ushe hwekusingaperi kose, neumambo hwenyu \add huchagara\add* kumazera nekumazera.
\v 14 Jehovha anotsigira vese vanowa, anosimudza vese vakakotamira pasi.
\v 15 Meso evese ari kwamuri, nemwi munovapa munovapa zvekudya zvavo panguva yakafanira.
\v 16 Munozarura ruoko rwenyu, ndokugutisa chushuwo chechipenyu chimwe nechimwe.
\p
\v 17 Jehovha wakarurama panzira dzake dzese, uye ane nyasha pamabasa ake ese.
\v 18 Jehovha ari pedo nevese vanomudana, kune vese vanodana kwaari muchokwadi.
\v 19 Achaita chishuwo chevanomutya, uye anonzwa kuchema kwavo; ndokuvaponesa.
\v 20 Jehovha anochengetedza vese vanomuda, asi vakaipa vese achaparadza.
\p
\v 21 Muromo wangu uchataura rumbidzo yaJehovha, nenyama yese ichavonga zita rake dzvene kusvika rinhi narinhi.

\c 50
\s Kushumira Mwari kwechokwadi
\d Pisarema raAsafi.
\p
\v 1 Mwari, iye Mwari, Jehovha, ndiye akataura, akadana pasi pese kubva pakubuda kwezuva kusvikira pakuvira kwaro.
\v 2 Mwari akapenya ari paZiyoni, iro rakanaka-naka kwazvo.
\v 3 Mwari wedu anouya, haangarambi anyerere; moto unoparadza pamberi pake, dutu guru rinomukomberedza.
\v 4 Anodana denga kumusoro, napasi, kuti atongere vanhu vake.
\v 5 Unganidzirai vatsvene vangu kwandiri; ivo vakaita sungano neni nezvibayiro.
\v 6 Kudenga-denga kunodudzira kururama kwake; nokuti Mwari ndiye mutongi amene.
\v 7 Inzwai vanhu vangu, ndichataura; imwi Israeri, ndichakupupurirai, ndini Mwari, iye Mwari wenyu.
\v 8 Handingakutukiyi pamusoro pezvibairo zvenyu; zvipiriso zvenyu zvinopiswa zviri pamberi pangu nguva dzese.
\v 9 Handingatori nzombe paimba yako, kana nhongo dzembudzi pazvirugu zvako.
\v 10 Nokuti mhuka dzese, dziri kudondo, ndedzangu, nemombe pamakomo ane chiuru chamazana.
\v 11 Ndinoziva shiri dzese dzomumakomo; mhuka dzese, dziri musango, ndedzangu.
\v 12 Kana ndaiva nenzara, handizaikuudza iwe, nokuti nyika ndeyangu, nezvaizere nazvo.
\v 13 Ko ndingadya nyama yehando, kana kunwa ropa rembudzi here?
\v 14 Bayirai Mwari zvibairo zvokuvonga; uripire Wekumusoro-soro mhiko dzako;
\v 15 Udane kwandiri pazuva rokutambudzika; ini ndichakurwira, iwe ugondirumbidza.
\v 16 Asi kuneakaipa Jehovha anoti, iwe ungadudzira sei zvandakatema, nokureva sungano yangu nomuromo wako?
\v 17 Zvaunovenga kurairwa, nokurasi a mashoko angu shure kwako.
\v 18 Wakati uchiona mbavha, ukafarirana nayo, unoshamwaridzana nemhombwe.
\v 19 Unotendera muromo wako kureva zvakaipa, rurimi rwako runotaura nhema.
\v 20 Unogara uchipomera hama yako; unoita makuhwa pamusoro pomwanakomana wamai vako.
\v 21 Zvinhu izvi wakazviita, ndikaramba ndinyerere; wakafunga kuti ini ndakafanana newe chose; asi ndichakuraira, ndichirongedzera zvinhu izvi pameso ako.
\v 22 Zvino fungai chinhu ichi, imwi vokukanganwa Mwari, ndirege kukubvamburai, mukashaiwa murwiri,
\v 23 Munhu, anobaira chibairo chokuvonga, unondikudza; uye anogadzira nzira yake zvakanaka ndichamuratidza kuponesa kwaMwari.

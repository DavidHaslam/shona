\c 14
\s Upenzi nekuipa kwemunhu
\p Kumutungamiriri wekuimba. Pisarema raDhavhidhi.
\p
\v 1 Benzi rakati mumoyo maro: Hakuna Mwari. Vakaora, vakaita mabasa anonyangadza; hapana anoita zvakanaka.
\v 2 Jehovha wakatarisa pasi ari kumatenga pamusoro pevana vevanhu, kuona kana aripo anonzwisisa, anotsvaka Mwari.
\v 3 Vakatsauka vese, vakanyangara vari vese, hapana anoita zvakanaka, hakuna kana umwe.
\v 4 Vaiti vese vezvakaipa havazivi here, vanodya vanhu vangu \add se\add*vanodya chingwa, vasingadani Jehovha.
\v 5 Pavaitya nekutya, nokuti Mwari ari pazera rewakarurama.
\v 6 Munonyadzisa zano romurombo, asi Jehovha ndiye utiziro hwake.
\p
\v 7 Dai kuponeswa kwaIsraeri kwaibva paZiyoni! Kana Jehovha achidzosa vanhu vake pakutapwa, ipapo Jakove achafarisisa kwazvo, naIsraeri achafara.

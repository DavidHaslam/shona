\c 14
\s Vanhu vese vakashata
\d Kumutungamiriri wokuimba. Pisarema raDhavhidhi.
\p
\v 1 Benzi rakati mumoyo maro, Mwari haako. Vakaora, vakabata mabasa anonyangadza; Hapana anoita zvakanaka.
\v 2 Jehovha ari kudenga, akatarira pasi kuvana vavanhu, Kuti aone kana akachenjera aripo, Anotsvaka Mwari.
\v 3 Vakatsauka vese, vakasvibiswa pamwechete; Hapana anoita zvakanaka, kunyange nomumwe.
\v 4 Ko vaiti vese vezvakaipa havana zivo here? Ivo vanodya vanhu vangu sezvavanodya chingwa, Vasingadani kuna Jehovha.
\v 5 Vakange vachitya zvikuru ipapo; nokuti Mwari anogara parudzi rwavakarurama.
\v 6 Munonyadzisa zano romurombo, Asi Jehovha ndiye utiziro hwake.
\v 7 Dai kuponeswa kwaIsraeri kwaibva paZiyoni! Kana Jehovha achidzosa vanhu vake pakutapwa, Ipapo Jakove achafarisisa kwazvo, naIsraeri achafara.

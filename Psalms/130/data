\c 130
\s Kuchema komutadzi kuna Jehovha
\d Rwiyo rworwendo.
\p
\v 1 Ndakadanidzira kwamuri, Jehovha, ndiri makadzika.
\v 2 Ishe inzwai inzwi rangu; nzeve dzenyu ngadziteerere inzwi rokukumbira kwangu.
\v 3 Dai imwi Jehovha, mairangarira zvisakarurama, ndianiko airamba amire, Ishe?
\v 4 Asi kukanganwirwa kuriko kwamuri, kuti vanhu vakutyei.
\p
\v 5 Ndinorindira Jehovha, mweya wangu unorindira; ndinotarira shoko rake.
\v 6 Mweya wangu unorindira Ishe, kupfuura varindi vanorindira rungwanani; zvirokwazvo, kupfuura varindi vanorindira rungwanani.
\p
\v 7 Imwi Israeri, tarirai kuna Jehovha; sokuti kuna Jehovha kune tsitsi, iye kwaari kunokudzikunurwa kukuru.
\v 8 Iye achadzikunura Israeri pane zvisakarurama zvake zvese.

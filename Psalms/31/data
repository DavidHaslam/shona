\c 31
\s Dhavhidhi anokumbira kubatsirwa, achivonga unyoro hwaJehovha
\d Kumutungamiriri wokuimba. Pisarema raDhavhidhi.
\p
\v 1 Jehovha, ndinovimba nemi; I ngandirege kutongonyadziswa; Ndirwirei pakururama kwenyu.
\v 2 Rerekerai nzeve yenyu kwandiri; kurumidzai kundirwira; Ivai dombo rangu rakasimba, neimba yenhare yokundiponesa.
\v 3 Nokuti ndimi dombo rangu nenhare yangu; Naizvozvo nditungamirirei mundifambise nokuda kwezita renyu.
\v 4 Ndibvutei pamumbure wavakandidzikira pakavanda; Nokuti ndimi nhare yangu.
\v 5 Ndinoisa mweya wangu muruoko rwenyu; Makandidzikinura Jehovha, imi Mwari wazvokwadi.
\v 6 Ndinovenga vanokudza zvenhema zvisina maturo; Asi ndichavimba naJehovha.
\v 7 Ndichafara nokufarisisa netsitsi dzenyu; Nokuti makaona kutambudzika kwangu; Makaziva kumanikidzwa kwomweya wangu;
\v 8 Hamuna kundiisa muruoko rwomuvengi; Makamisa tsoka dzangu panzvimbo yakafarikana.
\v 9 Ndinzwirei tsitsi Jehovha, nokuti ndiri panjodzi; Ziso rangu rapera nokuchema, zvirokwazvo, nomweya wangu nomuviri wanguo.
\v 10 Nokuti hupenyu hwangu hwapera nokuchema, namakore angu nokugomera; Simba rangu rapera nokuda kwokutadza kwangu, uye mapfupa angu asakara.
\v 11 Ndava chinhu chinozvidzwa nemhaka yavadzivisi vangu vose, Zvirokwazvo, zvikuru kuna vandinogara navo, nechinotyisa kuvazikani vangu; Vakandiona kunze vakanditiza.
\v 12 Ndakanganikwa sowakafa asati achafungwa; Ndava somudziyo wakaputsika.
\v 13 Ndakanzwa vazhinji vachindipomera, Zvinotyisa kumativi ose; Pakurangana kwavo pamusoro pangu Vakafunga mano kuti vanditorere upenyu hwangu.
\v 14 Asi ndakavimba nemi Jehovha; Ndakati, "Ndimi Mwari wangu."
\v 15 Nguva dzangu dziri muruoko - rwenyu; Ndirwirei paruoko rwavavengi vangu,
\s nokuna vanonditambudza.
\p
\v 16 Vhenekesai chiso chenyu pamusoro pomuranda wenyu;
\s Ndiponesei nounyoro hwenyu.
\p
\v 17 Ngandirege kunyadziswa, Jehovha; nokuti ndakadana kwamuri; Vakaipa ngavanyadziswe,
\s ngavanyarare paSheori.
\p
\v 18 Miromo inoreva nhema ngainyarare; Iyo inotaura namanyawi kuna vakarurama,
\s Ichizvikudza nokuvazvidza. Haiwa, zvakanaka zvenyu zvamakachengetera
\s vanokutyai zvakakura sei, Zvamakaitira vanovimba nemi, pamberi
\s pavanakomana vavanhu!
\p
\v 19 Muchavavanza pakavanda pamberi penyu,
\s vabve pamano avanhu; Muchavachengeta pakavanda patende
\s vabve panharo dzendimi.
\p
\v 21 Jehovha ngaavongwe,
\s Nokuti akandiratidza unyoro hwake hunoshamisa paguta rakasimba.
\p
\v 22 Kana ndirini, ndakati pakukaruka kwangu,
\s "Ndabviswa pamberi penyu;" Kunyange zvakadaro, makanzwa izwi
\s rokukumbira kwangu pakuchema kwangu kwamuri.
\p
\v 23 Idai Jehovha, imi vatsvene vake mose;
\s Jehovha anochengeta vakatendeka, Anotsiva zvikuru munhu anozvikudza.
\p
\v 24 Ivai nesimba, uye mwoyo yenyu itsunge,
\s Imi mose munorindira Jehovha.

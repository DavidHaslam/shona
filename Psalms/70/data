\c 70
\s Dhavhidhi anokumbira kuti Jehovha amurwire
\d Kumutungamiriri wekuimba. Pisarema raDhavhidhi; rwiyo rwekuyeudzira.
\p
\v 1 Kurumidzai, Mwari, kundinunura, kurumidzai kundibatsira, Jehovha.
\v 2 Ngavanyadziswe, ngavazvidzwe ivo vanotsvaka mweya wangu; ngavadzoserwe shure, vashovorwe ivo vanofarira kundikuvadza.
\v 3 Ngavadzoserwe shure nekuda kwenyadzi dzavo ivo vanoti: Hekani, hekani! Waro!
\v 4 Vese vanokutsvakai ngavafarise vave nemufaro mamuri; nevanoda kuponesa kwenyu ngavarambe vachiti: Mwari ngaakudzwe!
\p
\v 5 Asi ini ndiri murombo nomushaiwi; kurumidzai muuye kwandiri, Mwari; imwi muri mubatsiri wangu nomurwiri wangu; regai kunonoka, Jehovha.

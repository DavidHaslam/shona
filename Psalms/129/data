\c 129
\s Jehovha ngaarumbidzwe nokuti akarwira Isiraeri
\d Rwiyo rworwendo.
\p
\v 1 Vakanditambudza kazhinji kubva pauduku hwangu, Isiraeri ngaadaro zvino;
\v 2 Vakanditambudza kazhinji kubva pauduku hwangu; Kunyange zvakadaro havana kundikunda.
\v 3 Varimi vakarima pamusana wangu; Vakaita mihoronga yavo mirefu.
\v 4 Jehovha akarurama; Akaguranya mabote avakaipa.
\v 5 Ngavanyadziswe, vadzoserwe shure, Ivo vose vanovenga Zioni.
\v 6 Ngavave souswa pamatenga eimba, Hunooma husati hwakura;
\v 7 Mucheki haazadzi ruoko rwake nahwo, Uye anosunga zvisote, fungatwa rake.
\v 8 Navanopfuura havangati, "Jehovha ngaakuropafadzei; Tinokuropafadzai nezita raJehovha."

\c 129
\s Kunyengeterera kuparadzwa kwevanovenga Ziyoni
\d Rwiyo rwekukwira.
\p
\v 1 Kazhinji vakanditambudza kubva paudiki hwangu, Israeri ngaadaro hake.
\v 2 Kazhinji vakanditambudza kubva paudiki hwangu; zvakadaro havana kundikunda.
\v 3 Varimi vakarima pamusana wangu; vakarebesa mihoronga yavo.
\v 4 Jehovha wakarurama; wakagura mabote evakaipa.
\p
\v 5 Ngavanyadziswe, vadzoserwe shure, ivo vese vanovenga Ziyoni.
\v 6 Ngavave souswa pamatenga eimba, hunooma husati hwakura.
\v 7 Mucheki haazadzi ruoko rwake nahwo, uye anosunga zvisote, fungatwa rake.
\v 8 Navanopfuura havangati, Jehovha ngaakuropafadzei; tinokuropafadzai nezita raJehovha.

\c 64 Munyengetero waDhavhidhi kuti arwirwe pavavengi vake Kumutungamiriri wokuimba. Pisarema raDhavhidhi. 64 1 Inzwai izwi rangu, Mwari, pakuchema kwangu; Chengetai upenyu hwangu ndirege kutyiswa nomuvengi. 2 Ndivanzei pakurangana kwakavanda kwavanoita zvakaipa; Pabope ravanobata zvakaipa; 3 Ivo vakarodza rurimi rwavo somunondo, Vakashumba miseve yavo, iwo mashoko anovava; 4 Kuti vafure akarurama, vakavanda ivo; Kamwe-kamwe vanomufura, vasingatyi. 5 Vanotsungirira pazano rakaipa; Vanorangana kuteya misungo pakavanda; Vanoti, "Ndianiko angazviona?" 6 Vanofungisa zvakaipa; Vanoti, "Tapedza kufungisa zano guru;" Kufunga kwomukati kwomumwe nomumwe, nomwoyo, zvakadzika. 7 Asi Mwari achavapfura, Vachakuvadzwa kamwe-kamwe MMISZN 8 Naizvozvo vachagumbuswa, ndimi dzavo dzichivapupurira zvakaipa; Vose vanovaona vachadzungudza musoro. 9 Vanhu vose vachatya;

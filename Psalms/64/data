\c 64
\s Munyengetero waDhavhidhi kuti arwirwe pavavengi vake
\d Kumutungamiriri wokuimba. Pisarema raDhavhidhi.
\p
\v 1 Inzwai inzwi rangu, Mwari, pakuchema kwangu; Chengetai upenyu hwangu ndirege kutyiswa nomuvengi.
\v 2 Ndivanzei pakurangana kwakavanda kwavanoita zvakaipa; Pabope ravanobata zvakaipa;
\v 3 Ivo vakarodza rurimi rwavo somunondo, Vakashumba miseve yavo, iwo mashoko anovava;
\v 4 Kuti vafure akarurama, vakavanda ivo; Kamwe-kamwe vanomufura, vasingatyi.
\v 5 Vanotsungirira pazano rakaipa; Vanorangana kuteya misungo pakavanda; Vanoti, "Ndianiko angazviona?"
\v 6 Vanofungisa zvakaipa; Vanoti, "Tapedza kufungisa zano guru;" Kufunga kwomukati kwomumwe nomumwe, nomoyo, zvakadzika.
\v 7 Asi Mwari achavapfura, Vachakuvadzwa kamwe-kamwe nomuseve.
\v 8 Naizvozvo vachagumbuswa, ndimi dzavo dzichivapupurira zvakaipa; Vose vanovaona vachadzungudza musoro.
\v 9 Vanhu vose vachatya; Vachaparidza basa raMwari, Vachicherekedza zvakanaka zvaanoita.
\v 10 Vakarurama vachafara muna Jehovha, vachavimba naye; Vose vane moyo yakarurama vachafara kwazvo.

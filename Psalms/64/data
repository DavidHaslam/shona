\c 64
\s Munyengetero waDhavhidhi kuti arwirwe pavavengi vake
\p Kumutungamiriri wekuimba. Pisarema raDhavhidhi.
\p
\v 1 Inzwai, Mwari, inzwi rangu pachichemo changu; chengetai upenyu hwangu pakutya muvengi.
\v 2 Ndivanzei parangano yakavanda yevakaipa, kubva pahope revaiti vezvakaipa.
\v 3 Vakarodza rurimi rwavo semunondo, vakashumba miseve yavo, iro shoko rinovava.
\v 4 Kufura wakaperera ari pakavanda; kamwe-kamwe vanomufura, vasingatyi.
\v 5 Vanozvisimbisa panyaya yakaipa,, vanorondedzera zvekuteya misungo pachivande, vakati: Ndiyani angaiona?
\v 6 Vanotsvakisisa zvitadzo, Tagadzirira nezano rakaperera; mufungo wechemukati wemunhu pamwe nemoyo zvakadzika.
\p
\v 7 Asi Mwari achavapfura nemuseve, vachakuvadzwa kamwe-kamwe.
\v 8 Zvino vakamugumbusa, rurimi rwavo rwunovarwisa, vese vanovaona vachavaseka.
\v 9 Zvino vanhu vese vachatya, uye vachaparidza basa raMwari, uye vachicherekedza kuita kwake.
\v 10 Vakarurama vachafara muna Jehovha, uye vachavimba naye; uye vese vakarurama pamoyo vachazvirumbidza.

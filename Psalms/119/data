\c 119
\s Murairo waJehovha
\d Arefu
\p
\v 1 Vakaropafadzwa vakarurama panzira, vanofamba mumurau waJehovha.
\v 2 Vakaropafadzwa vanochengeta zvipupuro zvake, vanomutsvaka nemoyo wese.
\v 3 Chakaipa havaitiwo, vanofamba munzira dzake.
\v 4 Imwi makaraira kuchengeta zviga zvenyu mukushingaira.
\v 5 Haiwa, dai nzira dzangu dzakagadzirirwa kuchengeta zvimiso yenyu.
\v 6 Ipapo handinganyadziswi, pandinenge ndichichenjerera mirairo yenyu yese.
\v 7 Ndichakurumbidzai nekutendeka kwemoyo, kana ndadzidza mitongo yenyu yakarurama.
\v 8 Ndichachengeta zvimiso zvenyu; regai kundisiya chose.
\p
\v 9 Jaya ringanatsa nzira yaro nei? Nekuchenjerera zvinoenderana neshoko renyu.
\v 10 Ndakakutsvakai nemoyo wangu wese; musanditendera kutsauka pamirairo yenyu.
\v 11 Shoko renyu ndakaviga mumoyo wangu, kuti ndirege kukutadzirai.
\v 12 Rumbidzwai imwi Jehovha; ndidzidzisei zvimiso zvenyu.
\v 13 Nemiromo yangu ndakarondedzera mitongo yese yemuromo wenyu.
\v 14 Ndakafara munzira yezvipupuriro zvenyu, sepamusoro pefuma yese.
\v 15 Ndichafunganya zviga zvenyu, nekurangarira nzira dzenyu.
\v 16 Ndichazvifadza nezvimiso zvenyu; handingakanganwi shoko renyu.
\p
\v 17 Batai muranda wenyu zvakanaka, kuti ndirarame uye ndichengete shoko renyu.
\v 18 Zarurai meso angu kuti ndione zvinhu zvinoshamisa zviri pamurau wenyu.
\v 19 Ndiri mweni panyika; musandivanzira mirairo yenyu.
\v 20 Mweya wangu wapera nekushuva mitongo yenyu panguva dzese.
\v 21 Makatsiura vanozvikudza vakatukwa, vanotsaura pamirairo yenyu.
\v 22 Bvisai kwandiri kushorwa nekuzvidzwa; nokuti ndakachengeta zvipupuro zvenyu.
\v 23 Machindawo akagara akataura achindirwisa; muranda wenyu wakafunganya zvimiso zvenyu.
\v 24 Zvipupuro zvenyuwo mufaro wangu, vapi vangu vemazano.
\p
\v 25 Mweya wangu unonamatira kuguruva; ndiraramisei zvinoenderana neshoko renyu.
\v 26 Ndakarondedzera nzira dzangu, uye imwi makandipindura; ndidzidzisei zvimiso zvenyu.
\v 27 Ndiitei ndinzwisise nzira yezviga zvenyu, saizvozvi ndichataura mabasa enyu anoshamisa.
\v 28 Mweya wangu unodonha nekuda kwekurwadziwa; ndisimbisei zvinoenderana neshoko renyu.
\v 29 Bvisai kwandiri nzira yenhema; uye mupe kwandiri murau wenyu nenyasha.
\v 30 Ndakasarudza nzira yechokwadi; ndakaisa mitongo yenyu \add pamberi pangu\add*.
\v 31 Ndakanamatira pazvipupuro zvenyu; Jehovha, musandiisa pakunyadziswa.
\v 32 Ndichamhanya \add ne\add*nzira yemira‚Äèiro yenyu, nokuti muchakurisa moyo wangu.
\p
\v 33 Ndidzidzisei Jehovha, nzira yezvimiso zvenyu; zvino ndichaichengeta \add kusvika\add* pakuguma.
\v 34 Ndipei kunzwisisa, zvino ndichachengeta murau wenyu, hongu, ndichaichengetedza nemoyo wese.
\v 35 Ndifambisei munzira yemirairo yenyu; nokuti ndinofara mairi.
\v 36 Rerekerai moyo wangu kuzvipupuro zvenyu, uye kwete kuruchiva.
\v 37 Bvisai meso angu pakuona zvisina maturo, ndiraramisei munzira yenyu.
\v 38 Simbisai Shoko renyu kumuranda wenyu, \add wakazvipira\add* kukutyai.
\v 39 Bvisai kushoorwa kwangu kwandinotya, nokuti mitongo yenyu yakanaka.
\v 40 Tarirai, ndakashuva zviga zvenyu; ndiraramisei mukururama kwenyu.
\p
\v 41 Tsitsi dzenyu ngadziuyewo kwandiri, Jehovha, ruponeso rwenyu, zvinoenderana neshoko renyu.
\v 42 Ipapo ndichagona kupindura iye anondishora, nokuti ndinovimba neshoko renyu.
\v 43 Zvino musabvisa chose shoko rechokwadi kubva mumuromo mangu, nokuti ndakavimba nemitongo yengu.
\v 44 Saizvozvo ndichachengetedza murau wenyu rinhi narinhi, kusvika pakusingaperi-peri.
\v 45 Zvino ndichafamba ndakafaranuka, nokuti ndinotsvaka zviga zvenyu.
\v 46 Ndichataura zvezvipupuro zvenyuwo pamberi pemadzimambo, uye handinganyadziswi.
\v 47 Zvino ndichazvifadza mumirau yenyu, yandinoda.
\v 48 Zvino ndichasimudzira maoko angu kumirau yenyu yandinoda; uye ndichafunganya zvimiso zvenyu.
\p
\v 49 Rangarirai shoko renyu kumuranda wenyu, wamakandiita ndivimbe naye.
\v 50 Iyi ndiyo nyaradzo yangu pakutambudzika kwangu; nokuti shoko renyu rakandiraramisa.
\v 51 Vanozvikudza vakandiseka kwazvo; handina kutsauka pamurau wenyu.
\v 52 Ndakarangarira mitongo yenyu yekare, Jehovha, zvino ndikazvinyaradza.
\v 53 Kutsamwa kukuru kwakandibata nekuda kwevakaipa vanosiya murau wenyu.
\v 54 Zvimiso zvenyu zvakava nziyo dzangu muimba yeutorwa hwangu.
\v 55 Ndakarangarira zita renyu, Jehovha, muusiku, uye ndakachengeta murau wenyu.
\v 56 Izvi zvakava zvangu nokuti ndakachengetedza zviga zvenyu.
\p
\v 57 Jehovha mugove wangu; ndakati, ndichachengeta mashoko enyu.
\v 58 Ndakakumbira chiso chenyu nemoyo wese; ndinzwirei tsitsi zvinoenderana neshoko renyu.
\v 59 Ndakafunganya nzira dzangu, ndokutendeusira tsoka dzangu kuzvipupuro zvenyu.
\v 60 Ndakakurumidza, uye handina kunonoka kuchengetedza mirau yenyu.
\v 61 Mabote evakaipa akandimonera; handina kukanganwa murau wenyu.
\v 62 Pakati peusiku ndichamuka, kukuvongai pamusoro pemitongo yenyu yakarurama.
\v 63 Ndiri shamwari yevese vanokutyai, neyevanochengeta zvimiso zvenyu.
\v 64 Jehovha, pasi pazere netsitsi dzenyu; ndidzidzisei zvimiso zvenyu.
\p
\v 65 Makaitira muranda wenyu zvakanaka, Jehovha, sezvinoreva shoko renyu.
\v 66 Ndidzidzisei pfungwa yakanaka neruzivo; nokuti ndakatenda kumirau yenyu.
\v 67 Ndisati ndatambudzika ndakatsauka, asi ikozvino ndakachengetedza shoko renyu.
\v 68 Imwi makanaka, munoita zvakanaka; ndidzidzisei zvimiso zvenyu.
\v 69 Vanozvikudza vakandipomera nhema; ndichachengeta zviga zvenyu nemoyo wangu wese.
\v 70 Moyo wavo wakakora semafuta; ini ndinofara mumurau wenyu.
\v 71 Zvakanaka kuti nditambudzwe; kuti ndidzidze zviga yenyu.
\v 72 Murairo wemuromo wenyu wakanaka kwandiri kukunda zvuru zvemazana zvegoridhe nesirivha.
\p
\v 73 Maoko enyu akandiita nekundiumba; ndipei kunzwisisa, kuti ndidzidze mirau yenyu.
\v 74 Vanokutyai vachandiona ndokufara; nokuti ndakataririra pashoko renyu.
\v 75 Ndinoziva Jehovha, kuti mitongo yenyu yakarurama, uye imwi makanditambudza mukutendeka.
\v 76 Tsitsi dzenyu ngadzive hadzo \add dze\add*kundinyaradza, zvichienderana neshoko renyu kumuranda wenyu.
\v 77 Unyoro hwenyu ngahwuuye kwandiri kuti ndirarame; nokuti murairo wenyu mufaro wangu.
\v 78 Vanozvikudza ngavanyadziswe; nokuti vakandibata nekunditsausa pasina chikonzero, ndichafunganya zviga zvenyu.
\v 79 Vanokutyai ngavatendeukire kwandiri, nevanoziva zvipupuro zvenyu.
\v 80 Moyo wangu ngaiperere pazvimiso zvenyu; kuti ndisanyadziswa.
\p
\v 81 Mweya wangu unopera nekupanga ruponeso rwenyu; ndinotaririra pashoko renyu.
\v 82 Meso angu anopera nokupanga shoko renyu, ndichiti: Muchandinyaradza rinhi?
\v 83 Nokuti ndava sehombodo \add yewaini\add* iri muutsi; handina kukanganwi zvimiso zvenyu.
\v 84 Mangani mazuva emuranda wenyu? Muchaita rinhi mutongo wevanonditambudza?
\v 85 Vanozvikudza vakandicherera makomba, zvisingaenderani nemurairo wenyu.
\v 86 Mirau yenyu yese yakatendeka; vanondishusha nenhema; ndibatsirei imwi.
\v 87 Vakapotsa kundipedza panyika; asi handina kusiya zviga zvenyu.
\v 88 Ndiraramisei zvichienderana neunyoro hwenyu, zvino ndichachengeta chipupuro chemuromo wenyu.
\p
\v 89 Nekusingaperi, Jehovha, shoko renyu rakatsiga mumatenga.
\v 90 Kutendeka kwenyu kunosvika kumazera nemazera, imwi makasimbisa nyika, zvino inogara.
\v 91 Zvichienderana nezvimiso zvenyu, zvakamira \add kusvika\add* zuva rino; nokuti zvese varanda venyu.
\v 92 Dai murairo wenyu usina kuva mufaro wangu mukuru, ndingadai ndakaparara mudambudziko rangu.
\v 93 Nekusingaperi handingakanganwi zviga zvenyu, nokuti makandiraramisa nazvo.
\v 94 Ndiri wenyu, ndiponesei; nokuti ndakatsvaka zviga zvenyu.
\v 95 Vakaipa vakandigarira kundiparadza; ndichacherekedza zvipupuro zvenyu.
\v 96 Ndakaona kuguma kwekukwana kwese, murairo wenyu mupamhi kwazvo.
\p
\v 97 Ndinoda sei murairo wenyu! Zuva rese kufunganya kwangu.
\v 98 Kubudikidza nemirau yenyu makandichenjedza kupfuura vavengi vangu, nokuti ineni kusvika rinhi narinhi.
\v 99 Ndine kunzwisisa kupfuura vadzidzisi vangu vese; nokuti kufunganya kwangi ndizvo zvipupuro zvenyu.
\v 100 Ndinonzwisisa kupfuura vakweguru, nokuti ndakachengetedza zviga zvenyu.
\v 101 Ndakadzora tsoka dzangu panzira imwe neimwe, kuti ndichengetedze shoko renyu.
\v 102 Handina kutsauka pamitongo yenyu; nokuti makandidzidzisa.
\v 103 Anotapira sei mashoko enyu pakuravira kwangu! Kupfuura uchi mumuromo mangu!
\v 104 Kubudikidza nezviga zvenyu ndinowana kunzwisisa, naizvozvo ndikavenga nzira imwe neimwe yenhema.
\p
\v 105 Shoko renyu mwenje kutsoka dzangu, nechiedza kunzira yangu.
\v 106 Ndakapika, ndi\add cha\add*zvisimbisa, kuchengetedza mitongo yenyu yakarurama.
\v 107 Ndinotambudzika kwazvo; ndiraramisei, Jehovha, zvinoenderana neshoko renyu.
\v 108 Gamuchirai henyu chipo chekuzvidira chemuromo wangu, Jehovha, mugondidzidzisa mitongo yenyu.
\v 109 Mweya wangu uri muruoko rwangu rinhi narinhi, zvakadaro handikanganwi murairo wenyu.
\v 110 Vakaipa vakandiisira musungo; zvakadaro handina kutsauka pazviga zvenyu.
\v 111 Zvipupuro zvenyu ndakazvitora senhaka nekusingaperi; nokuti ndizvo mufaro wemoyo wangu.
\v 112 Ndakarerekera moyo wangu kuita zvimiso zvenyu kusvika rinhi narinhi pakuguma.
\p
\v 113 Ndinovenga vane moyo miviri; asi murairo wenyu ndinouda.
\v 114 Chivando changu nenhovo yangu, ndinotaririra shoko renyu.
\v 115 Ibvai kwandiri vaiti vezvakaipa; nokuti ndakachengetedza mirau yaMwari wangu.
\v 116 Nditsigirei zvinoenderana neshoko renyu kuti ndirarame, uye musandinyadzisa nekuda kwetariro yangu.
\v 117 Nditsigirei ndigova wakaponeswa, uye nditarire pazvimiso zvenyu rinhi narinhi.
\v 118 Makazvidza vese vanotsauka pazvimiso zvenyu, nokuti unyengeri hwavo inhema.
\v 119 Munobvisa vese vakaipa venyika, naizvozvo ndakada zvipupuro zvenyu.
\v 120 Nyama yangu inodedera nekukutyai, ndinotya mitongo yenyu.
\p
\v 121 Ndakaita mitongo nekutonga kwakarurama; musandisiya kuvamanikidzi vangu.
\v 122 Ivai rubatso rwemuranda wenyu pane zvakanaka, vanozvikudza ngavarege kundimanikidza.
\v 123 Meso angu aperera ruponeso rwenyu, neshoko rekururama kwenyu.
\v 124 Batai muranda wenyu zvinoenderana netsitsi dzenyu, uye ndidzidzisei zvimiso zvenyu.
\v 125 Ndiri muranda wenyu, ndipei kunzwisisa; kuti ndizive zvipupuro zvenyu.
\v 126 Inguva yaJehovha yekushanda; \add nokuti\add* vakadarika murairo wenyu.
\v 127 Naizvozvo ndinoda mirairo yenyu kupfuura goridhe, zvirokwazvo, kupfuura goridhe rakaisvonaka.
\v 128 Naizvozvo ndinokudza zviga zvenyu zvese, zvese zvakarurama, ndinovenga nzira imwe neimwe yenhema.
\p
\v 129 Zvipupuro zvenyu zvinoshamisa; naizvozvo mweya wangu unozvichengetedza.
\v 130 Kuzarurwa kwemashoko enyu kunopa chiedza; kunopa njere zvituta.
\v 131 Ndakashamisa muromo wangu ndikatakwaira; nokuti ndakashuva mirau yenyu.
\v 132 Tendeukirai kwandiri, mugondinzwira tsitsi, setsika \add yenyu\add* kune vanoda zita renyu.
\v 133 Simbisai matsimba angu mushoko renyu, uye chakaipa chipi nechipi chirege kutonga pamusoro pangu.
\v 134 Ndinunurei kubva pamanikidzo yevanhu, kuti ndichengetedze zviga zvenyu.
\v 135 Vhenekeresai chiso chenyu pamusoro pemuranda wenyu; uye ndidzidzisei zvimiso zvenyu.
\v 136 Nzizi dzemvura dzinoburuka pameso angu, nokuti havachengeti murairo wenyu.
\p
\v 137 Imwi makarurama, Jehovha, nemitongo yenyu yakatwasanuka.
\v 138 Makaraira zvipupuro zvenyu mukururama uye mukutendeka.
\v 139 Kushingaira kwangu kwakandipedza, nokuti vadzivisi vangu vakakangwanwa mashoko enyu.
\v 140 Shoko renyu rakaisvonaka; naizvozvo muranda wenyu anorida.
\v 141 Ndiri mudiki, uye anozvidzwa; \add asi\add* handikanganwi zviga zvenyu.
\v 142 Kururama kwenyu kururama nekusingaperi, uye murairo wenyu ichokwadi.
\v 143 Manikidzo nedambudziko zvakandiwana; mirau wenyu mufaro wangu.
\v 144 Kururama kwezvipupuro zvenyu ndekwekusingaperi, ndipei kunzwisisa, zvino ndichararama.
\p
\v 145 Ndakadana nemoyo wangu wese; ndipindurei, Jehovha; ndichachengetedza mzvimiso zvenyu.
\v 146 Ndakadana kwamuri; ndiponesei, kuti ndichengete zvipupuro zvenyu.
\v 147 Ndakatangira mambakwedza ndikadana; ndakataririra shoko renyu.
\v 148 Meso angu akatangira mirindiro yeusiku, kuti ndifunganye shoko renyu.
\v 149 Inzwai inzwi rangu zvichienderana neunyoro hwenyu; Jehovha, ndiraramisei zvinoenderana nemutongo wenyu.
\v 150 Vanoswedera ivo vanotevera zvakaipa; vari kure nemurairo wenyu.
\v 151 Imwi muri pedo, Jehovha; uye mirau yenyu yese ichokwadi.
\v 152 Kubva kare ndichiziva zvipupuro zvenyu kuti makazviteya kusvika rinhi narinhi.
\p
\v 153 Tarirai dambudziko rangu mugondinunura; nokuti handikanganwi murairo wenyu.
\v 154 Ndirevererei mhosva yangu, mugondidzikunura; ndiraramisei zvinoenderana neshoko renyu.
\v 155 Ruponeso rwuri kure nevakaipa; nokuti havatsvaki zviga zvenyu.
\v 156 Tsitsi dzenyu izhinji, Jehovha; ndiraramisei zvinoenderana nemitongo yenyu.
\v 157 Vashushi vangu vazhinji, nevavengi vangu; handitsauki pazvipupuro zvenyu.
\v 158 Ndakaona vadariki ndikasema; nokuti havana kuchengetedza shoko renyu.
\v 159 Cherekedzai kuti ndinoda sei zviga zvenyu, Jehovha, zvichienderana neunyoro hwenyu.
\v 160 Kutanga shoko renyi ichokwadi; neumwe neumwe wemitongo yenyu wakarurama uriko kusvika rinhi narinhi.
\p
\v 161 Machinda akandishusha pasina chikonzero; uye moyo wangu wakatya nekuda kwemashoko enyu.
\v 162 Ndinofarira shoko renyu kwazvo, somunhu awana zvizhinji zvakapambiwa.
\v 163 Nhema ndinodzivenga nokudzisema; asi murairo wenyu ndinouda.
\v 164 Ndinokurumbidzai kanomwe pazuva, nokuda kwezvakarurama zvamakatonga.
\v 165 Vanoda murairo wenyu vane rugare rukuru; hapana chinovagumbusa.
\v 166 Ndakatarira kuponesa kwenyu, Jehovha, ndikaita mirairo yenyu.
\v 167 Mweya wangu wakachengeta zvipupuriro zvenyu; ndinozvida kwazvo.
\v 168 Ndakachengeta zviga zvenyu nezvipupuriro zvenyu; nokuti nzira dzangu dzese dziri pamberi penyu.
\p
\v 169 Kudana kwangu ngakusvike pamberi penyu, Jehovha; ndipei njere sezvinoreva shoko renyu.
\v 170 Kukumbira kwangu ngakusvike pamberi penyu; ndirwirei sezvinoreva shoko renyu.
\v 171 Miromo yangu ngairumbidze; nokuti munondidzidzisa mirairo yenyu.
\v 172 Rurimi rwangu ngaruimbe shoko renyu; nokuti mirairo yenyu yese yakarurama.
\v 173 Ruoko rwenyu ngarundibatsire; nokuti ndakasanangura zviga zvenyu.
\v 174 Ndakashuva kuponesa kwenyu, Jehovha; murairo wenyu ndiwo mufaro wangu mukuru.
\v 175 Mweya wangu ngaurarame, ugokurumbidzai; nezvamakatonga ngazvindibatsire.
\v 176 Ndakadzungaira segwai rakarasi ika; tsvakai muranda wenyu; nokuti handikanganwi mirairo yenyu.

\c 119
\s Kunaka kukuru kweShoko raJehovha
\p
\v 1 Vakaropafadzwa avo vane nzira yakarurama, Vanofamba mumurau waJehovha.
\v 2 Vakaropafadzwa vanochengeta zvipupuriro zvake, Vanomutsvaka nomwoyo wose.
\v 3 Zvirokwazvo, havaiti chinhu chisina kururama, Vanofamba munzira dzake.
\v 4 Makatiraira zvirevo zvenyu, Kuti tizvichengete zvakanaka.
\v 5 Haiwa, dai nzira dzangu dzakagadzirirwa Kuchengeta mitemo yenyu.
\v 6 Ipapo handinganyadziswi, Kana ndichirangarira mirairo yenyu yose.
\v 7 Ndichakuvongai nomwoyo wakarurama, Kana ndichidzidza zvamakatonga zvakarurama.
\v 8 Ndichachengeta mitemo yenyu; Haiwa, regai kundirasha chose.
\v 9 Jaya ringaramba richinatsa nzira yaro neiko? Kana richichenjerera sezvinoraira shoko renyu.
\v 10 Ndakakutsvakai nomwoyo wangu wose; Musanditendera kutsauka pamirairo yenyu.
\v 11 Shoko renyu ndakariviga mumwoyo wangu, Kuti ndirege kukutadzirai.
\v 12 Imi munofanira kukudzwa, Jehovha; Ndidzidzisei mitemo yenyu.
\v 13 Ndakadudzira nemiromo yangu Zvose zvamakatonga nomuromo wenyu.
\v 14 Ndakafara kwazvo munzira yezvipupuriro zvenyu, Sezvandinofarira fuma yose.
\v 15 Ndichafungisisa zvirevo zvenyu, Nokurangarira nzira dzenyu.
\v 16 Ndichazvifadza nemitemo yenyu; Handingakanganwi shoko renyu.
\v 17 Itirai muranda wenyu zvakanaka, kuti ndirarame; Ipapo ndichachengeta shoko renyu.
\v 18 Ndisvinudzei meso angu, kuti ndione Zvinhu zvinoshamisa zviri pamurau wenyu.
\v 19 Nokuti ndiri mutorwa panyika; Regai kundivanzira>mirairo yenyu.
\v 20 Mweya wangu wapera nokushuva Panguva dzose zvamakatonga.
\v 21 Makaraira vanozvikudza, Ngavatukwe vanotsauka pamirairo yenyu.
\v 22 Bvisai kwandiri kushorwa nokuzvidzwa; Nokuti ndakachengeta zvipupuriro zvenyu.
\v 23 Machindawo akagara akandireva; Asi muranda wenyu akafungisisa mitemo yenyu.
\v 24 Zvipupuriro zvenyuwo zvinondifadza kwazvo, Ndizvo zvinondipa mano.
\v 25 Mweya wangu unonamatira guruva; Ndiponesei neshoko renyu.
\v 26 Ndakadudzira nzira dzangu, imi makandipindura; Ndidzidzisei mitemo yenyu.
\v 27 Ndidzidzisei ndinzwisise nzira yezvirevo zvenyu; Ipapo ndichafungisisa mabasa enyu anoshamisa.
\v 28 Mweya wangu unonyunguruka nokuremerwa; Ndisimbisei sezvinorehwa neshoko renyu.
\v 29 Bvisai kwandiri nzira yenhema; Nenyasha dzenyu mundipe murau wenyu.
\v 30 Ndakasanangura nzira yakatendeka; Ndakaisa zvamakatonga pamberi pangu.
\v 31 Ndinonamatira zvipupuriro zvenyu; Jehovha, regai kundinyadzisa.
\v 32 Ndichamhanya nenzira yemirairo yenyu, Kana munenge makurisa mwoyo wangu.
\v 33 Ndidzidzisei, Jehovha, nzira yemitemo yenyu; Ndigoichengeta kusvikira pakuguma.
\v 34 Ndipei njere, ndichengete murau wenyu; Zvirokwazvo, ndichauchengeta nomwoyo wangu wose.
\v 35 Ndifambisei munzira yemirairo yenyu; Nokuti ndinoifarira kwazvo.
\v 36 Kweverai mwoyo wangu kuzvipupuriro zvenyu, Urege kukweverwa mukuchiva.
\v 37 Dzorai meso angu ndirege kuona zvisina maturo, Mundiponese panzira dzenyu.
\v 38 Simbisai Shoko renyu kumuranda wenyu, Rakakwanira vanokutyai.
\v 39 Bvisai kushoorwa kwangu kwandinotya, Nokuti zvamakatonga zvakanaka.
\v 40 Tarirai, ndakashuva zvirevo zvenyu; Ndiponesei mukururama kwenyu.
\v 41 Ngoni dzenyu ngadziuyewo kwandiri, Jehovha, Iko kuponesa kwenyu, sezvinoreva shoko renyu.
\v 42 Naizvozvo ndichagona kupindura anondishora; Nokuti ndinovimba neshoko renyu.
\v 43 Regai kubvisa shoko rezvokwadi chose pamuromo wangu; Nokuti ndakatarira zvamakatonga.
\v 44 Naizvozvo ndichasichengeta murau wenyu Nokusingaperi-peri.
\v 45 Ndichasifamba ndakasununguka, Nokuti ndakatsvaka zvirevo zvenyu.
\v 46 Ndichataurawo zvipupuriro zvenyu pamberi pamadzimambo, Ndisinganyadziswi.
\v 47 Ndichazvifadza kwazvo nemirairo yenyu, Yandinoda.
\v 48 Ndichasimudzirawo maoko angu kumirairo yenyu, yandinoda; Ndichafungisisa mitemo yenyu.
\v 49 Rangarirai shoko renyu kumuranda wenyu, Nokuti makandimutsira tariro.
\v 50 Ndizvo zvinondinyaradza pakutambudzika kwangu; Nokuti shoko renyu rakandiponesa.
\v 51 Vanozvikudza vakandiseka kwazvo; Kunyange zvakadaro handina kutsauka pamurau wenyu.
\v 52 Ndakarangarira zvamakatonga kare-kare, Jehovha, Ndikazvinyaradza.
\v 53 Kutsamwa kukuru kwakandibata, Nokuda kwavakaipa vanorasha murau wenyu.
\v 54 Mitemo yenyu yaiva nziyo dzangu Mumba muutorwa hwangu.
\v 55 Ndakarangarira zita renyu, Jehovha, usiku, Ndikachengeta murau wenyu.
\v 56 Ndizvo zvandakanga ndinazvo, Nokuti ndakachengeta zvirevo zvenyu.
\v 57 Jehovha ndiye mugove wangu; Ndakati, ndichachengeta mashoko enyu.
\v 58 Ndakakumbira chiso chenyu nomwoyo wangu wose; Ndinzwirei nyasha, sezvinoreva shoko renyu.
\v 59 Ndakafunga nzira dzangu, Ndikadzorera tsoka dzangu kuzvipupuriro zvenyu.
\v 60 Ndakakurumidza, handina kunonoka Kuchengeta mirairo yenyu.
\v 61 Mabote avakaipa akandimonera; Asi handina kukanganwa murau Venyu.
\v 62 Ndichamuka pakati pousiku kuti ndikuvongei Pamusoro pezvamakatonga zvakarurama.
\v 63 Ndiri shamwari yavose vanokutyai, Neyavanochengeta zvirevo zvenyu.
\v 64 Jehovha, pasi pazere nengoni dzenyu; Ndidzidzisei mitemo yenyu.
\v 65 Makaitira muranda wenyu zvakanaka, Jehovha, sezvinoreva shoko renyu.
\v 66 Ndidzidzisei ungwaru hwakanaka nenjere; Nokuti ndakatenda mirairo yenyu.
\v 67 Ndakati ndichigere kutambudzika ndikarashika; Asi zvino ndinochengeta shoko renyu.
\v 68 Imi makanaka, uye munoita zvakanaka; Ndidzidzisei mitemo yenyu.
\v 69 Vanozvikudza vakandipomera nhema; Ndichachengeta zvirevo zvenyu nomwoyo wangu wose.
\v 70 Mwoyo wavo wakakora samafuta; Asi ini ndinofarira murau wenyu kwazvo.
\v 71 Zvakanga zvakanaka kuti nditambudzike; Kuti ndidzidze mitemo yenyu.
\v 72 Murau womuromo wenyu wakanaka kwandiri Kukunda zviuru zvamazana zvendarama nesirivha.
\v 73 Maoko enyu akandiita nokundisimbisa; Ndipei kunzwisisa, kuti ndidzidze mirairo yenyu.
\v 74 Vanokutyai vachandiona ndokufara; Nokuti ndakatarira shoko renyu.
\v 75 Ndinoziva, Jehovha, kuti zvamakatonga zvakarurama, Uye kuti makanditambudza nokutendeka.
\v 76 Ndinokumbira kuti tsitsi dzenyu dzindinyaradze, Sezvamakareva kumuranda wenyu.
\v 77 Unyoro hwenyu ngabuye kwandiri, kuti ndirarame; Nokuti murau wenyu ndiwo mufaro wangu mukuru.
\v 78 Vanozvikudza ngavanyadziswe; nokuti vakanthitira zvakaipa ndisina mhosva; Asi ndichafungisisa zvirevo zvenyu.
\v 79 Vanokutyai ngavadzokere kwandiri, Vagoziva zvipupuriro zvenyu.
\v 80 Mwoyo wangu ngaururame pamitemo yenyu; Kuti ndirege kunyadziswa.
\v 81 Mweya wangu unopanga kuponesa kwenyu; Asi ndinotarira shoko renyu.
\v 82 Meso angu anopera nokutsvaka shoko renyu, Ndichiti, "Muchandinyaradza riniko?"
\v 83 Nokuti ndava sehombodo iri muutsi; Kunyange zvakadaro handikanganwi mitemo yenyu.
\v 84 Mazuva omuranda wenyu manganiko? Muchatonga riniko vanonditambudza?
\v 85 Vanozvikudza vakandicherera hunza, Ivo vasingatereri murau wenyu.
\v 86 Mirairo yenyu yose yakatendeka; Vanonditambudza ndisina mhosva; ndibatsirei imi.
\v 87 Vakanga voda kundiparadza pasi; Asi handina kusiya zvirevo zvenyu.
\v 88 Ndiponesei nokuda kwounyoro hwenyu; Naizvozvo ndichachengeta chipupuriro chomuromo wenyu.
\v 89 Shoko renyu rakasimba kudenga Nokusingaperi, Jehovha.
\v 90 Kutendeka kwenyu kunosvika kumarudzi namarudzi; Imi makasimbisa pasi, panoramba pagere.
\v 91 Zvinoramba zvigere nanhasi sezvamakatema; Nokuti zvinhu zvose varanda venyu.
\v 92 Dai murau wenyu usina kuva mufaro wangu mukuru, Ndingadai ndakaparara nedambudziko rangu.
\v 93 Handingatongokanganwi zvirevo zvenyu; Nokuti makandiponesa nazvo.
\v 94 Ndiri wenyu, ndiponesei; Nokuti ndakatsvaka zvirevo zvenyu.
\v 95 Vakaipa vakandigarira kuti vandiparadze; Asi ndichafunga zvipupuriro zvenyu.
\v 96 Ndakaona kuguma kwezvose zvakakwana, Asi murayiro wenyu mupamhi kwazvo.
\v 97 Haiwa, ndinoda murau wenyu seiko! Ndicho chandinofungisisa zuva rose.
\v 98 Mirairo yenyu inondiita akachenjera kupfuura vavengi vangu; Nokuti inogara neni nokusingaperi.
\v 99 Ndine njere kupfuura vadzidzisi vangu vose; Nokuti zvipupuriro zvenyu ndizvo zvandinofungisisa.
\v 100 Ndinonzwisisa kupfuura vakakwegura, Nokuti ndakachengeta zvirevo zvenyu.
\v 101 Ndakadzora tsoka dzangu panzira dzose dzakaipa; Kuti ndichengete shoko renyu.
\v 102 Handina kutsauka pane zvamatonga; Nokuti makandidzidzisa.
\v 103 Mashoko enyu anonaka seiko mukanwa mangu! Zvirokwazvo, anokunda uchi mumuromo mangu!
\v 104 Pazvirevo zvenyu ndinowana njere; Saka ndinovenga nzira dzose dzenhema.
\v 105 Shoko renyu ndiwo mwenje wetsoka dzangu, Nechiedza panzira yangu.
\v 106 Ndakapika, ndikazvisimbisa, Kuti ndichachengeta zvamakatonga zvakarurama.
\v 107 Ndinotambudzika kwazvo; Ndiponesei, Jehovha, neshoko renyu.
\v 108 Gamuchirai henyu Jehovha ndizvo zvandinokumbira zvipo zvomuromo wangu zvandinopa nomwoyo wangu, Mundidzidzise zvamakatonga.
\v 109 Mweya wangu unongosiva muruoko rwangu; Kunyange zvakadaro handikanganwi murau wenyu.
\v 110 Vakaipa vakanditeyera musungo; Kunyange zvakadaro handina kutsauka pazvirevo zvenyu.
\v 111 Zvipupuriro zvenyu ndakazviita nhaka yangu nokusingaperi; Nokuti ndizvo zvinofadza mwoyo wangu.
\v 112 Ndakarerekera mwoyo wangu kuti uite mitemo yenyu, Nokusingaperi, kusvikira pakuguma.
\v 113 Ndinovenga vane mwoyo miviri; Asi ndinoda murau wenyu.
\v 114 Imi muri chivando changu nenhoo yangu; Ndinotarira shoko renyu.
\v 115 Ibvai kwandiri, imi munoita zvakaipa; Kuti ndichengete mirairo yaMwari wangu.
\v 116 Nditsigirei sezvinoreva shoko renyu, kuti ndirarame; Kuti ndirege kunyadziswa pakutarira kwangu.
\v 117 Nditsigirei, ndichengetwe, Ndigoramba ndichirangarira mitemo yenyu.
\v 118 Makazvidza vose vanotsauka pamitemo yenyu; Nokuti kunyengera kwavo inhema.
\v 119 Vakaipa vose vapasi munovagumisa sefuro; Saka ndinoda zvipupuriro zvenyu.
\v 120 Nyama yangu inobvunda nokukutyai; Ndinotya zvamakatonga.
\v 121 Ndakaita zvakatongwa nezvakarurama; Musandiisa kuvamanikidzi vangu.
\v 122 Ivai rubatso rwomuranda wenyu kuti ndiitirwe zvakanaka, Vanozvikudza ngavarege kundimanikidza.
\v 123 Meso angu apera nokutsvaka kuponesa kwenyu, Neshoko renyu rakarurama.
\v 124 Itirai muranda wenyu nounyoro hwenyu, Mundidzidzise mitemo yenyu.
\v 125 Ndiri muranda wenyu, ndipei njere; Kuti ndizive zvipupuriro zvenyu.
\v 126 Inguva yaJehovha yokubata nayo; Nokuti vakaputsa murau wenyu.
\v 127 Saka ndinoda mirairo yenyu Kupfuura ndarama, zvirokwazvo, kupfuura ndarama yakaisvonaka.
\v 128 Saka ndinoti, zvirevo zvenyu zvose pamusoro pezvose zvakarurama; Ndinovenga nzira dzose dzenhema.
\v 129 Zvipupuriro zvenyu zvinoshamisa; Saka mweya wangu unozvichengeta.
\v 130 Kuzarurwa kwamashoko ettyu kunopa chiedza; Kunopa njere vasina mano.
\v 131 Ndakashamisa muromo wangti kwazvo, ndikatakwaira; Nokuti ndakashuva mirairo yenyu.
\v 132 Ringirirai kwandiri, mundinzwire nyasha, Sezvamunoitira vanoda zita renyu.
\v 133 Simbisirai kutsika kwangu mushoko renyu; Zvakaipa ngazvirege kutonga vane simba pamusoro pangu.
\v 134 Ndidzikinurei pakumanikidza kwomunhu; Naizvozvo ndichachengeta zvirevo zvenyu.
\v 135 Chiso chenyu ngachivhenekere muranda wenyu; Mundidzidzise mitemo yenyu.
\v 136 Nzizi dzemvura dzinoyerera pameso angu, Nokuti havachengeti murau wenyu.
\v 137 Imi makarurama, Jehovha, Nezvamakatonga zvakaruramawo.
\v 138 Makaraira zvipupuriro zvenyu nokururama Uye nokutendeka kukuru.
\v 139 Kushingaira kwangu kwakandipedza, Nokuti vadzivisi vangu vakakangwana mashoko enyu.
\v 140 Shoko renyu rakaisvonatswa; Saka muranda wenyu anorida.
\v 141 Ndiri muduku, ndakazvidzwa; Asi handikanganwi zvirevo zvenyu.
\v 142 Kururama kwenyu ndiko kururama kusingaperi, Nomurau wenyu izvokwadi.
\v 143 Nhamo nokumanikidzwa zvakandibata; Asi mirairo yenyu ndiwo mufaro wangu mukuru.
\v 144 Zvipupuriro zvenyu zvakarurama nokusingaperi; Ndipei njere, ndigorarama.
\v 145 Ndakadana nomwoyo wangu wose; ndipindurei, Jehovha; Ndichachengeta mitemo yenyu.-,
\v 146 Ndakadana kwamuri; ndiponesei, Ndigochengeta zvipupuriro zvenyu.
\v 147 Ndakatangira mambakwedza ndikadana; Ndakatatim mashoko
\v 148 Meso angu akatangira nguva dzousiku, Kuti ndifungisise shoko renyu.
\v 149 Inzwai inzwi rangu nokuda kwounyoro hwenyu; Ndiponesei Jehovha, sezvinoreva zvamakatonga.
\v 150 Vanotevera zvakaipa voswedera pedyo; Vari kure nomurau wenyu.
\v 151 Imi muri pedyo, Jehovha; Mirairo yenyu izvokwadi.
\v 152 Kubva kare ndakaziva nezvipupuriro zvenyu Kuti makazviteya nokusingaperi.
\v 153 Tarirai dambudziko rangu, mundirwire; Nokuti handikanganwi murau wenyu.
\v 154 Ndireverei mhosva yangu, mundidzikinure; Ndiponesei sezvinoreva shoko renyu.
\v 155 Kuponeswa kuri kure navakaipa; Nokuti havatsvaki mitemo yenyu.
\v 156 Ngoni dzenyu izhinji, Jehovha; Ndiponesei sezvinoreva zvamakatonga.
\v 157 Vatambudzi vangu navadzivisi vangu vazhinji; Kunyange zvakadaro handina kutsauka pazvipupuriro zvenyu.
\v 158 Ndakaona vanyengedzeri, ndikavasema; Nokuti havana kuchengeta shoko renyu.
\v 159 Fungai kuti ndinoda zvirevo zvenyu; Ndiponesei, Jehovha, nokuda kwounyoro hwenyu.
\v 160 Unganidzo yeshoko renyu izvokwadi; Zvose zvamakatonga, zvakarurama, zvinogara nokusingaperi.
\v 161 Machinda akanditambudza ndisina mhosva; Asi mwoyo wangu unotya shoko renyu.
\v 162 Ndinofarira shoko renyu kwazvo, Somunhu awana zvizhinji zvakapambwa.
\v 163 Nhema ndinodzivenga nokudzisema; Asi murau wenyu ndinouda.
\v 164 Ndinokurumbidzai kanomwe pazuva, Nokuda kwezvakarurama zvamakatonga.
\v 165 Vanoda murau wenyu vane rugare rukuru; Hapana chinovagumbusa.
\v 166 Ndakatarira kuponesa kwenyu, Jehovha, Ndikaita mirairo yenyu.
\v 167 Mweya wangu wakachengeta zvipupuriro zvenyu; Ndinozvida kwazvo.
\v 168 Ndakachengeta zvirevo zvenyu nezvipupuriro zvenyu; Nokuti nzira dzangu dzose dziri pamberi penyu.
\v 169 Kudana kwangu ngakusvike pamberi penyu, Jehovha; Ndipei njere sezvinoreva shoko renyu.
\v 170 Kukumbira kwangu ngakusvike pamberi penyu; Ndirwirei sezvinoreva shoko renyu.
\v 171 Miromo yangu ngairumbidze; Nokuti munondidzidzisa mitemo yenyu.
\v 172 Rurimi rwangu ngaruimbe shoko renyu; Nokuti mirairo yenyu yose yakarurama.
\v 173 Ruoko rwenyu ngarundibatsire; Nokuti ndakasanangura zvirevo zvenyu.
\v 174 Ndakashuva kuponesa kwenyu, Jehovha; Murau wenyu ndiwo mufaro wangu mukuru.
\v 175 Mweya wangu ngaurarame, ugokurumbidzai; Nezvamakatonga ngazvindibatsire.
\v 176 Ndakadzungaira segwai rakarashika; tsvakai muranda wenyu; Nokuti handikanganwi mirairo yenyu.

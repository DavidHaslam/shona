\c 119
\s Murairo waJehovha
\d Arefu
\p
\v 1 Vakaropafadzwa vakarurama panzira, vanofamba mumurairo waJehovha.
\v 2 Vakaropafadzwa vanochengeta zvipupuro zvake, vanomutsvaka nemoyo wese.
\v 3 Chakaipa havaitiwo, vanofamba munzira dzake.
\v 4 Imwi makaraira kuchengeta zvimiso zvenyu mukushingaira.
\v 5 Haiwa, dai nzira dzangu dzakagadzirirwa kuchengeta zviga yenyu.
\v 6 Ipapo handinganyadziswi, pandinenge ndichichenjerera mirau yenyu yese.
\v 7 Ndichakurumbidzai neuchokwadi hwemoyo, kana ndadzidza mitongo yenyu yakarurama.
\v 8 Ndichachengeta zviga zvenyu; regai kundirasiya chose.
\p
\v 9 Jaya ringanatsa nzira yaro nei? Nekuchenjerera zvonoenderana neshoko renyu.
\v 10 Ndakakutsvakai nemoyo wangu wese; musanditendera kutsauka pamirau yenyu.
\v 11 Shoko renyu ndakaviga mumoyo wangu, kuti ndirege kukutadzirai.
\v 12 Rumbidzwai imwi Jehovha; ndidzidzisei zviga zvenyu.
\v 13 Nemiromo yangu ndakarondedzera mitongo yese yemuromo wenyu.
\v 14 Ndakafara munzira yezvipupuriro zvenyu, uye sepakupfuura fuma yese.
\v 15 Ndichafunganya zvimiso zvenyu, nekurangarira nzira dzenyu.
\v 16 Ndichazvifadza nezviga zvenyu; handingakanganwi shoko renyu.
\p
\v 17 Batai muranda wenyu zvakanaka, kuti ndirarame uye ndichachengete shoko renyu.
\v 18 Zarurai maziso angu kuti ndione zvinhu zvinoshamisa zviri pamurairo wenyu.
\v 19 Ndiri mweni panyika; musandivanzira mirau yenyu.
\v 20 Mweya wangu wapera nekushuva mitongo yenyu panguva dzese.
\v 21 Makatsiura vanozvikudza vakatukwa, vanotsaura pamirau yenyu.
\v 22 Bvisai kwandiri kushorwa nekuzvidzwa; nokuti ndakachengeta zvipupuro zvenyu.
\v 23 Machindawo akagara vakataura vachindirwisa; muranda wenyu wakafunganya zviga zvenyu.
\v 24 Zvipupuro zvenyuwo mufaro wangu, vapi vangu vemazano.
\p
\v 25 Mweya wangu unonamatira kuguruva; ndiraramisei neshoko renyu.
\v 26 Ndakarondedzera nzira dzangu, uye imwi makandipindura; ndidzidzisei zviga zvenyu.
\v 27 Ndiitei ndinzwisise nzira zvimiso zvenyu, saizvozvi ndichataura mabasa enyu anoshamisa.
\v 28 Mweya wangu unonodonha nekuda kwekurwadziwa; ndisimbisei zvinoenderana neshoko renyu.
\v 29 Bvisai kwandiri nzira yenhema; uye mupe kwandiri murairo wenyu nenyasha.
\v 30 Ndakasarudza nzira yakatendeka; ndakaisa mitongo yenyu \add pamberi pangu\add*.
\v 31 Ndakanamatira pazvipupuro zvenyu; Jehovha, musandiisa pakunyadziswa.
\v 32 Ndichamhanya \add ne\add*nzira yemirau yenyu, nokuti muchakurisa moyo wangu.
\p
\v 33 Ndidzidzisei Jehovha, nzira yezviga zvenyu; zvino ndichaichengeta \add kusvika\add* pakuguma.
\v 34 Ndipei kunzwisisa, zvino ndichachengeta murairo wenyu, hongu, ndichaichengetedza nemoyo wese.
\v 35 Ndifambisei munzira yemirau yenyu; nokuti ndinofara mairi.
\v 36 Rerekerai moyo wangu kuzvipupuro zvenyu, uye kwete kuruchiva.
\v 37 Bvisai meso angu pakuona zvisina maturo, ndiraramisei munzira yenyu.
\v 38 Simbisai Shoko renyu kumuranda wenyu, \add wakazvipira\add* kukutyai.
\v 39 Bvisai kushoorwa kwangu kwandinotya, nokuti mitongo yenyu yakanaka.
\v 40 Tarirai, ndakashuva zvimiso zvenyu; ndiraramisei mukururama kwenyu.
\p
\v 41 Tsitsi dzenyu ngadziuyewo kwandiri, Jehovha, ruponeso rwenyu, zvichienderana neshoko renyu.
\v 42 Ipapo ndichagona kupindura iye anondishora, nokuti ndinovimba neshoko renyu.
\v 43 Zvino musabvisa shoko rechokwadi kubva mumuromo mangu, nokuti ndakavimba nemitongo yengu.
\v 44 Saizvozvo ndichachengetedza murairo wenyu rinhi narinhi, kusvika pakusingaperi-peri.
\v 45 Zvino ndichafamba ndakafaranuka, nokuti ndinotsvaka zvimiso zvenyu.
\v 46 Ndichataura zvemzvipupuro zvenyuwo pamberi pemadzimambo, uye handinganyadziswi.
\v 47 Zvino ndichazvifadza mumirairo yenyu, yandinoda.
\v 48 Zvino ndichasimudzira maoko angu kumirairo yenyu yandinoda; uye ndichafunganya zvimiso zvenyu.
\p
\v 49 Rangarirai shoko kumuranda wenyu, ramakandiita ndivimbe naro.
\v 50 Iyi ndiyo nyaradzo yangu pakutambudzika kwangu; nokuti shoko renyu rakandiraramisa.
\v 51 Vanozvikudza vakandiseka kwazvo; handina kutsauka pamurau wenyu.
\v 52 Ndakarangarira mitongo yenyu yekare, Jehovha, zvino ndikazvinyaradza.
\v 53 Kutsamwa kukuru kwakandibata nekuda kwevakaipa vanosiya murau wenyu.
\v 54 Zvimiso zvenyu zvakava nziyo dzangu muimba yeutorwa hwangu.
\v 55 Ndakarangarira zita renyu, Jehovha, muusiku, uye ndakachengeta murau wenyu.
\v 56 Izvi zvakava zvangu nokuti ndakachengetedza zviga zvenyu.
\p
\v 57 Jehovha mugove wangu; ndakati, ndichachengeta mashoko enyu.
\v 58 Ndakakumbira chiso chenyu nemoyo wese; ndinzwirei tsitsi zvinoenderana neshoko renyu.
\v 59 Ndakafunganya nzira dzangu, ndokutendeusira tsoka dzangu kuzvipupuro zvenyu.
\v 60 Ndakakurumidza, uye handina kunonoka kuchengetedza mirairo yenyu.
\v 61 Mabote evakaipa akandimonera; handina kukanganwa murau wenyu.
\v 62 Pakati peusiku ndichamuka, kukuvongai nekuda kwemitongo yenyu yakarurama.
\v 63 Ndiri shamwari yevese vanokutyai, neyevanochengeta zviga zvenyu.
\v 64 Jehovha, pasi pazere netsitsi dzenyu; ndidzidzisei zvimiso zvenyu.
\p
\v 65 Makaitira muranda wenyu zvakanaka, Jehovha, zvinoenderana neshoko renyu.
\v 66 Ndidzidzisei pfungwa yakanaka neruzivo; nokuti ndakatenda mirairo yenyu.
\v 67 Ndisati ndatambudzika ndakatsauka, asi ikozvino ndakachengetedza shoko renyu.
\v 68 Imwi makanaka, munoita zvakanaka; ndidzidzisei zvimiso zvenyu.
\v 69 Vanozvikudza vakandipomera nhema; ndichachengeta zviga zvenyu nemoyo wese.
\v 70 Moyo wavo wakakora semafuta; ini ndinofara mumurau wenyu.
\v 71 Zvakanaka kuti nditambudzwe; kuti ndidzidze zvimiso yenyu.
\v 72 Murairo wemuromo wenyu uri nani kwandiri pane zvuru zvegoridhe nesirivha.
\p
\v 73 Maoko enyu akandiita nekundiumba; ndipei kunzwisisa, kuti ndidzidze mirairo yenyu.
\v 74 Vanokutyai vachandiona ndokufara; nokuti ndakataririra pashoko renyu.
\v 75 Ndinoziva Jehovha, kuti mitongo yenyu yakarurama, uye imwi makanditambudza mukutendeka.
\v 76 Tsitsi dzenyu ngadzive hadzo \add dzenyaradzo yangu\add*, zvinoenderana neshoko renyu kumuranda wenyu.
\v 77 Unyoro hwenyu ngahwuuye kwandiri kuti ndirarame; nokuti murau wenyu mufaro wangu.
\v 78 Vanozvikudza ngavanyadziswe; nokuti vakandibata nekunditsausa pasina chikonzero, ndichafunganya zviga zvenyu.
\v 79 Vanokutyai ngavatendeukire kwandiri, nevanoziva zvipupuro zvenyu.
\v 80 Moyo wangu ngauperere pazvimiso zvenyu; kuti ndisanyadziswa.
\p
\v 81 Mweya wangu unopera nekupanga ruponeso rwenyu; ndinotaririra pashoko renyu.
\v 82 Meso angu anopera nekupanga shoko renyu, ndichiti: Muchandinyaradza rinhi?
\v 83 Nokuti ndava sehombodo \add yewaini\add* iri muutsi; handina kukanganwa zvimiso zvenyu.
\v 84 Mangani mazuva emuranda wenyu? Muchaita rinhi mutongo wevanonditambudza?
\v 85 Vanozvikudza vakandicherera makomba, zvisingaenderani nemurau wenyu.
\v 86 Mirairo yenyu yese yakatendeka; vanondishusha nenhema; ndibatsirei imwi.
\v 87 Vakapotsa kundipedza panyika; asi handina kusiya zviga zvenyu.
\v 88 Ndiraramisei zvichienderana neunyoro hwenyu, zvino ndichachengeta chipupuro chemuromo wenyu.
\p
\v 89 Nekusingaperi, Jehovha, shoko renyu rakatsiga mumatenga.
\v 90 Kutendeka kwenyu kunosvika kumazera nemazera, imwi makasimbisa nyika, zvino inomira.
\v 91 Zvichienderana nezvimiso zvenyu, zvakamira \add kusvika\add* zuva rino; nokuti zvese varanda venyu.
\v 92 Dai murau wenyu usina kuva mufaro wangu mukuru, ndingadai ndakaparara mudambudziko rangu.
\v 93 Nekusingaperi handingakanganwi zviga zvenyu, nokuti makandiraramisa nazvo.
\v 94 Ndiri wenyu, ndiponesei; nokuti ndakatsvaka zviga zvenyu.
\v 95 Vakaipa vakandigarira kundiparadza; ndichacherekedza zvipupuro zvenyu.
\v 96 Ndakaona kuguma kwekukwana kwese, murairo wenyu mupamhi kwazvo.
\p
\v 97 Ndinoda sei murau wenyu! Zuva rese kufunganya kwangu.
\v 98 Kubudikidza nemirairo yenyu makandichenjedza kupfuura vavengi vangu, nokuti ineni kusvika rinhi narinhi.
\v 99 Ndine kunzwisisa kupfuura vadzidzisi vangu vese; nokuti kufunganya kwangu ndizvo zvipupuro zvenyu.
\v 100 Ndinonzwisisa kupfuura vakwegura, nokuti ndakachengetedza zviga zvenyu.
\v 101 Ndakadzora tsoka dzangu panzira imwe neimwe yakaipa, kuti ndichengetedze shoko renyu.
\v 102 Handina kutsauka pamitongo yenyu; nokuti makandidzidzisa.
\v 103 Anotapira sei mashoko enyu pakuravira kwangu! Kupfuura uchi mumuromo mangu!
\v 104 Kubudikidza nezviga zvenyu ndinowana kunzwisisa, naizvozvo ndikavenga nzira imwe neimwe yenhema.
\p
\v 105 Shoko renyu mwenje kutsoka dzangu, nechiedza kunzira yangu.
\v 106 Ndakapika, ndi\add cha\add*zvisimbisa, kuchengetedza mitongo yenyu yakarurama.
\v 107 Ndinotambudzika kwazvo; ndiraramisei, Jehovha, zvinoenderana neshoko renyu.
\v 108 Gamuchirai henyu zvipo zvekuzvidira zvemuromo wangu, Jehovha, mugondidzidzisa mitongo yenyu.
\v 109 Mweya wangu uri muruoko rwangu rinhi narinhi, zvakadaro handikanganwi murau wenyu.
\v 110 Vakaipa vakandiisira musungo; zvakadaro handina kutsauka pazviga zvenyu.
\v 111 Zvipupuro zvenyu ndakazvitora senhaka nekusingaperi; nokuti ndizvo mufaro wemoyo wangu.
\v 112 Ndakarerekera moyo wangu kuita zvimiso zvenyu kusvika rinhi narinhi pakuguma.
\p
\v 113 Ndinovenga vane moyo miviri; asi murau wenyu ndinouda.
\v 114 Chivando changu nenhovo yangu, ndinotaririra shoko renyu.
\v 115 Ibvai kwandiri vaiti vezvakaipa; nokuti ndakachengetedza mirairo yaMwari wangu.
\v 116 Nditsigirei zvinoenderana neshoko renyu kuti ndirarame, uye musandinyadzisa nekuda kwetariro yangu.
\v 117 Nditsigirei ndigova wakaponeswa, uye nditarire pazvimiso zvenyu rinhi narinhi.
\v 118 Makazvidza vese vanotsauka pazvimiso zvenyu, nokuti unyengeri hwavo inhema.
\v 119 Munobvisa vese vakaipa venyika setsvina, naizvozvo ndakada zvipupuro zvenyu.
\v 120 Nyama yangu inodedera nekukutyai, ndinotya mitongo yenyu.
\p
\v 121 Ndakaita mutongo nekutonga kwakarurama; musandisiya kuvamanikidzi vangu.
\v 122 Ivai rubatso rwemuranda wenyu pane zvakanaka, vanozvikudza ngavarege kundimanikidza.
\v 123 Meso angu aperera ruponeso rwenyu, neshoko rekururama kwenyu.
\v 124 Batai muranda wenyu zvinoenderana netsitsi dzenyu, uye ndidzidzisei zvimiso zvenyu.
\v 125 Ndiri muranda wenyu, ndipei kunzwisisa; kuti ndizive zvipupuro zvenyu.
\v 126 Inguva yaJehovha yekushanda; \add nokuti\add* vakadarika murau wenyu.
\v 127 Naizvozvo ndinoda mirairo yenyu kupfuura goridhe, zvirokwazvo, kupfuura goridhe rakaisvonaka.
\v 128 Naizvozvo ndinokudza zviga zvenyu zvese, zvese zvakarurama, ndinovenga nzira imwe neimwe yenhema.
\p
\v 129 Zvipupuro zvenyu zvinoshamisa; naizvozvo mweya wangu unozvichengetedza.
\v 130 Kuzarurwa kwemashoko enyu kunopa chiedza; kunopa njere zvituta.
\v 131 Ndakashamisa muromo wangu ndikatakwaira; nokuti ndakashuva mirairoyenyu.
\v 132 Tendeukirai kwandiri, mugondinzwira tsitsi, setsika \add yenyu\add* kune vanoda zita renyu.
\v 133 Simbisai matsimba angu mushoko renyu, uye chakaipa chipi nechipi chirege kutonga pamusoro pangu.
\v 134 Ndinunurei kubva pamanikidzo yevanhu, kuti ndichengetedze zvimiso zvenyu.
\v 135 Vhenekeresai chiso chenyu pamusoro pemuranda wenyu; uye ndidzidzisei zviga zvenyu.
\v 136 Nzizi dzemvura zhinji dzinoburuka pameso angu, nokuti havachengeti murau wenyu.
\p
\v 137 Imwi makarurama, Jehovha, nemitongo yenyu yakatwasanuka.
\v 138 Makaraira zvipupuro zvenyu mukururama uye mukutendeka kukuru.
\v 139 Kushingaira kwangu kwakandipedza, nokuti vadzivisi vangu vakakangwanwa mashoko enyu.
\v 140 Shoko renyu rakaisvonaka; naizvozvo muranda wenyu anorida.
\v 141 Ndiri mudiki, uye anozvidzwa; \add asi\add* handikanganwi zvimiso zvenyu.
\v 142 Kururama kwenyu kururama nekusingaperi, uye murairo wenyu ichokwadi.
\v 143 Manikidzo nedambudziko zvakandiwana; mirau wenyu mufaro wangu.
\v 144 Kururama kwezvipupuro zvenyu ndekwekusingaperi, ndipei kunzwisisa, zvino ndichararama.
\p
\v 145 Ndakadana nemoyo wangu wese; ndipindurei, Jehovha; ndichachengetedza mzviga zvenyu.
\v 146 Ndakadana kwamuri; ndiponesei, kuti ndichengete zvipupuro zvenyu.
\v 147 Ndakatangira mambakwedza ndikadana; ndakataririra shoko renyu.
\v 148 Meso angu akatangira mirindiro yeusiku, kuti ndifunganye shoko renyu.
\v 149 Inzwai inzwi rangu zvichienderana neunyoro hwenyu; Jehovha, ndiraramisei zvinoenderana nemutongo wenyu.
\v 150 Vanoswedera ivo vanotevera zvakaipa; vari kure nemurairo wenyu.
\v 151 Imwi muri pedo, Jehovha; uye mirau yenyu yese ichokwadi.
\v 152 Kubva kare ndichiziva zvipupuro zvenyu kuti makazviteya kusvika rinhi narinhi.
\p
\v 153 Tarirai dambudziko rangu mugondinunura; nokuti handikanganwi murairo wenyu.
\v 154 Ndirevererei mhosva yangu, mugondidzikunura; ndiraramisei zvinoenderana neshoko renyu.
\v 155 Ruponeso rwuri kure nevakaipa; nokuti havatsvaki zviga zvenyu.
\v 156 Tsitsi dzenyu izhinji, Jehovha; ndiraramisei zvinoenderana nemitongo yenyu.
\v 157 Vashushi vangu vazhinji, nevavengi vangu; handitsauki pazvipupuro zvenyu.
\v 158 Ndakaona vadariki ndikasema; nokuti havana kuchengetedza shoko renyu.
\v 159 Cherekedzai kuti ndinoda sei zvimiso zvenyu, Jehovha, zvichienderana neunyoro hwenyu.
\v 160 Kutanga shoko renyi ichokwadi; neumwe neumwe wemitongo yenyu wakarurama uriko kusvika rinhi narinhi.
\p
\v 161 Machinda akandishusha pasina chikonzero; uye moyo wangu wakatya nekuda kwemashoko enyu.
\v 162 Ndinofarira maererano neshoko renyu sewawana zvakapambiwa zvizhinji.
\v 163 Ndinovenga nekusema nhema, murairo wenyu ndinouda.
\v 164 Kanomwe pazuva ndinokurumbidzai nekuda kwemitongo yenyu yakarurama.
\v 165 Vane rugare rukuru vanoda murairo wenyu; uye havana chigumbuso.
\v 166 Jehovha, ndakatarira ruponeso rwenyu, uye ndakaita mirau yenyu.
\v 167 Mweya wangu wakachengetedza zvipupuro zvenyu; nnekuti nzira dzangu dzese dziri pamberi penyu.
\v 168 Ndakachengeta zvimiso zvenyu nezvipupuro zvenyu; nokuti nzira dzangu dzese dziri pamberi penyu.
\p
\v 169 Kudana kwangu ngakuswedere pamberi penyu, Jehovha; ndipei kunzwisisa zvichienderana neshoko renyu.
\v 170 Mukumbiro wangu ngausvike pamberi penyu, ndinunurei zvichienderana neshoko renyu.
\v 171 Miromo yangu ichadurura rumbidzo, nekuti makandidzidzisa zviga zvenyu.
\v 172 Rurimi rwangu rwuchataura zveshoko renyu, nokuti mirau yenyu yese kururama.
\v 173 Ruoko rwenyu Ruoko rwenyu ngarwuve rubatsiro rwangu, nekuti ndakasarudza zvimiso zvenyu.
\v 174 Ndakashuva ruponeso rwenyu, Jehovha; murairo wenyu mufaro wangu.
\v 175 Mweya wangu ngaurarame, zvino uchakurumbidzai; nemitongo yenyu ngaindibatsire.
\v 176 Ndakatsauka segwai rakarasika; tsvakai muranda wenyu; nokuti handina kukanganwa mirau yenyu.

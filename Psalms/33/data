\c 33 cingaRwiyo rwokurumbidza Jehovha 33 1 Farisai munaJehovha, imi vakarurama; Kurumbidza kwakafanira vakarurama. 2 Vongai Jehovha nembira; Muimbirei nziyo dzokurumbidza nomutengeranwa une hungiso dzine gurni. 3 Muimbirei rwiyo rutsva; Ridzai zvakanaka nokuridza kukuru. 4 Nokuti shoko raJehovha rakarurama, Anoita zvose nokutendeka. 5 Iye anoda kururama nokururamisa; Nyika izere nounyoro hwaJehovha. 6 Kudenga-denga kwakaitwa neshoko raJehovha, Uye hondo dzose dzoko nokufema kwomuromo wake. 7 Anounganidza mvura zhinji yegungwa pamwechete somurwi; Anochengeta mvura zhinji dzakadzika mumatura. 8 Nyika yose ngaitye Jehovha; Vose vagere panyika ngavadedere pamberi pake. 9 Nokuti iye akataura, zvikaitika; Akaraira, zvikamira zvikasimba.

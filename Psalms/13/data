\c 13
\s Munyengetero wekukumbira rubatsiro
\p Kumutungamiriri wekuimba; Pisarema raDhavhidhi
\p
\v 1 Kusvika rinhi Jehovha muchindikanganwa nekusingaperi? Kusvika rinhi muchindivanzira chiso chenyu?
\v 2 Ndichafunga mano mumweya mangu kusvikira rinhi, ndine shungu pamoyo pangu zuva nezuva? Muvengi wangu achandikurira kusvikira rinhi?
\v 3 Rangarirai, mundipindure, Jehovha Mwari wangu; vhenekerai meso angu, ndirege kurara hope dzokufa;
\v 4 muvengi wangu arege kuti: Ndamukunda; vadzivisi vangu varege kufara kana ndichizununguka.
\v 5 Asi ndakavimba nenyasha dzenyu; moyo wangu uchafara nokuponesa kwenyu.
\v 6 Ndichaimbira Jehovha, nokuti akandiitira zvakanaka kwazvo.

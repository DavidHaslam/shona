\c 107 Bhuku 5 (Mapisarema 107-150) pakutambudzika kwavo, Iye akavarwira panjodzi dzavo. 7 Wakavafambisawo nenzira yakarurama, Kuti vasvike kuguta rokugara. 8 Haiwa, dai vanhu vachirumbidza Jehovha nokuda kwokunaka kwake, Uye nokuda kwamabasa ake, anoshamisa, aakaitira vanakomana vavanhu! 9 Nokuti anogutisa mweya, une nyota, Uye mweya, une nzara, anouzadza nezvakanaka. 1Â° Ndivo, vakanga vagere murima nomumvuri worufu, Vakanga vakasungwa mukutambudzika namatare, "Nokuti vakamukira mashoko aMwari, Vakashora zano roWokumusorosoro; 12 Saka wakaninipisa mwoyo yavo nokutambura; Vakawira pasi, kukasava nomunhu anobatsira. 13 Ipapo vakachema kuna Jehovha panhamo yavo, Akavaponesa pamadambudziko avo. 14 Akavabudisa parima nomumvuri worufu, Akadamburanya zvisungo zvavo. 15 Haiwa, dai vanhu vachirumbidza Jehovha nokuda kwokunaka kwake, Uye nokuda kwamabasa ake, anoshamisa, aakaitira vanakomana vavanhu! 16 Nokuti wakavhuna masuo endarira, Nokuguranya mazariro amatare. 17 Mapenzi anotambudzika nokuda kwokudarika kwavo, Uye nokuda kwazvakaipa zvavo. 18 Mweya wavo unosema zvokudya zvose; Vanoswedera pedyo namasuo orufu. 19 Zvino vochema kuna Jehovha panhamo yavo, Iye anovaponesa pamadambudziko avo. 20 Anotuma shoko rake, ndokuvaporesa, Nokuvarwira pakwaradzwa kwallo. 21 Haiwa, dai vanhu vachirumbidza Jehovha nokuda kwokunaka kwake, Uye nokuda kwamabasa ake anoshamisa, aakaitira vanakomana vavanhu!

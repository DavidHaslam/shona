\c 102 Kuchema kwomunhu ari pakutambudzika kukuru, asi anovimba naJehovha Munyengetero weanotambudzika pakuâ€‘ manikidzwa kwake; anochema kwazvo pamberi paJehovha. 1 02 1 Inzwai munyengetero wangu, Jehovha, Kuchema kwangu ngakusvikire kwamuri. 2 Regai kundivanzira chiso chenyu pazuva rokutambudzika kwangu; Rerekerai nzeve yenyu kwandiri; Pazuva rokudana kwangu kurumidzai kundipindura. 3 Nokuti mazuva angu anopera soutsi, Mapfupa angu anotsva sechitsa. 4 Mwoyo wangu warohwa souswa, waoma; Nokuti ndinokanganwa kudya zvokudya zvangu. 5 Nokuda kwezwi rokugomera kwangu Mapfupa angu anonamatira nyama yangu. 6 Ndafanana nehukurwizi yomurenje; Ndava sezizi romumatongo. 7 Handivati, ndafanana Neshiri iri yoga pamusoro pedenga reimba. 8 Vavengi vangu vanondituka zuva rose; Avo vanondipengera vanonditukisa kwazvo. 9 Nokuti ndakadya madota sezvokudya, Ndikavhenganisa zvokunwa zvangu nemisodzi. 10 Nokuda kwehasha dzenyu nokutsamwa kwenyu; Nokuti makandisimudza mukandirasha. 11Mazuva angu akafanana nomumvuri wareba; Ndaoma souswa.

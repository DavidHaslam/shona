\c 63
\s Dhavhidhi unoshuva Jehovha
\d Pisarema raDhavhidhi, panguva yokugara kwake parenje raJudha.
\p
\v 1 Mwari, imwi muri Mwari wangu; ndichakutsvakai mangwanani; mweya wangu unenyota kwamuri, nyama yangu inokushuvai, panyika yakaoma, inonzwisa nyota, isina mvura.
\v 2 Naizvozvo ndakatarira kwamuri panzvimbo tsvene, kuti ndione simba renyu nokubwinya kwenyu.
\v 3 Nokuti unyoro hwenyu hunokunda upenyu; miromo yangu ichakurumbidzai.
\v 4 Naizvozvo ndichakuvongai ndichiri mupenyu; ndichasimudza maoko angu nezita renyu.
\v 5 Mweya wangu uchaguta nezvinenge mongo namafuta; muromo wangu uchakurumbidzai nemiromo inofara kwazvo;
\v 6 Kana ndichikurangarirai panhovo yangu, ndichikufungai panguva dzousiku.
\v 7 Nokuti makange muri mubatsiri wangu, pamumvuri wamapapiro enyu ndipo pandichafara kwazvo.
\v 8 Mweya wangu unokunamatirai nesimba rese; ruoko rwenyu rworudyi runonditsigira.
\v 9 Asi avo, vanotsvaka kuparadza mweya wangu, vachapinda munzvimbo dzapasi dzenyika.
\v 10 Vachakumikidzwa pasimba romunondo; vachava mugove wamakava.
\v 11 Asi mambo achafara munaMwari; umwe neumwe anopika naye achafara kwazvo; nokuti muromo wavanoreva nhema uchadzivirwa.

\c 63 Dhavhidhi unoshuva Jehovha Pisarema raDhavhidhi, panguva yoku- gara kwake parenje raJudha. 63 1 Mwari, imi muri Mwari wangu; ndichakutsvakai mangwanani; Mweya wangu unenyota kwamuri, nyama yangu inokushuvai, Panyika yakaoma, inonzwisa nyota, isina mvura. 2 Naizvozvo ndakatarira kwamuri panzvimbo tsvene, Kuti ndione simba renyu nokubwinya kwenyu. 3 Nokuti unyoro hwenyu hunokunda upenyu; Miromo yangu ichakurumbidzai. 4 Naizvozvo ndichakuvongai ndichiri mupenyu; Ndichasimudza maoko angu nezita renyu. 5 Mweya wangu uchaguta nezvinenge mwongo namafuta; Muromo wangu uchakurumbidzai nemiromo inofara kwazvo; 6 Kana ndichikurangarirai panhoo yangu, Ndichikufungai panguva dzousiku. 7 Nokuti makanga muri mubatsiri wangu, Pamumvuri wamapapiro enyu ndipo pandichafara kwazvo. 8 Mweya wangu unokunamatirai nesimba rose; Ruoko rwenyu rworudyi runonditsigira. 9 Asi avo, vanotsvaka kuparadza mweya wangu, Vachapinda munzvimbo dzapasi dzenyika. 1Â° Vachaiswa pasimba romunondo; Vachava mugove wamakava. 11 Asi mambo achafara munaMwari; Mumwe nomumwe anopika naye achafara kwazvo; Nokuti muromo wavanoreva nhema uchadzivirwa.

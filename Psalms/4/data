\c 4
\s Mufaro nerugre zviri kuna Jehovha
\p Kumutungamiriri wenziyo; nemitengeranwa. Pisarema raDhavhidhi.
\p
\v 1 Ndipindurei pakudana kwangu, Mwari wekururama kwangu; pakumanikidzwa kwangu makawedzera nzvimbo yakafaranuka. Ivai nengoni kwandiri, mugonzwa munyengetero wangu.
\v 2 Haiwa imwi vanakomana vevanhu, kusvika rinhi muchishandura rukudzo rwangu kuva chinyadzo, muchida zvisina maturo, muchitsvaga nhema? Sera.
\v 3 Asi zivai kuti Jehovha wakazvitsaurira anotya Mwari, Jehovha anondinzwa kana pandinodana kwaari.
\v 4 Dederai, murege kutadza; tauriranai nemoyo wenyu pamubhedha wenyu, uye muve vakanyarara.
\v 5 Ipai zvibairo zvekururama, muvimbe naJehovha.
\v 6 Vazhinji vanoti: Ndiani achatiratidza zvakanaka? Jehovha simudzirai pamusoro pedu chiedza chechiso chenyu.
\v 7 Makaisa mufaro mumoyo mangu kupfuura nguva iyo zviyo zvavo newaini itsva yavo zvawanzwa.
\v 8 Ndichazvambarara nerugare, ndibve ndabatwa nehope; nokuti imwi mega Jehovha munondigarisa mukuchengetedzeka.

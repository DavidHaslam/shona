\c 28
\s Dhavhidhi anonyengetera kuti arwirwe naJehovha
\d Pisarema raDhavhidhi.
\p
\v 1 Ndichadana kwamuri, Jehovha; Dombo rangu, regai kundinyararira; Zvimwe, kana mukandinyararira, Ndingafanana navanoburukira kugomba.
\v 2 Inzwai izwi remikumbiro yangu, kana ndichichema kwamuri, Kana ndichisimudzira maoko angu kunzvimbo yomukati yeimba yenyu tsvene.
\v 3 Musandibvuta pamwechete navakaipa, Navanoita zvakashata; Ivo vanotaura rugare kuna vavanogara navo, Asi zvakashata zviri mumwoyo mavo.
\v 4 Muvape zvakaenzana nebasa ravo, uye zvakaenzana nezvakaipa zvavakaita, Muvape zvakaenzana nokubata kwamaoko avo; Muvaitire sezvakavafanira.
\v 5 Zvavasina kurangarira mabasa aJehovha, Nezvaakabata namaoko ake, Iye achavaputsa, akasavavakazve.
\v 6 Jehovha ngaavongwe,
\s Nokuti akanzwa izwi rokukumbira kwangu.
\p
\v 7 Jehovha ndiye simba rangu nenhoo yangu;
\s Mwoyo wangu wakavimba naye, ndikabatsirwa;
\s Saka mwoyo wangu unofara kwazvo,
\s Ndichamurumbidza norwiyo
\s rwangu.
\p
\v 8 Jehovha ndiye simba ravo,
\s Ndiye nhare yokuponesa
\s kumuzodziwa wake.
\p
\v 9 Ponesai vanhu venyu, muropafadze nhaka yenyu;
\s Muvafudzewo, muvatakure nokusingaperi.

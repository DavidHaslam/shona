\c 94 Jehovha ndiye Mutongi akarurama khovha,	Mwari mutsivi, Imi Mwari mutsivi, penyai. 2 Zvisimudzei, imi Mutongi wenyika; Ipai vanozvikudza sezvavakafanira. 3 Jchovha, vakaipa vachafara kwazvo kusvikira riniko, Vakaipa vachafara kwazvo kusvikira rini? 4 Vanongotaura havo, vanotaura vachizvikudza, Vaiti vose vezvakaipa vanoita manyawi. 5 Vanopwanya vanhu venyu, Jehovha, Vachitambudza nhaka yenyu. 6 Vanouraya chirikadzi nomweni, Nenherera vanodziuraya. 7 Vachiti, "Jehovha haazvioni, Mwari waJakobho haazvirangariri." 8 Rangarirai imi vasina njere pakati pavanhu; Nemi mapenzi, muchava vakachenjera riniko? 9Iye, akasima nzeve, haanganzwi here? Iye, akaumba ziso, haangaoni here? 10 Iye,anoranga vahedheni, haangarairi here? Iye, anodzidzisa vanhu zivo? 11 Jehovha anoziva kufunga kwavanhu,) Kuti hazvina maturo. 12 Akaropafadzwa munhu, anorangwa nemi, Jehovha, lye wamunodzidzisa pamurayiro wenyu; 13 Kuti mumuzorodzei pamazuva okutambudzika, Kusvikira vakaipa vachererwa gomba. 14 Nokuti Jehovha haangarashi vanhu vake, Uye haangasiyi nhaka yake. 15 Nokuti kutonga kuchadzokera kukururama; Vose vane mwoyo yakarurama vachakutevera. 16 Ndianiko achandirwira pavaiti vezvakaipa? Ndianiko achandibatsira panavanoita zvakaipa? 17 Dai Jehovha aisava mubatsiri wangu, Mweya wangu ungadai wakakurumidza kugara pakati mwii. 18 Panguva yandakati, "Rutsoka rwangu rwotedzemuka," Ngoni dzenyu, 3ehovha, dzakanditsigira. 19 Mundangariro dzangu zhinji mukati mangu Kunyaradza kwenyu kunofadza mweya wangu.

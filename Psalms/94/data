\c 94
\s Jehovha ndiye Mutsivi
\p
\v 1 Jehovha, Mwari wetsivo, Mwari wetsivo, penyai.
\v 2 Simukirai, Mutongi wenyika; tsivai mubairo kune vanozvikudza.
\p
\v 3 Jehovha, kusvika rinhi, kusvika rinhi vakaipa vachipembera?
\v 4 Vanodurura \add mashoko\add*, vanotaura vakasimba, vese vaiti vezvakaipa vachizvikudza.
\v 5 Vanopwanya vanhu venyu, Jehovha, nekutambudza nhaka yenyu.
\v 6 Vanouraya chirikadzi nemutorwa, nenherera vanouraya.
\v 7 Zvakadaro vanoti: Jehovha haaoni, naMwari waJakove haazvicherekedzi.
\p
\v 8 Nzwisisai imwi matununu pakati pevanhu, nemwi mapenzi, muchachenjera rinhi?
\v 9 Iye wakasima nzeve haanzwi here? Iye wakaumba ziso haaoni here?
\v 10 Iye anoraira vahedheni haarangi here? Iye, anodzidzisa vanhu zivo haazivi here?
\v 11 Jehovha anoziva kufunga kwavanhu, kuti hazvina maturo.
\v 12 Akaropafadzwa munhu, anorangwa nemi, Jehovha, iye wamunodzidzisa pamurairo wenyu.
\v 13 Kuti mumuzorodzei pamazuva okutambudzika, kusvikira vakaipa vachererwa gomba.
\v 14 Nokuti Jehovha haangarasi i vanhu vake, uye haangasii nhaka yake.
\v 15 Nokuti kutonga kuchadzokera kukururama; vese vane moyo yakarurama vachakutevera.
\p
\v 16 Ndianiko achandirwira pavaiti vezvakaipa? Ndianiko achandibatsira panavanoita zvakaipa?
\v 17 Dai Jehovha aisava mubatsiri wangu, mweya wangu ungadai wakakurumidza kugara pakati mwii.
\v 18 Panguva yandakati, rutsoka rwangu rwotedzemuka tsitsi dzenyu, Jehovha, dzakanditsigira.
\v 19 Mundangariro dzangu zhinji mukati mangu kunyaradza kwenyu kunofadza mweya wangu.
\v 20 Chigaro chezvakaipa chingashamwaridzana nemwi here, icho chinofunga kuita zvakashata nemitemo yacho?
\p
\v 21 Vanounganira upenyu hwowakarurama, vachipa mhosva ropa risina mhosva.
\v 22 Asi Jehovha ndiye nhare yangu yakasimba; Mwari wangu idombo routiziro hwangu.
\v 23 Achadzosera pamusoro pavo kutadza kwavo, achavaparadza pakati pokuita kwavo; Jehovha Mwari wedu achavaparadza.

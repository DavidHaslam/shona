\c 112
\s Kuropafadzwa kwemunhu anoda Jehovha
\p
\v 1 Rumbidzai Jehovha! Wakaropafadzwa munhu anotya Jehovha, anofarira zvikuru mirairo yake.
\v 2 Mbeu yake ichava nesimba panyika, zera revakarurama richaropafadzwa.
\v 3 Fuma nezvakawanda zvichava mumba make; uye kururama kwake kunogara kusvika rinhi narinhi.
\v 4 Chiedza chinobudira vakarurama parima; anenyasha netsitsi nekururama.
\v 5 Wakanaka munhu anoita nenyasha, uye anopa chikwereti, anoita nyaya dzake nekururama.
\v 6 Nokuti haangazununguswi; wakarurama achava pakurangarirwa kusvika rinhi narinhi.
\v 7 Haangatyi mashoko akaipa; moyo wake wakasimba, unovimba naJehovha.
\v 8 Moyo wake wakasimbiswa, haangatyi, kusvika aona \add chishuwo\add* chevadzivisi vake.
\v 9 Wakaparadzira, wakapa varombo; kururama kwake kunogara kusvika rinhi narinhi, runyanga rwake rwuchasimudzwa nerukudzo.
\v 10 Wakaipa achaona ndokurwadziwa, achageda-geda meno ake, ndokunyauka; chishuwo chewakaipa chichaparara.

\c 65
\s Dhavhidhi anorumbidza Mwari
\p Kumutungamiriri wekuimba. Pisarema. Rwiyo rwaDhavhidhi.
\p
\v 1 Kurumbidzwa kwakakumirirai, Mwari, paZiyoni; uye mhiko dzichazadziswa mamuri.
\v 2 Munzwi wemunyengetero, nyama yese ichauya kwamuri.
\v 3 Zvinhu zveuipi zvandikunda, zvitadzo zvedu, muchazviitira chiyananiso.
\v 4 Wakaropafadzwa wamunosarudza, uye wamunoswededza kuti agare pavazhe dzenyu, tichagutiswa neunaku hweimba yenyu, tembere yenyu tsvene.
\v 5 Mukururama kwenyu munotipindura zvinhu zvinotyisa, Mwari weruponeso rwedu, tariro yemigumo yese yenyika, neyevari kure negungwa.
\v 6 Anomisa makomo nesimba rake, akasunga chiuno nesimba.
\v 7 Anonyaradza kutinhira kwemakungwa, iko kutinhira kwemafungu awo, nebope revanhu.
\v 8 Naivo vagere kumigumo vanotya zviratidzo zvenyu; munoimbisa kuimba kwemangwanani nemadekwani.
\p
\v 9 Munoshanyira nyika nekuidiridza. Munoifumisa zvikuru, rwizi rwaMwari ruzere nemvura; munovagadzirira zviyo, kana maigadzira saizvozvo.
\v 10 Munodiridza mihoronga yayo kwazvo; munoenzanisa mipanje yayo; munoinyorovesa nekupfunha; munoropafadza kumera zvayo.
\v 11 Munoshongedza mwaka nekorona yeunaku hwenyu; uye makwara enyu anodonha mafuta.
\v 12 Anodonhera pamafuro erenje; nezvikomo zvinozvisunga nemufaro.
\v 13 Mafuro akapfekedzwa mapoka ezvipfuwo; uye mipata yakafukidzwa nezviyo; zvinopururudza, uye zvinoimba.

\c 90
\s Kupfupika kweupenyu hwemunhu
\p Munyengetero waMozisi, munhu waMwari.
\p
\v 1 Ishe, imwi maiva ugaro hwedu pamazera nemazera.
\v 2 Makomo asati azvarwa, uye musati maumba pasi nenyika, iko kubva pakusingaperi kusvika pakusingaperi, imwi muri Mwari.
\p
\v 3 Munodzosera munhu mukuparadzwa; ndokuti: Dzokai imwi vana vevanhu.
\v 4 Nokuti makore churu pameso penyu akaita sezuva razuro kana radarika, hongu semurindiro pausiku.
\v 5 Munovakukura; vava sehope, mangwanani vakaita seuswa hunotunga.
\v 6 Mangwanani hunopenya, nekukura; madekwani hunochekwa ndokusvava.
\p
\v 7 Nokuti tinopedzwa mukutsamwa kwenyu, uye nehasha dzenyu tinokanganiswa.
\v 8 Makaisa zvitadzo zvedu pamberi penyu, zvakavanzika zvedu zviri pachiedza chechiso chenyu.
\v 9 Nokuti mazuva edu ese anopfuura mukutsamwa kwenyu; tinopedza makore edu sekutura befu.
\v 10 Mazuva emakore edu makore makumi manomwe, uye kana nekuda kwesimba makumi masere; zvakadaro kuzvikudza kwawo kutambudzika nenhamo. Nokuti anokurumidza kugurwa, uye tinobhururuka ndokunyangarika.
\v 11 Ndiani anoziva simba rekutsamwa kwenyu, zvichienderana nekutyisa kwenyu, \add dzakadaro\add* hasha dzenyu.
\v 12 Naizvozvo tidzidzisei kuverenga mazuva edu, kuti tiwane moyo weuchenjeri.
\p
\v 13 Dzokai, Jehovha! kusvika rinhi? Nzwirai tsitsi varanda venyu.
\v 14 Tigutsei mangwanani netsitsi dzenyu, kuti tifare, tifarisise mazuva edu ese.
\v 15 Tifadzei zvinoenderana nemazuva amakatitambudza, makore atakaona zvakaipa.
\v 16 Basa renyu ngarionekwe kuvaranda venyu, nekubwinya kwenyu kuvana vavo.
\v 17 Kunaka kwaJehovha Mwari wedu ngakuve pamusoro pedu; uye simbisai basa remaoko edu kwatiri, hongu, basa remaoko murisimbise.

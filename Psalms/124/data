\c 124
\s Murwiri waIsiraeri ngaarumbidzwe
\d Rwiyo rworwendo; rwaDhavhidhi
\p
\v 1 Dai Jehovha asaiva nesu, Isiraeri ngavadaro;
\v 2 Dai Jehovha asaiva nesu, Panguva yatakamukirwa navanhu;
\v 3 Vangadai vakatimedza tiri vapenyu, Panguva yatakamukirwa nehasha dzavo;
\v 4 Mvura zhinji ingadai yakatifukidza, Rwizi rungadai rwakapfuura napamusoro pomweya wedu.
\v 5 Mvura zhinji, inozvikudza, ingadai yakapfuura napamusoro pomweya wedu.
\v 6 Jehovha ngaarumbidzwe, Iye asina kutiisa kuti tiparadzwe nameno avo.
\v 7 Mweya wedu wapukunyuka seshiri parugombe rwomuteyi weshiri; Rugombe rwadambuka, isu tapukunyuka.
\v 8 Kubatsirwa kwedu kuri muzita raJehovha, Akaita kudenga napasi.

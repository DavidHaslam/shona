\c 61
\s Dhavhidhi anovimba naMwari pakutambudzika kwake
\d Kumutungamiriri wokuimba; nomutengeramwa. Pisarema raDhavhidhi.
\p
\v 1 Inzwai kuchema kwangu, Mwari, Teererai munyengetero wangu.
\v 2 Ndichadana kwamuri ndiri pamugumo wapasi, kana moyo wangu waziya; Ndiperekedzerei kudombo randisingasvikiri.
\v 3 nekuti imwi makanga muri utiziro hwangu, Neshongwe yangu yakasimba kwandingatiza muvengi wangu.
\v 4 Ndichagara patende renyu nokusingaperi; Ndichavanda munyasi mamapapiro enyu.
\v 5 Nekuti imwi Mwari makanzwa mhiko dzangu; Makadzosa nhaka yavanotya zita renyu.
\v 6 Muchawedzera mazuva ohupenyu hwamambo; Makore ake achaenzana naamarudzi mazhinji.
\v 7 Achagara pamberi paMwari nokusingaperi; Mumugadzirire unyoro nechokwadi, kuti zvimuchengete.
\v 8 Naizvozvo ndichaimbira zita renyu nziyo dzokurumbidza nokusingaperi, Kuti ndiite mhiko dzangu zuva rimwe nerimwe.

\c 61 Dhavhidhi anovimba naMwari pakutambudzika kwake Kumutungamiriri wokuimba; nomute- ngeranwa. Pisarema raDhavhidhi. 61	kuchema kwangu, Mwari, Teererai munyengetero wangu. 2 Ndichadana kwamuri ndiri pamugumo wapasi, kana mwoyo wangu waziya; Ndiperekedzerei kudombo randisingasvikiri. 3 Nokuti imi makanga muri utiziro hwangu, Neshongwe yangu yakasimba kwandingatiza muvengi wangu. 4 Ndichagara patende renyu nokusingaperi; Ndichavanda munyasi mamapapiro enyu. 5 Nokuti imi Mwari makanzwa mhiko dzangu; Makadzosa nhaka yavanotya zita renyu. 6 Muchawedzera mazuva ohupenyu hwamambo; Makore ake achaenzana naamarudzi mazhinji. 7 Achagara pamberi paMwari nokusingaperi; Mumugadzirire unyoro nezvokwadi, kuti zvimuchengete. 8 Naizvozvo ndichaimbira zita renyu nziyo dzokurumbidza nokusingaperi, Kuti ndiite mhiko dzangu zuva rimwe nerimwe.

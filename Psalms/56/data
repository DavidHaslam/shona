\c 56
\s Dhavhidhi anochema nokuda kwavavengi vake
\d Kumutungamiri wokuimba; nomuimbirwo weNjiva iri mumiouki iri kure. Pisarema raDhavhidhi; rwiyo rweMikitami; panguva yaakabatwa navaFirisitia paGati.
\p
\v 1 Ndinzwirei tsitsi, Mwari; nekuti vanhu vanotsvaka kundimedza; Zuva rose vanorwa neni vachindimanikidza.
\v 2 Vavengi vangu vanoda kundimedza zuva rose; nekuti vanorwa neni vachizvikudza vazhinji.
\v 3 Panguva yandinotya, Ndichavimba nemi.
\v 4 MunaMwari ndicharumbidza shoko rake; Ndakavimba naMwari, handingatyi; Nyama ingandiiteiko?
\v 5 Zuva rose vanoshandura mashoko angu; Mifungo yavo yose inondifungira zvakaipa.
\v 6 Vanoungana, vanovanda, Vanocherekedza makwara angu, Kana vachivandira mweya wangu.
\v 7 Vachapukunyuka nenzira yezvakaipa here? Paradzai vanhu nokutsamwa kwenyu, Mwari.
\v 8 imwi munoverenga madzungairiro angu; Isai misodzi yangu mumidziyo yenyu; Haizi murugwaro rwenyu here?
\v 9 ipapo vavengi vangu vachadzokera shure nomusi wandinodana; Ndinoziva chinhu ichi, kuti Mwari ari kurutivi rwangu.
\v 10 MunaMwari ndicharumbidza shoko rake; MunaJehovha ndicharumbidza shoko rake.
\v 11 Ndakavimba naMwari, handingatyi; Vanhu vangandiiteiko?
\v 12 Ndinosungwa nezvandakakupikirai Mwari; Ndichakuvigirai zvipiriso zvokuvonga nazvo.
\v 13 nekuti makarwira mweya wangu parufu; hongu makumbo angu pakugumburwa. Kuti ndifambe pamberi paMwari Muchiedza choupenyu.

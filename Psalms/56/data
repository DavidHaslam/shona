\c 56 Dhavhidhi anochema nokuda kwavavengi vake Kumutungamiri wokuimba; nomuimbi‑ rwo weNjiva iri mumioki iri kure. Pisa‑ rema raDhavhidhi; rwiyo rweMikitami; panguva yaakabatwa navaFirisitia pa‑ Gati. 56 1 Ndinzwirei tsitsi, Mwari; nokuti vanhu vanotsvaka kundimedza; Zuva rose vanorwa neni vachindimanikidza. 2 Vavengi vangu vanoda kundimedza zuva rose; Nokuti vanorwa neni vachizvikudza vazhinji. 3 Panguva yandinotya, Ndichavimba nemi. 4 MunaMwari ndicharumbidza shoko rake; Ndakavimba naMwari, handingatyi; Nyama ingandiiteiko? 5 Zuva rose vanoshandura mashoko angu; Mifungo yavo yose inondifungira zvakaipa. 6 Vanoungana, vanovanda, Vanocherekedza makwara angu, Kana vachivandira mweya wangu. 7 Vachapukunyuka nenzira yezvakaipa here? Paradzai vanhu nokutsamwa kwenyu, Mwari. 8 Imi munoverenga madzungairiro angu; Isai misodzi yangu mumudziyo yenyu;

\c 86
\s Munyengetero wekukumbira tsitsi dzaMwari
\p Munyengetero waDhavhidhi.
\p
\v 1 Rerekai nzeve yenyu, Jehovha, ndipindurei; ndiri murombo nemushaiwi.
\v 2 Chengetedzai mweya wangu; nokuti ndiri wakatendeka; imwi muri Mwari wangu, ponesai muranda wenyu anovimba nemwi.
\v 3 Ndinzwirei tsitsi, Ishe, nokuti ndinodana kwamuri zuva rese.
\v 4 Fadzai mweya wemuranda wenyu, nokuti ndinosimudzira mweya wangu kwamuri Ishe.
\v 5 Nokuti imwi Ishe, makanaka, uye munokanganwira, muri mukuru patsitsi kune vanodana kwamuri.
\v 6 Ipai nzeve, Jehovha, kumunyengetero wangu; muteere kuinzwi remikumbiro yangu.
\v 7 Pazuva rekutambudzika kwangu ndichadana kwamuri, nokuti muchandipindura.
\p
\v 8 Hapana wakafanana nemwi pakati pevamwari, Ishe, uye mabasa akafanana neenyu hapana.
\v 9 Marudzi ese amakaita achauya akotame pamberi penyu, Ishe, arumbidze zita renyu.
\v 10 Nokuti muri mukuru, uye munoita zvinhu zvinoshamisa, muri Mwari oga.
\p
\v 11 Ndidzidzisei nzira yenyu, Jehovha, ndichafamba muchokwadi chenyu, batanidzai moyo wangu kuti nditye zita renyu.
\v 12 Ndichakurumbidzai, Ishe Mwari wangu, nomoyo wangu wese, ndicharumbidza zita renyu nokusingaperi.
\v 13 Nokuti tsitsi dzenyu ihuru kwandiri; makarwira mweya wangu pagomba rakadzika-dzika.
\v 14 Mwari, vanozvikudza vakandimukira, ungano yavanhu, vanomanikidza, vakatsvaka mweya wangu, havana kukuisai pamberi pavo.
\v 15 Asi imi, Ishe muri Mwari une tsitsi nenyasha, hamukurumidzi kutsamwa, mune tsitsi zhinji nechokwadi.
\v 16 Ringirai kwandiri, mundinzwire tsitsi; ipai muranda wenyu simba renyu, muponese mwanakomana womurandakadzi wenyu.
\v 17 Ndiratidzei chiratidzo mundiitire zvakanaka; kuti vanondivenga vazvione, vanyadziswe, nokuti imwi Jehovha, makandibatsira nokundinyaradza.

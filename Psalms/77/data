\c 77
\s Kusimbiswa kunobva pakurangarira mabasa akare aMwari
\d Kumutungamiriri wokuimba; nomutoo waJedhutuni. Pisarema raAsafi.
\p
\v 1 Ndichadana kuna Mwari nezwi rangu; kuna iye Mwari nezwi rangu, acharerekera nzeve yake kwandiri.
\v 2 Pazuva rokutambudzika kwangu ndakatsvaka Ishe; Ruoko rwangu rwakanga rwakatambanudzwa usiku, ndisingaregi; Mweya wangu wakaramba kunyaradzwa.
\v 3 Ndinorangarira Mwari, ndokushaiwa mufaro; Ndinofungisisa, mweya wangu ndokuziya.
\v 4 Hamutenderi meso angu kutsinzina; Ndinotambudzika, handigoni kutaura.
\v 5 Ndakarangarira mazuva ekare, Makore enguva dzakare-kare.
\v 6 Ndinozviyeudzira kuimba kwangu pakati pousiku; Ndinotaurirana nomwoyo wangu; Mweya wangu wakanzvera kwazvo.
\v 7 "Ko Ishe angarasha nokusingaperi? Haachazonzwiri ngoni here?
\v 8 Ko tsitsi dzake dzaenda chose nokusingaperi? Chipikirwa chake chakakona nokusingaperi here?
\v 9 Ko Mwari akanganwa kuva nenyasha? Apfigira tsitsi dzake nyoro pakutsamwa kwake here?"
\v 10 Ipapo ndakati, "Ndihwo utera hwangu, Asi ndicharangarira makore oruoko rworudyi rwoWokumusorosoro."
\v 11 Ndichareva zvakaitwa naJehovha; Nokuti ndicharangarira zvishamiso zvenyu zvakare.
\v 12 Ndichafungisawo basa renyu rose, Nokurangarira zvamakaita.
\v 13 Nzira yenyu, Mwari, iri panzvimbo tsvene; Ndianiko mwari mukuru, akafanana naiye Mwari?
\v 14 Ndimi Mwari anoita zvishamiso; Makaratidza simba renyu pakati pavanhu.
\v 15 Makadzikinura vanhu venyu noruoko rwenyu, Ivo vanakomana vaJakobho naJosefa.
\v 16 Mvura zhinji yakakuonai, Mwari; Mvura zhinji yakakuonai, ikatya; Pakadzika pakabvunda.
\v 17 Makore akadurura mvura; Denga rose rakabudisa izwi; Miseve yenyu yakafambafamba kwose.
\p
\v 18 Izwi rokutinhira kwenyu rakanga riri muchamupupuri;
\s Mheni dzakavhenekera nyika; Pasi pakabvunda nokuzununguka.
\p
\v 19 Kufamba kwenyu kwakanga kuri mugungwa,
\s Nenzira dzenyu mumvura zhinji-zhinji,
\s Makwara enyu akanga asingazikanwi.
\p
\v 20 Makafambisa vanhu venyu seboka ramakwai,
\s Noruoko rwaMosesi norwaAmoni.

\c 43
\s Munyengetero wemunhu ari muutapwa
\p
\v 1 Nditongei Mwari, mureverere nyaya yangu parudzi rwusingatyi Mwari, pamurume weunyengeri neusakarurama.
\v 2 Nokuti imwi muri Mwari weutiziro hwangu; mandirasirei? Ndinofambirei ndichichema nekuda kwemanikidzo yemuvengi?
\v 3 Tumai chiedza chenyu nechokwadi chenyu; ngazvinditungamirire; ngazvindisvitse kugomo dzvene, nekutabhenakeri dzenyu.
\v 4 Ipapo ndichasvika kuaritari yaMwari, kuna Mwari, iye mufaro wangu mukuru. Ndichakurumbidzai nembira, imwi Mwari, Mwari wangu.
\p
\v 5 Unosuwireiko, mweya wangu? Unoshaiwa rugare neiko mukati mangu? Tarira kuna Mwari; nokuti ndichazomurumbidza hangu, iye muponesi wechiso changu, naMwari wangu.

\c 104
\s Kurumbidza Musiki wezvinhi zvese.
\p
\v 1 Rumbidza Jehovha, mweya wangu! Jehovha Mwari wangu, muri mukuru kwazvo; makapfeka rukudzo neumambo.
\v 2 Munozvifukidza nechiedza sechipfeko; munotatamura matenga seketeni.
\v 3 Ndiye anoteya matanda emakamuri ake mumvura, anoita makore ave ngoro yake, anofamba pamusoro pemapapiro emhepo.
\v 4 Anoita mhepo dzive vatumwa vake, vashandiri vake vave moto unopfuta.
\v 5 Wakamisa nyika pamusoro penheyo dzayo, haingazungunuswi rinhi narinhi.
\p
\v 6 Makaifukidza neudziku sechipfeko; mvura zhinji yakamira pamusoro pemakomo.
\v 7 Pakutsiura kwenyu, painzwi rekutinhira kwenyu ichakurumidza kubva.
\v 8 inokwira makomo, inoburuka mipata kuenda kunzvimbo yamakaimisira.
\v 9 Makatara muganhu asaudarika, haingadzoki kufukidza nyika.
\p
\v 10 Anotuma zvitubu kuenda mumipata, zvinofamba pakati pemakomo.
\v 11 Anomwisa mhuka dzese dzesango; mbongoro dzemusango dzinodzima nyota yadzo.
\v 12 Shiri dzematenga dzinogara pamativi ayo, dzinopa manzwi adzo dziri pakati pematavi.
\v 13 Anodiridza makomo ari pamakamuri epamusoro, pazvibereko zvemabasa enyu nyika inogutiswa.
\v 14 Anomeresa uswa hwezvipfuwo, nemiriwo, yekubatsira vanhu; kubudisa zvekudya kubva panyika,
\v 15 newaini inofadza moyo wemunhu, mafuta anobwinyisa chiso, nechingwa chinosimbisa moyo wemunhu.
\p
\v 16 Miti yaJehovha inoguta, misidhari yeRebhanoni yaakasima.
\v 17 Shiri padzinogadzira matetendere, zimudo, miti yemisipiresi ndiyo imba yaro.
\v 18 Makomo akakwirira ndeembudziruwere; mabwe utiziro hwembira.
\v 19 Wakatarira mwedzi nguva dzakamiswa; zuva rinoziva kuvira kwaro.
\v 20 Munoita rima, ndokuva usiku, hunobuda nahwo mhuka imwe neimwe yesango.
\v 21 Vana veshumba vanoombera zvinojimbiwa, nekutsvaka zvekudya zvadzo kuna Mwari.
\v 22 Zuva richibuda, dzinoungana, uye dzinorara mumagara adzo.
\v 23 Munhu anobudira kubasa rake. Nekumurimo wake kusvika madekwani.
\p
\v 24 Haiwa Jehovha, akawanda sei mabasa enyu, Jehovha! makaaita muuchenjeri; nyika yakazara nefuma yenyu.
\v 25 Gungwa iri guru uye rakapamhamha, mariri mune zvinokambaira zvisingaverengekiHero gungwa, rakakura ibamhi, mukati maro mune zvinhu zvinokambaira zvisingagoni kuverengwa, zvipenyu zvidiki nezvikuru.
\v 26 Hezvo zvikepe, zvinofamba; heyo ngwena yamakaumba, kuti itambe mariri.
\v 27 Izvi zvese zvinokumirirai, kuti muzvipe zvokudya zvazvo nenguva yakafanira.
\v 28 Zvamunozvipa imi, ndizvo zvazvinounganidza; munotadzanura ruoko rwenyu, izvo ndokuguta nezvakanaka.
\v 29 Munovanza chiso chenyu, izvo ndokuvhunduswa; munozvitorera mweya wazvo, izvo ndokufa, zvichidzokera kuguruva razvo.
\v 30 Munotuma mweya wenyu, izvo ndokusikwa; munovandudza chiso chevhu.
\p
\v 31 Kubwinya kwaJehovha ngakugare nokusingaperi; Jehovha ngaafarire mabasa ake.
\v 32 Iye anotarira pasi, ipo ndokubvunda; unobata makomo, iwo ndokubudisa utsi.
\v 33 Ndichaimbira Jehovha panguva yese youpenyu hwangu; ndichaimbira Mwari wangu nziyo dzokurumbidza ndichiripo.
\v 34 Kurangarira kwangu ngakumufadze; ndichafara kwazvo muna Jehovha.
\v 35 Vatadzi ngavaparadzwe pasi, navakaipa ngavarege kuzovapo. Rumbidzai Jehovha, mweya wangu. Hareruya.

\c 104
\s Kurumbidza musiki wezvinhu zvese
\p
\v 1 Rumbidza Jehovha, mweya wangu! Jehovha Mwari wangu, muri mukuru kwazvo; makapfeka rukudzo neumambo.
\v 2 \add Mu\add*nozvifukidza nechiedza sechipfeko; \add mu\add*notatamura matenga seketeni.
\v 3 Ndiye anoteya matanda emakamuri ake mumvura zvinji; anoita makore ave ngoro yake; anofamba pamusoro pemapapiro emhepo.
\v 4 Anoita mhepo dzive vatumwa vake, vashandiri vake vave moto unopfuta.
\v 5 Wakamisa nyika pamusoro penheyo dzayo; haingazungunuswi rinhi narinhi.
\p
\v 6 Makaifukidza neudziku sechipfeko; mvura zhinji yakamira pamusoro pemakomo.
\v 7 Pakutsiura kwenyu yakatiza; painzwi rekutinhira kwenyu ichakurumidza kubva.
\v 8 Inokwira makomo, inoburuka mipata, kuenda kunzvimbo yamakaimisira.
\v 9 Makatara muganhu asaudarika; haingadzoki kufukidza nyika.
\p
\v 10 Anotuma zvitubu kuenda mumipata; zvinofamba pakati pemakomo.
\v 11 Anonwisa mhuka dzese dzesango; mbongoro dzesango dzinodzima nyota yadzo.
\v 12 Shiri dzematenga dzinogara pamativi ayo, dzinopa inzwi dziri pakati pematavi.
\v 13 Anodiridza makomo ari pamakamuri ake epamusoro; pazvibereko zvemabasa enyu nyika inogutiswa.
\v 14 Anomeresa uswa hwezvipfuwo, nemiriwo yekubatsira vanhu, kubudisa zvekudya kubva panyika,
\v 15 newaini inofadza moyo wemunhu, mafuta anobwinyisa chiso, nechingwa chinosimbisa moyo wemunhu.
\p
\v 16 Miti yaJehovha inoguta, misidhari yeRebhanoni yaakasima.
\v 17 Shiri padzinogadzira matendere; zimudo, miti yemisipiresi ndiyo imba yaro.
\v 18 Makomo akakwirira ndeembudzi dzedondo; mabwe utiziro hwembira.
\v 19 Wakatarira mwedzi nguva dzakamiswa; zuva rinoziva kuvira kwaro.
\v 20 Munoita rima, ndokuva usiku, hunobuda nahwo mhuka imwe neimwe yesango.
\v 21 Vana veshumba vanoombera zvinojimbiwa, nekutsvaka zvekudya zvadzo kuna Mwari.
\v 22 Zuva richibuda, dzinoungana, uye dzinorara mumagara adzo.
\v 23 Munhu anobudira kubasa rake. Nekumurimo wake kusvika madekwani.
\p
\v 24 Haiwa Jehovha, akawanda sei mabasa enyu, makaaita muuchenjeri! Nyika yakazara nefuma yenyu.
\v 25 Gungwa iri iguru uye rakapamhamha, mariri mune zvinokambaira zvisingaverengeki, zvipenyu zvidiki pamwe nezvikuru.
\v 26 Ipo panofamba zvikepe, revhiyatani* yamakaumbira kutamba mariri.
\v 27 Izvi zvese zvinokumirirai, kuti mupe zvekudya zvazvo nenguva yazvo.
\v 28 Munozvipa, zvinounganidza, munozarura ruoko rwenyu, zvigutswe nezvakanaka.
\v 29 Munovanza chiso chenyu, zvinovhiringidzika, munobvisa mweya wazvo, zvinofa, uye kuvhu razvo zvinodzokera.
\v 30 Munotuma mweya wenyu, zvigosikwa, uye imwi munovandudza chiso chenyika.
\p
\v 31 Kubwinya kwaJehovha kuriko kusvika rinhi narinhi; Jehovha ngaafarire mabasa ake.
\v 32 Anotarisa panyika, iyo ndokudedera, anobata makomo, iwo ndokupfungaira.
\v 33 Ndichaimbira Jehovha kana ndichingova mupenyu, ndichaimba rumbidzo kuna Mwari wangu kana ndichiripo.
\v 34 Kuzvidya moyo kwangu nezvake kuchatapira; ndichafara muna Jehovha.
\v 35 Vatadzi ngavaparadzwe panyika, nevakaipa ngavarege kuzovapo. Rumbidza Jehovha, mweya wangu. Rumbidzai Jehovha.
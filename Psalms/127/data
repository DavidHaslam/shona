\c 127
\s Maropafadzo ese anobva kuna Jehovha
\d Rwiyo rwekukwira; rwaSoromoni.
\p
\v 1 Kana Jehovha asingavaki imba, vanoivaka vanoita pasina; kana Jehovha asingachengeti guta, murindi anorindira pasina.
\v 2 Hazvina maturo kuti mumuke mangwanani nokunonoka kundovata, nokudya zvokudya zvamakatamburira; nokuti anopa vadikanwi vake izvozvo varere.
\p
\v 3 Tarirai, vana inhaka inobva kuna Jehovha; chibereko chechizvaro ndiwo mubairo waanopa.
\v 4 Semiseve muruoko rwemhare, ndizvo zvakaita vana voujaya.
\v 5 Unomufaro iye murume anegoba rizere navo; havanganyadziswi, kana vachitaurirana navavengi vavo pasuwo.

\c 60
\s Munyengetero wekukumbira kubatsirwa nekukunda
\p Kumutungamiriri wekuimba; paShushani Edhuti. Mikitami yaDhavhidhi, kudzidzisa; paairwa naArami-Naharaimi naArami-Zobha, Joabhu paakadzoka akarova paMupata weMunyu, VaEdhomu zvuru gumi nezviviri.
\p
\v 1 Mwari, manga makatirasa, makatigura; makatsamwa; dzokerai kwatiri.
\v 2 Makabvundisa nyika; makaitsemura; poresai mitswe yayo; nokuti inozununguka.
\v 3 Makaratidza vanhu venyu zvakaoma; makatimwisa waini yekudzadzarika.
\v 4 Makapa chiratidzo kune vanokutyai, kuti chisimudzwe nekuda kwechokwadi. Sera.
\v 5 Kuti vadikanwi venyu vanunurwe; ponesai \add ne\add*ruoko rwenyu rwerudyi, uye ndipindurei.
\p
\v 6 Mwari wakataura pautsvene hwake: Ndichafara; uye ndichagovera Shekemu, uye ndichayera mupata weSukoti.
\v 7 Giriyadhi nderangu, uye Manase ndewangu; Efuremuwo inhare yemusoro wangu; Judha mupi wangu wemurairo.
\v 8 Moabhu mudziyo wangu wekushambira; pamusoro peEdhomu ndichakandira shangu yangu; Firisitia, pururudza nekukunda nekuda kwangu.
\p
\v 9 Ndiani achandiisa muguta rakasimba? Ndiani achanditungamirira kuEdhomu?
\v 10 Hamuna kutirasi a here, Mwari; hamubudi Mwari, nehondo dzedu?
\v 11 Mwari, tichaita neumhare, nokuti achatsikira pasi vavengi vedu.
\v 12 Muna Mwari tichaita neumhare, nokuti ndiye achatsikira vavengi vedu pasi.

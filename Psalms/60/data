\c 60
\s Munyengetero wekukumbira kubatsirwa nekukunda
\p Kumutungamiriri wekuimba; paShushani Edhuti; Mikitami yaDhavhidhi, kudzidzisa; paairwa naArami-Naharaimi naAra- mizobha, Joabhu paakadzoka akarova paMupata woMunyu VaEdhomu zvuru gumi nezviviri.
\p
\v 1 Mwari, manga makatirasa, makatigura; makatsamwa; dzokerai kwatiri.
\v 2 Makabvundisa nyika; makaitsemura; poresai mitswe yayo; nokuti inozununguka.
\v 3 Makaratidza vanhu venyu zvakaoma; makatimwisa waini yekudzadzarika.
\v 4 Makapa chiratidzo kune vanokutyai, kuti chisimudzwe nekuda kwechokwadi. Sera.
\v 5 Kuti vadikanwi venyu vanunurwe; ponesai \add ne\add*ruoko rwenyu rwerudyi, uye ndipindurei.
\p
\v 6 Mwari wakataura pautsvene hwake: Ndichafara; uye ndichagovera Shekemu, uye ndichayera mupata weSukoti.
\v 7 Giriyadhi nderangu, uye Manase ndewangu; Efuremuwo inhawiro yemusoro wangu; Judha ndiyo tsvimbo yangu youshe.
\v 8 Moabhu ndiwo mudziyo wangu wokushambidzira; pamusoro peEdhomu ndipo pandichakandira shangu yangu; iwe Firisitia, pururudza nokukunda nokuda kwangu.
\p
\v 9 Ndianiko achandiisa muguta rakasimba? Ndianiko achandiperekedza ndiende Edhomu?
\v 10 Hamuna kutirasi a here, Mwari? Hamubudi Mwari, nehondo dzedu.
\v 11 Tibatsirei pamudzivisi wedu; nokuti kubatsira kwavanhu hakuna maturo.
\v 12 Muna Mwari tichaita noumhare, nokuti ndiye achatsikira vadzivisi vedu pasi.

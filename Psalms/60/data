\c 60 Dhavhidhi anochema kukundwa kwavo navavengi vavo Kumutungamiriri wokuimba; nomuimbi‑ rwo weShushani Eduti; rwiyo rweMiki‑ tami rwaDhavhidhi, kudzidzisa; pa‑ nguva vaakarwa naAraminaharaimi naAra- mizobha, Joabhu akadzoka akauraya paMupata woMunyu vaE- dhomu vane zviuru zvine gumi nezviviri. 60 Mwari, makatirasha, makatiparadza; Makanga makatsamwa; Haiwa, tidzorei. 2 Makabvundisa nyika; makaitsemura; Gadzirai mitswe yayo; nokuti inozununguka. 3 Makaratidza vanhu venyu zvinhu zvinorema; Makatinwisa waini inobata. 4 Makapa vanokutyai mureza, Kuti uratidzwe nokuda kwezvokwadi. 5 Kuti vadikanwi venyu varwirwe, Tiponesei noruoko rwenyu rworudyi, mutipindure. 6 Mwari akataura pautsvene hwake, achiti, "Ndichafara kwazvo; Ndichaganhura Shekemu, ndichayera mupata weSukoti. 7 Gireadhi ndeyangu Manase ndeyangu; Efuremuwo inhawiro yomusoro wangu; Judha ndiyo tsvimbo yangu youshe. 8 Moabhu ndiwo mudziyo wangu wokushambidzira; Pamusoro peEdhomu ndipo pandichakandira shangu yangu; Iwe Firisitia, pururudza nokuda kwangu." 9 Ndianiko achandiisa muguta rakasimba? Ndianiko achandiperekedza ndiende Edhomu? 1° Hamuna kutirasha here, Mwari? Hamubudi Mwari, nehondo dzedu. Tibatsirei pamudzivisi wedu; Nokuti kubatsira kwavanhu hakuna maturo. 12 Muna Mwari tichaita noumhare; Nokuti ndiye achatsika vadzivisi vedu pasi.

\c 118
\s Rwiyo rwekuvonga pamutambo
\p
\v 1 Vongai Jehovha; nokuti wakanaka; nokuti tsitsi dzake \add dzinogara\add* kusvika rinhi narinhi.
\v 2 Israeri ikozvino ngaareve kuti tsitsi dzake \add dzinogara\add* kusvika rinhi narinhi.
\v 3 Veimba yaAroni ikozvino ngavareve kuti tsitsi dzake \add dzinogara\add* kusvika rinhi narinhi.
\v 4 Vanotya Jehovha ikozvino ngavareve kuti tsitsi dzake \add dzinogara \add*kusvika rinhi narinhi.
\p
\v 5 Pakumanikidzwa ndakadana kuna Jehovha; Jehovha akandipindura \add akandiisa\add* pakafaranuka.
\v 6 Jehovha ari kwandiri; handingatyi; munhu angandiitei?
\v 7 Jehovha ari kwandiri pamwe nevanondibatsira; naizvozvo ini ndichaona \add chishuwo changu\add* pane vanondivenga.
\v 8 Zviri nani kutizira kuna Jehovha pakuvimba nemunhu.
\v 9 Zviri nani kutizira kuna Jehovha pakuvimba nemachinda.
\p
\v 10 Marudzi ese akandikomba; asi muzita raJehovha ndichaagura.
\v 11 Akandikomba, zvirokwazvo akandikomba; asi muzita raJehovha ndichaagura.
\v 12 Akandikomba senyuchi; akadzimwa semoto weminzwa; asi muzita raJehovha ndichaagura.
\v 13 Iwe wakandisundidzira zvekundisundidzira kusvika \add nda\add*wa; asi Jehovha wakandibatsira.
\v 14 Jehovha isimba rangu nerwiyo rwangu; uye wakava ruponeso rwangu.
\p
\v 15 Inzwi rekufara neruponeso riri mumatende evakarurama; ruoko rwerudyi rwaJehovha rwunobata nesimba.
\v 16 Ruoko rwerudyi rwaJehovha rwakakwiridzirwa; ruoko rwerudyi rwaJehovha rwunobata nesimba.
\v 17 Handingafi, asi ndichararama, nekurondedzera mabasa aJehovha.
\v 18 Jehovha wakandiranga zvinorwadza; asi haana kundikumikidza kurufu.
\p
\v 19 Ndizarurirei masuwo ekururama; ndipinde nawo; ndirumbidze Jehovha.
\v 20 Iri ndiro suwo raJehovha; vakarurama vachipinda naro.
\v 21 Ndichakuvongai, nokuti makandipindura, ndokuva ruponeso rwangu.
\v 22 Ibwe vavaki ravakaramba rava musoro wekona.
\v 23 Izvi zvakabva kuna Jehovha; zvinoshamisa pameso edu.
\v 24 Rino izuva Jehovha raakaita; tichafara uye tifarise mariri.
\p
\v 25 Ponesai henyu, ndinonyengetera, Jehovha; ndinonyengetera hangu Jehovha, budiririsai.
\v 26 Wakaropafadzwa iye anouya nezita raJehovha; tinokuropafadzai tiri mumba maJehovha.
\v 27 Jehovha ndiMwari, iye wakatipa chiedza. Sunga chipo chemutambo nezvisungo kuti kusvika panyanga dzearitari.
\v 28 Imwi muri Mwari wangu, uye ndichakurumbidzai; Mwari wangu, ndichakukudzai.
\p
\v 29 Vongai Jehovha; nokuti wakanaka; nokuti tsitsi dzake \add dzinogara\add* kusvika rinhi narinhi.

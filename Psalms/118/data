\c 118
\s Rwiyo rwekuvonga pamutambo
\p
\v 1 Vongai Jehovha; nokuti wakanaka; nokuti tsitsi dzake \add dzinogara\add* kusvika rinhu narinhi.
\v 2 Israeri ikozvino ngaareve kuti tsitsi dzake \add dzinogara\add* kusvika rinhi narinhi.
\v 3 Imba yaAroni ikozvino ngaireve kuti: Tsitsi dzake \add dzinogara\add* kusvika rinhi narinhi.
\v 4 Vanotya Jehovha ikozvino ngavareve kuti: Tsitsi dzake \add dzinogara kusvika\add* rinhi narinhi.
\p
\v 5 Pakumanikidzwa ndakadana kuna Jehovha, Jehovha akandipindura, akandiisa pakafaranuka.
\v 6 Jehovha ari kurutivi rwangu; handingatyi; munhu angandiitei?
\v 7 Jehovha ari kwandiri pamwe nevanondibatsira; naizvozvo ndichaona \add chishuwo changu\add* pane vanondivenga.
\v 8 Zviri nani kutizira kuna Jehovha pakuvimba nemunhu.
\v 9 Zviri nani kutizira kuna Jehovha pakuvimba nemachinda.
\p
\v 10 Marudzi ese akandikomba; asi muzita raJehovha ndichaagura kwazvo.
\v 11 Vakandikomba, zvirokwazvo vakandikomba, asi ndichavagura nezita raJehovha.
\v 12 Vakandikomba senyuchi; vakadzimwa semoto weminzwa; asi ndichavagura kwazvo nezita raJehovha.
\v 13 Wakandisundidzira zvekundisundidzira kusvika ndawa; asi Jehovha wakandibatsira.
\v 14 Jehovha isimba rangu nerwiyo rwangu; uye wakava ruponeso rwangu.
\p
\v 15 Inzwi rekufara neruponeso riri mumatende evakarurama; ruoko rwerudyi rwaJehovha rwunobata nesimba.
\v 16 Ruoko rwerudyi rwaJehovha rwakakwiridzirwa, ruoko rwerudyi rwaJehovha rwunobata nesimba.
\v 17 Handingafi, asi ndichararama, nekurondedzera mabasa aJehovha.
\v 18 Jehovha wakandiranga zvinorwadza; asi haana kundikumikidza kurufu.
\p
\v 19 Ndizarurirei masuwo ekururama; ndipinde nawo, ndirumbidze Jehovha.
\v 20 Iri ndiro suwo raJehovha; vakarurama vachipinda naro.
\v 21 Ndichakuvongai, nokuti makandipindura, ndokuva ruponeso rwangu.
\v 22 Ibwe vavaki ravakaramba rava musoro wekona.
\v 23 Izvi zvakabva kuna Jehovha; zvinoshamisa kana tichizviona.
\v 24 Rino izuva Jehovha raakaita; tichafara tifarise mariri.
\p
\v 25 Ponesai ikozvino, ndinonyengetera, Jehovha, ikozvino tumai budiriro.
\v 26 Wakaropafadzwa iye anouya nezita raJehovha; takaropafadzwa tiri mumba maJehovha.
\v 27 Jehovha ndiMwari, iye wakatipa chiedza. Sunga chipo chemutambo nezvisungo kuti kusvika panyanga dzearitari.
\v 28 Imwi muri Mwari wangu, ndichakurumbidzai; Mwari wangu, ndichakukudzai.
\p
\v 29 Vongai Jehovha; nokuti wakanaka; nokuti tsitsi dzake \add dzinogara\add* kusvika rinhi narinhi.

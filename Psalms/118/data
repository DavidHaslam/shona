\c 118
\s Rwiyo rwekuvonga pamutambo
\p
\v 1 Vongai Jehovha; nokuti wakanaka; nokuti tsitsi dzake \add dzinogara\add* kusvika rinhu narinhi.
\v 2 Israeri ikozvino ngaareve kuti tsitsi dzake \add dzinogara\add* kusvika rinhi narinhi.
\v 3 Imba yaAroni ikozvino ngaiti: Tsitsi dzake \add dzinogara\add* kusvika rinhi narinhi.
\v 4 Vanotya Jehovha ikozvino ngavati: Tsitsi dzake \add dzinogara\add* rinhi narinhi.
\p
\v 5 Pakumanikidzwa ndakadana kuna Jehovha, Jehovha paakandipindura, akandiisa pakafaranuka.
\v 6 Jehovha ari kurutivi rwangu; handingatyi; munhu angandiitei?
\v 7 Jehovha ari kwandiri pamwe nevanondibatsira; naizvozvo ndichaona \add chishuwo changu\add* pane vanondivenga.
\v 8 Zviri nani kupotera kuna Jehovha pakuvimba nemunhu.
\v 9 Zviri nani kupotera kuna Jehovha pakuvimba nemachinda.
\p
\v 10 Marudzi ese akandikomba; asi muzita rajehovha ndichaagura kwazvo.
\v 11 Vakandikomba, zvirokwazvo vakandikomba, asi ndichavagura nezita raJehovha.
\v 12 Vakandikomba senyuchi; vakadzimwa semoto weminzwa; asi ndichavagura nezita raJehovha.
\v 13 Kundisundidzira wakandisundidzira iwe kuti ndiwe; asi Jehovha akandibatsira.
\v 14 Jehovha ndiye simba rangu norwiyo rwangu; iye akava muponesi wangu.
\p
\v 15 Inzwi rokufara nerokuponeswa riri mumatende avakarurama; ruoko rworudyi rwaJehovha runokunda.
\v 16 Ruoko rworudyi rwaJehovha rwakasimudzwa, ruoko rworudyi rwaJehovha runokunda.
\v 17 Handingafi, asi ndichararama, ndichadudzira mabasa aJehovha.
\v 18 Kundiranga Jehovha akandiranga; asi haana kundiisa pakufa.
\p
\v 19 Ndizarurirei masuwo okururama; ndichapinda nawo, ndivonge Jehovha.
\v 20 Iri ndiro suwo raJehovha; vakarurama vachipinda naro.
\v 21 Ndichakuvongai, nokuti makandipindura, mukava muponesi wangu.
\v 22 Ibwe rakaraswa navavaki ndiro rakazova musoro wekona.
\v 23 Ichi chinhu chakabva kuna Jehovha; zvinoshamisa kana tichizviona.
\v 24 Rino izuva rakaitwa naJehovha; ngatifare kwazvo tirifarire.
\p
\v 25 Tiponesei zvino, Jehovha ndizvo zvatinonyengetera; Jehovha, tipei mufaro ndizvo zvatinonyengetera.
\v 26 Akaropafadzwa iye anouya nezita raJehovha; takaropafadzwa tiri mumba maJehovha.
\v 27 Jehovha ndiye Mwari, ndiye akativhenekera; sungirai chibairo namabote ipo panyanga dzearitari pamene.
\v 28 Imwi muri Mwari wangu, ndichakuvongai; muri Mwari wangu, ndichakukudzai.
\p
\v 29 Vongai Jehovha; nokuti akanaka; nokuti tsitsi dzake dzinogara nokusingaperi.

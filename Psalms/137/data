\c 137
\s Kuchema kwevana vaIsraeri vakatapwa
\p
\v 1 Panzizi dzeBhabhironi, ipapo takagara, hongu takachema misodzi patairangarira Ziyoni.
\v 2 Pamikonachando mukati madzo takaturika mbira dzedu.
\v 3 Nokuti ipapo avo vakatitapa vakakumbira kwatiri mashoko erwiyo, nevakatipamba \add vakakumbira\add* mufaro, \add vachiti\add*: Tiimbireiwo parwiyo rweZiyoni.
\p
\v 4 Tingaimba sei rwiyo rwaJehovha munyika yeutorwa?
\v 5 Kana ndikakukanganwa, iwe Jerusarema, ruoko rwangu rwerudyi ngarukanganwe \add umhizha\add*.
\v 6 Rurimi rwangu ngarunamatire kumatadza angu, kana ndikasakurangarira, kana ndisingasimudziri Jerusarema pamusoro pemufaro wangu mukurusa.
\v 7 Rangarirai, Jehovha, vana vaEdhomu, zuva reJerusarema, ivo vakati: Putsai, putsai, kusvika panheyo yaro.
\v 8 Iwe mukunda weBhabhironi, wava kuzoparadzwa; wakaropafadzwa achatsiva kwauri chiito chako chawakaita kwatiri.
\v 9 Wakaropafadzwa achabata ndokurovera vacheche vako padombo.
\c 137
\s Kuchema kwavakatapwa
\p
\v 1 Panzizi dzeBhabhironi, ndipo patakagara pasi, zvirokwazvo tikachema, pakurangarira kwedu Ziyoni.
\v 2 Pamikonachando mukati madzo takaturika mbira dzedu.
\v 3 Nokuti ipapo avo vakatitapa vakakumbira kwatiri mashoko orwiyo, vakatiparadza vakakumbira mufaro, vachiti: Tiimbireiwo rwiyo rweZiyoni.
\p
\v 4 Tingaimba sei rwiyo rwaJehovha munyika yavatorwa?
\v 5 Kana ndikakukanganwa, iwe Jerusarema, ruoko rwangu rworudyi ngarukanganwe umhizha hwarwo.
\v 6 Rurimi rwangu ngarunamatire kumatadzo angu, kana ndikarega kukurangarira; kana ndisingati Jerusarema ndiwo mufaro wangu mukuru unopfuura zvese.
\v 7 Rangarirai Jehovha, murove vana VaEdhomu pamusoro pezuva reJerusarema; ivo, vakati: Paradzai, paradzai, kusvikira panheyo dzaro.
\v 8 Iwe mukunda weBhabhironi, iwe unobva woparadzwa; munhu uyo achava nomufaro, achakutsivira sezvawakatiitira iwe.
\v 9 Munhu uyo achava nomufaro, achatora pwere dzako nokudzirovera padombo.

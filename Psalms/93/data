\c 93
\s Jehovha ndiye Mambo mukuru
\p
\v 1 Jehovha anobata ushe; akafuka umambo; Jehovha akafuka simba, akazvisunga chiuno naro; Nyikawo yakateyiwa, haingazununguswi.
\v 2 Chigaro chenyu choushe chakasimbiswa kubva kare; Imi muripo kubva pakusingaperi.
\v 3 Jehovha, Nzizi dzakannzwisa mannzwi adzo; Nzizi dzinonnzwisa kutinhira kwadzo.
\v 4 Jehovha anokunda mannzwi emvura zhinji, Namafungu ane simba egungwa, Jehovha, ari kumusoro, ndiye ane simba.
\v 5 Zvipupuriro zvenyu ndezvamazvokwadi kwazvo; Utsvene hunofanira imba yenyu, Jehovha, nokusingaperi.

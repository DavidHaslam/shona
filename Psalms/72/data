\c 72
\s Ukuru hwaMambo
\d Pisarema raSoromoni.
\p
\v 1 Ipai mambo zvamakatonga, Mwari, Nokururama kwenyu kumwanakomana wamambo.
\v 2 Achatongera vanhu venyu nokururama, Navarombo venyu achavaruramisira.
\v 3 Makomo nezvikomo achavigira vanhu rugare,nezvikomo nekururama.
\v 4 Achatongera varombo vavanhu, Achaponesa vana vavashaiwi, Nokupwanya mumanikidzi.
\v 5 Vachakutyai kana zuva richipo, Uye kana mwedzi uchipo, kusvikira kumarudzi namarudzi.
\v 6 Achaburuka iye semvura pauswa hwakagurirwa; Semvura inonaya ichidiridza pasi.
\v 7 Nemisi yake akarurama achakura zvakanaka; Rugare rwakawanda ruchavapo, kusvikira mwedzi waguma.
\v 8 Achabata ushe kubva pagungwa kusvikira pagungwa, Nokubva paRwizi kusvikira kumigumo yapasi.
\v 9 Vagere pamarenje vachapfugama pamberi pake; Vavengi vake vachananzva guruva.
\v 10 Madzimambo eTarishishi neezviwi achauya nezvipo; Madzimambo eShebha neSebha vachamuvigira zvipo;
\v 11 Zvirokwazvo, madzimambo ose achawira pasi pamberi pake; Ndudzi dzose dzichamushumira.
\v 12 Nokuti acharwira mushaiwi kana achidanidzira; Nomurombo asina mubatsiri.
\v 13 Achanzwira nyasha murombo nomushaiwi, Achaponesa mweya yavashaiwi.
\v 14 Achadzikunura mweya yavo pakutambudzika napakumanikidzwa; Ropa ravo richava chinhu chinokosha pamberi pake;
\v 15 Iye achararama, achapiwa ndarama yeShebha; Vanhu vacharamba vachimunyengeteerera; Vachamuvonga zuva rose.
\v 16 Kuchava nezviyo zvizhinji pasi pamusoro pamakomo; Zvibereko zvazvo zvichavhunga seRebhanoni; Vanogara paguta vachakura souswa pasi.
\v 17 Zita rake richavapo nokusingaperi; Zita rake richagara riripo panguva yose yokuvapo kwezuva; Vanhu vacharopafadzwa maari; Ndudzi dzose dzichati, "Anomufaro."
\v 18 Jehovha Mwari, iye Mwari waIsiraeri, ngaarumbidzwe, Iye oga anoita zvinoshamisa.
\v 19 Zita rake rinobwinya ngarirumbidzwe nokusingaperi; Pasi pose ngapazadzwe nokubwinya kwenyu. Ameni, Ameni.
\v 20 Minyengetero yaDhavhidhi mwanakomana waJese yapera.

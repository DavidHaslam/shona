\c 72 Ukuru hwaMambo Pisarema raSoromoni. 1 Ipai mambo zvamakatonga, Mwari, Nokururama kwenyu kumwanakomana wamambo. 2 Achatongera vanhu venyu nokururama, Navarombo venyu achavaruramisira. 3 Makomo nezvikomo achavigira vanhu rugare, Yl√≤hrurama. 4 Achatongera varombo vavanhu, Achaponesa vana vavashaiwi, Nokupwanya mumanikidzi. 5 Vachakutyai kana zuva richipo, Uye kana mwedzi uchipo, kusvikira kumarudzi namarudzi. 6 Achaburuka iye semvura pauswa hwakagurirwa; Semvura inonaya ichidiridza pasi. 7 Nemisi yake akarurama achakura zvakanaka; Rugare rwakawanda ruchavapo, kusvikira mwedzi waguma. 8 Achabata ushe kubva pagungwa kusvikira pagungwa, Nokubva paRwizi kusvikira kumigumo yapasi. 9 Vagere parnarenje vachapfugama pamberi pake; Vavengi vake vachananzva guruva. 10 Madzimambo eTarishishi neezvivi achauya nezvipo; Madzimambo eShebha neSebha vachamuvigira zvipo; 11 Zvirokwazvo, madzimambo ose achawira pasi pamberi pake; Ndudzi dzose dzichamushumira. 12 Nokuti acharwira mushaiwi kana achidanidzira; Nomurombo asina mubatsiri. 13 Achanzwira nyasha murombo nomushaiwi, Achaponesa mweya yavashaiwi. 14 Achadzikinura mweya yavo pakutambudzika napakumanikidzwa; Ropa ravo richava chinhu chinokosha pamberi pake; 15 Iye achararama, achapiwa ndarama yeShebha; Vanhu vacharamba vachimunyengeterera; Vachamuvonga zuva rose. 16 Kuchava nezviyo zvizhinji pasi pamusoro pamakomo; Zvibereko zvazvo zvichavhunga seRebhanoni; Vanogara paguta vachakura souswa pasi. 17 Zita rake richavapo nokusingaperi; Zita rake richagara riripo panguva yose yokuvapo kwezuva; Vanhu vacharopafadzwa maari; Ndudzi dzose dzichati, "Anomufaro." 18 Jehovha Mwari, iye Mwari waIsiraeri, ngaarumbidzwe, Iye oga anoita zvinoshamisa.

\c 37
\s Mufaro wevakaipa ndewenguva diki
\p \add Pisarema\add* raDhavhidhi.
\p
\v 1 Usashungurudzika nekuda kwevaiti vezvakaipa, usagodora vabati vezvakaipa.
\v 2 Nokuti vachakurumidza kugurwa seuswa, nekusvava seuswa unyoro.
\v 3 Vimba naJehovha, uye ita zvakanaka; uchagara panyika, uye uchazvifunda nekutendeka.
\v 4 Zvifadze muna Jehovha; zvino achapa kwauri mikumbiro yemoyo wako.
\v 5 Ipa nzira yako kuna Jehovha; vimbawo naye, zvino achazviita.
\v 6 Iye achabudisa kururama kwako sechiedza, nemutongo wenyu semasikati makuru.
\v 7 Nyarara pana Jehovha, umurindire; usazvishungurudza pamusoro peaanobudirira nenzira yakenemunhu anoita mazano akaipa.
\v 8 Rega kutsamwa, usiye hasha; usazvishungurudzava neshungu, zvinongotadzisa munhu.
\v 9 Nokuti vanoita zvakaipa vachagurwa; asi vanorindira Jehovha vachagara nhaka yenyika.
\v 10 Kwasara chinguva chidiki, akaipa haachazovipo; zvirokwazvo, iwe uchacherekedza zvakanaka paaigara, asi haachazovipo zvirokwazvo iwe uchacherekedza zvakanaka paaigara, asi haachazovipo.
\v 11 Asi vanyoro ndivo vachagara nhaka yenyika; ndivo vachafarikana kwazvo norugare rukuru.
\v 12 Akaipa anofungira akarurama mano akaipa, anomurumanira meno ake.
\v 13 Ishe achamuseka; nokuti anoona kuti zuva rake rinouya.
\v 14 Vakaipa vakavhomora munondo, vakawembura uta hwavo; kuti vawisire pasi varombo navanoshaiwa, kuti vauraya vakarurama panzira.
\v 15 Munondo wavo uchapinda pamoyo yavo imene, uye uta hwavo huchavhuniwa.
\v 16 Zvishoma, zvakanaka, zvowakarurama zvinopfuura zvakawanda zvavakaipa vazhinji.
\v 17 Nokuti maoko avakaipa achavhuniwa; asi Jehovha anotsigira vakarurama.
\v 18 Jehovha anoziva mazuva avane moyo yakarurama; nhaka yavo ndeyokusingaperi.
\v 19 Havanganyadziswi nenguva yokuipa; pamisi yenzara vachagutiswa.
\v 20 Asi vakaipa vachaparara, uye vavengi vaJehovha vachafanana nokunaka kwamafuro; vacharova; vacharova soutsi.
\v 21 Akaipa anokwereta, asingaripizve; asi akarurama ane tsitsi, anopa.
\v 22 Nokuti vanokomborerwa naye vachagara nhaka yenyika; asi vanotukwa naye vachaparadzwa.
\v 23 Nhanho dzemunhu \add wakarurama\add* dzinorairwa naJehovha; unofarikana munzira yake.
\v 24 Kunyange akawa, haangawiswi chose; nokuti Jehovha anomutsigira noruoko rwake.
\v 25 Ndakange ndiri mudiki, zvino ndakwegura; kunyange zvakadaro handina kutongoona akarurama achisiiwa, kana vana vake vachipemha zvokudya.
\v 26 Zuva rese anoramba ane tsitsi, achiposa; vana vake vanokomborerwa.
\v 27 Ibva pane zvakaipa, uite zvakanaka; ugare zvakanaka nokusingaperi.
\v 28 Nokuti Jehovha unoda zvakarurama, haasii vatsvene vake; vanochengetwa nokusingaperi; asi vana vowakaipa vachaparadzwa.
\v 29 Vakarurama vachagara nhaka yenyika, vachagaramo nokusingaperi.
\v 30 Muromo wowakarurama unotaura zvenjere, rurimi rwake runotaura zvakarurama.
\v 31 Murairo waMwari wake uri mumoyo make; pakutsika kwake haangatongotedzemuki.
\v 32 Akaipa anovandira akarurama, achitsvaka kumuuraya.
\v 33 Jehovha haangamuregeri muruoko rwake, kana kumupa mhosva kana atongwa.
\v 34 Rindira Jehovha, urambire panzira yake, iye achakukudza kuti ugare nhaka yenyika; kana vakaipa vachiparadzwa iwe uchazviona.
\v 35 Ndakaona akaipa anesimba guru, achitandavara somuti munyoro panyika yawo.
\v 36 Zvino umwe akapfuurazve, wanei haachipo; ndakamutsvaka, asi akange asichawanikwi.
\v 37 Cherekedzai munhu akakwana, mutarire akarurama; nokuti kuguma komunhu uyo rugare.
\v 38 Kana vari vadariki, vachaparadzwa pamwe chete; pakuguma kwavo vakaipa vachaparadzwa.
\v 39 Asi kuponeswa kwavakarurama kunobva kuna Jehovha; ndiye nhare yavo panguva yokutambudzika.
\v 40 Jehovha anovabatsira, nokuvarwira; anovarwira kuna vakaipa, nokuvaponesa, nokuti vakanovanda maari.

\c 37
\s Mufaro wevakaipa ndewenguva diki
\p \add Pisarema\add* raDhavhidhi.
\p
\v 1 Usashungurudzika nekuda kwevaiti vezvakaipa, usagodora vabati vezvakaipa.
\v 2 Nokuti vachakurumidza kugurwa seuswa, nekusvava seuswa unyoro.
\v 3 Vimba naJehovha, uye ita zvakanaka; uchagara panyika, uye uchazvifunda nekutendeka.
\v 4 Zvifadze muna Jehovha; zvino achapa kwauri mikumbiro yemoyo wako.
\v 5 Ipa nzira yako kuna Jehovha; vimbawo naye, zvino achazviita.
\v 6 Iye achabudisa kururama kwako sechiedza, nemutongo wenyu semasikati makuru.
\v 7 Nyarara pana Jehovha, umurindire; usazvishungurudza pamusoro peaanobudirira nenzira yakenemunhu anoita mazano akaipa.
\v 8 Rega kutsamwa, usiye hasha; usazvishungurudza zvinoitisa zvakaipa.
\v 9 Nokuti vaiti vezvakaipa vachagurwa, asi vanorindira Jehovha vachagara nhaka yenyika.
\v 10 Pachine chinguvana, wakaipa haachazovipo; kunyange ukacherekedza yake achange asipo.
\v 11 Asi vanyoro vachagara nhaka yenyika; uye vachazvifadza neuwandu hwerugare.
\v 12 Wakaipa anorongera wakarurama nekumugedera mazino.
\v 13 Ishe achamuseka; nokuti anoona kuti zuva rake rinouya.
\v 14 Vakaipa vakavhomora munondo, uye vakawembura uta hwavo; kuwisira pasi murombo naanoshaiwa, kuuraya wakarurama panzira.
\v 15 Munondo wavo uchapinda pamoyo yavo vamene, uye uta hwavo huchavhuniwa.
\v 16 Chishoma munhu wakarurama chaanacho chinokunda pfuma yevazhinji vakaipa.
\v 17 Nokuti maoko evakaipa achavhuniwa; asi Jehovha anotsigira vakarurama.
\v 18 Jehovha anoziva mazuva evakarurama, uye nhaka yavo ichava nekusingaperi.
\v 19 Havanganyadziswi nenguva yekuipa; nepamazuva enzara vachaguta.
\v 20 Asi vakaipa vachaparara, uye vavengi vaJehovha vachanyangarika semafuta emakwai; vacharova seutsi.
\v 21 Wakaipa anokwereta asingadzoreri; asi wakarurama ane tsitsi, anopa.
\v 22 Nokuti vakaropafadzwa naye vachagara nhaka yenyika; asi vakatukwa naye vachagurwa.
\v 23 Nhanho dzemunhu \add wakarurama\add* dzinoruramiswa naJehovha; uye anofarika munzira yake.
\v 24 Kunyange akawa, haangarasirwi pasi; nokuti Jehovha anotsigira ruoko rwake.
\v 25 Ndaiva mudiki, zvino ndakwegura; kunyange zvakadaro handina kutongoona zvakadaro handina kuona wakarurama achisiiwa, nembeu yake ichipemha zvekudya.
\v 26 Zuva rese ane tsitsi, uye anopa chikwereti, nembeu yake iropafadzo.
\v 27 Ibva pane zvakaipa, uye ita zvakanaka; ugare kusvika rinhi narinhi.
\v 28 Nokuti Jehovha anoda mutongo haangasii vatsvene vake. Vachachengetedza kusvika rinhi narinhi; asi mbeu yevakaipa ichagurwa.
\v 29 Vakarurama vachagara nhaka yenyika, uye vachagaramo kusvika rinhi narinhi.
\v 30 Muromo wewakarurama unotaura uchenjeri, nerurimi rwake rwunotaura mutongo.
\v 31 Murairo waMwari wake uri mumoyo make; nhanho dzake hadzitedzemuki.
\v 32 Wakaipa anochenjerera wakarurama, uye anotsvaka kumuuraya.
\v 33 Jehovha haangamuregeri muruoko rwake, kana kumupa mhosva pakutongwa.
\v 34 Rindira Jehovha, uye chengeta nzira yake, zvino achakukudza kuti ugare nhaka yenyika; kana vakaipa vachiparadzwa iwe uchazviona.
\v 35 Ndakaona akaipa anesimba guru, achitandavara somuti munyoro panyika yawo.
\v 36 Zvino umwe akapfuurazve, wanei haachipo; ndakamutsvaka, asi akange asichawanikwi.
\v 37 Cherekedzai munhu akakwana, mutarire akarurama; nokuti kuguma komunhu uyo rugare.
\v 38 Kana vari vadariki, vachaparadzwa pamwe chete; pakuguma kwavo vakaipa vachaparadzwa.
\v 39 Asi kuponeswa kwavakarurama kunobva kuna Jehovha; ndiye nhare yavo panguva yokutambudzika.
\v 40 Jehovha anovabatsira, nokuvarwira; anovarwira kuna vakaipa, nokuvaponesa, nokuti vakanovanda maari.

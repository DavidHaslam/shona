\c 111
\s Jehovha wakafanira kurumbidzwa
\p
\v 1 Hareruya! Ndichavonga Jehovha nemoyo wese, parangano yevakarurama, nepaungano.
\v 2 Akakura mabasa aJehovha, anotsvakwa nevese vanoafarira.
\v 3 Basa rake rinokudzwa uye rine umambo; uye kururama kwake kusvika rinhi narinhi.
\v 4 Wakarangaridza mabasa ake anoshamisa, Jehovha ane nyasha uye ane tsitsi.
\v 5 Wakapa zvekudya vanomutya; acharangarira sungano yake kusvika pakusingaperi.
\v 6 Wakazivisa vanhu vake simba remabasa ake kuvapa nhaka yemarudzi.
\v 7 Mabasa emaoko ake ichokwadi nemitongo \add yakarurama\add*; mirairo yake yese ndeyechokwadi.
\v 8 Yakateyiwa kusvika pakusingaperi, yakaitwa nechokwadi nekutendeka.
\v 9 Wakatuma rudzikunuro kuvanhu vake; wakaraira sungano yake kusvika rinhi narinhi; zita rake idzvene uye rinotyisa.
\v 10 Kutya Jehovha ndiko kutanga kweuchenjeri; vanonzwisisa zvakanaka vese vanoita \add mirairo\add*; rumbidzo yake inogara nekusingaperi.

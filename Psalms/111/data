\c 111
\s Jehovha wakafanira kurumbidzwa
\p
\v 1 Hareruya! Ndichavonga Jehovha nemoyo wese, parangano yevakarurama, ne\add pa\add*ungano.
\v 2 Akakura mabasa aJehovha; anotsvakwa nevese vanoafarira.
\v 3 Basa rake rinokudzwa uye rine umambo; uye kururama kwake kunomira kusvika rinhi narinhi.
\v 4 Wakaita kuti mabasa ake anoshamisa arangarirwe. Jehovha ane nyasha uye ane tsitsi.
\v 5 Wakapa zvekudya kune vanomutya; acharangarira sungano yake kusvika pakusingaperi.
\v 6 Wakazivisa vanhu vake simba remabasa ake, kuvapa nhaka yemarudzi.
\v 7 Mabasa emaoko ake ichokwadi nekururama; mirau yake yose  ndeyechokwadi.
\v 8 Yakateyiwa kusvika rinhi narinhi kusvika pakusingaperi, yakaitwa nechokwadi nekururama.
\v 9 Wakatuma rudzikunuro kuvanhu vake; wakaraira sungano yake kusvika rinhi narinhi; zita rake idzvene uye rinotyisa.
\v 10 Kutya Jehovha ndiko kutanga kweuchenjeri; vanonzwisisa zvakanaka vese vanoiita \add mirairo\add*; rumbidzo yake inogara nekusingaperi.

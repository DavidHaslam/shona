\c 111
\s Vanhu ngavarumbidze Jehovha nokuda kwezvose zvaakaita
\p
\v 1 Hareruya! Ndichavonga Jehovha nomoyo wangu wose, Parangano yavakarurama, napaungano.
\v 2 Mabasa aJehovha makuru, Anocherechedzwa navose vanoafarira.
\v 3 Basa rake rinoratidza kukudzwa noumambo; Kururama kwake kunogara nokusingaperi.
\v 4 Mabasa ake, anoshamisa, wakaaita chiyeudziro; Jehovha anenyasha netsitsi.
\v 5 Akapa zvokudya vanomutya; Acharangarira sungano yake nokusingaperi.
\v 6 Akaratidza vanhu vake simba ramabasa ake, Zvaakavapa nhaka yavahedheni.
\v 7 Mabasa amaoko ake izvokwadi nokururamisira; Mirairo yake yose yakasimba.
\v 8 Yakasimbiswa nokusingaperi-peri, Yakaitwa nezvokwadi nokururama.
\v 9 Akatumira vanhu vake rudzikunuro; Akaraira sungano yake nokusingaperi; Zita rake idzvene rinotyisa.
\v 10 Kutya Jehovha ndiko kutanga kwouchenjeri; Vose vanozviita vanomurangariro wakanaka; Kurumbidzwa kwake kunogara nokusingaperi.

\c 109
\s Munyengetero wekukumbira kutsiviwa kwevavengi
\p Kumutungamiriri wekuimba. Pisarema raDhavhidhi.
\p
\v 1 Mwari werumbidzo yangu, regai kunyarara.
\v 2 Nokuti muromo wewakaipa nemuromo weunyengeri yakazarurirwa ini, vakanditaurira nerurimi rwunoreva nhema.
\v 3 Vakandikombawo nemashoko eruvengo, uye vakandirwisa pasina chikonzero.
\v 4 Pachinzvimbo cherudo rwangu, vavengi vangu, asi ini pamunyengetero \add ndiripo\add*.
\v 5 Vakandidzosera chakaipa pachinzvimbo chechakanaka, neruvengo pachinzvimbo cherudo rwangu.
\p
\v 6 Isai wakaipa pamusoro pake, uye satani ngaamire paruoko rwake rwerudyi.
\v 7 Pakutongwa kwake, ngaapiwe mhosva; uye munyengetero wake ngauve chivi.
\v 8 Mazuva ake ngaave mashoma; umwe ngaatore chinzvimbo chake.
\v 9 Vana vake ngavasava nababa, uye mukadzi wake \add ngaave\add* chirikadzi.
\v 10 Vana vake ngavave vadzungairi, nevapemhi; ngavatsvake \add zvekudya\add* kubva mumatongo avo.
\v 11 Mukweretesi ngaabate zvese zvaanazvo, nevatorwa ngavapambe zvibereko zvebasa rake.
\v 12 Ngakusava neanomutandavadzira tsitsi; ngakusava neanonzira ngoni nherera dzake.
\v 13 Chizvarwa chake ngachigurwe, nezita ravo ridzimwe pazera rinotevera.
\v 14 Uipi hwemadzibaba ake ngahurangarirwe kuna Jehovha; nezvivi zvamai vake zvirege kudzimwa.
\v 15 Ngazvive pamberi paJehovha rinhi narinhi, kuti agure kurangarirwa kwavo panyika.
\v 16 Nokuti haana kurangarira kuita tsitsi, asi wakashusha murombo nemunhu anoshaiwa, kuti auraye ane moyo wakaputsika.
\v 17 Sezvaakada kutuka, naizvozvo ngakuburukire kwaari, sezvaasina kufarira kuropafadza, ngakuve kure naye.
\v 18 Sezvaakazvifukida nekutuka sezvakafanana nenguvo, saizvozvo ngazviuye muura hwake semvura uye semafuta mumapfupa ake.
\v 19 Ngazvive kwaari sechipfeko chaanofukidza \add nacho\add*, sebhanhire raanozvisunga naro rinhi narinhi.
\v 20 Uyu ndiwo mubairo wevadzivisi vangu kubva kuna Jehovha, newevanotaurira mweya wangu zvakaipa.
\p
\v 21 Asi imwi Jehovha Ishe, ndiitirei \add zvakanaka\add* nekuda kwezita renyu; nokuti tsitsi dzenyu dzakanaka, ndinunurei.
\v 22 Nokuti \add ndiri\add* murombo nemushaiwi, nemoyo wangu wakakuvadzwa mukati mangu.
\v 23 Ndapfuura semumvuri paunoreba; ndapepereswa semhashu.
\v 24 Mabvi angu haachina simba nekutsanya; nenyama yangu yaonda nekushaiwa kukora.
\v 25 Ndavawo chiseko kwavari; vachindiona vanodzungudza musoro wavo.
\v 26 Ndibatsirei, Jehovha, Mwari wangu; uye ndiponesei zvichienderana netsitsi dzenyu.
\v 27 Kuti vazive kuti urwu ruoko rwenyu; imwi Jehovha makazviita.
\v 28 Ngavatuke, asi imwi ropafadzai; \add kana\add* vachisimuka, vachanyadziswa, asi muranda wenyu ngaafare.
\v 29 Vadzivisi vangu ngavafukidzwe nenyadzi, ngavazvimonere nenyadzi dzavo sejazi.
\p
\v 30 Ndichavonga Jehovha kwazvo nemuromo wangu; zvirokwazvo, ndichamurumbidza pakati pevazhinji.
\v 31 Nokuti achamira kuruoko rwerudyi rweanoshaiwa, ku\add mu\add*ponese pane vanotonga mweya wake.

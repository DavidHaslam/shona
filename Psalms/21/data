\c 21
\s Rwiyo rowkuvonga pamusoro pokukunda
\d Kumutungamiriri wokuimba. Pisarema raDhavhidhi.
\p
\v 1 Mambo uchafara nesimba renyu, Jehovha; Achafarira kuponesa kwenyu zvikuru sei!
\v 2 Makamupa zvakadikanwa nomwoyo wake, Hamuna kuramba kukumbira kwemiromo yake.
\v 3 Nokuti munomuchingura nemikomborero yezvakanaka; Munodzika korona yendarama yakaisvonaka pamusoro wake.
\v 4 Akakumbira upenyu kwamuri, mukamupa ihwo; Namazuva mazhinji nokusingaperi-peri.
\v 5 Kurumbidzwa kwake kukuru nokuda kwokuponesa kwenyu, Makaisa pamusoro pake kukudzwa noumambo.
\v 6 Nokuti munomukomborera zvikuru nokusingaperi; Munomufadza nomufaro pamberi penyu.
\v 7 Nokuti mambo anovimba naJehovha, Nounyoro hwoWokumusorosoro haangazunguswi.
\v 8 Ruoko rwenyu ruchawana vavengi venyu vose; Ruoko rwenyu rworudyi ruchawana vose vanokuvengai.
\v 9 Muchavaita sevira romoto nenguva yokutsamwa kwenyu. Jehovha achavamedza nehasha dzake, Moto uchavaparadza.
\v 10 Muchaparadza zvibereko zvavo panyika, Navana vavo pakati pavana vavanhu. "Nokuti vakafunga kukuitirai zvakaipa; vakafunga zano rakaipa rakaipa, asi havagoni kuzviita.
\v 12 Nokuti muchavafuratidza, Muchagadzira ungiso dzouta hwenyu kuvapfura pazviso zvavo.
\v 13 Simukai Jehovha, nesimba renyu; Naizvozvo tichaimba nokukudza chikuriri chenyu.

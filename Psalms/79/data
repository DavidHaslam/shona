\c 79
\s Mwari ngaakanganwire vanhu vake, avarwire
\d Pisarema raAsafi.
\p
\v 1 Haiwa Mwari, vahedheni vakapinda panhaka yenyu; Vakasvibisa temberi yenyu tsvene; Jerusaremu vakariita dongo.
\v 2 Zvitunha zvavaranda venyu vakazvipa shiri dzokudenga zvive zvokudya zvadzo. Uye nyama yavatsvene venyu vakaipa zvikara zvapasi.
\v 3 Vakateura ropa ravo pose-pose paJerusaremu semvura; Vakashaiwa anovaviga.
\v 4 Tava chinhu chinoshorwa navatigere navo, Chinhu chinozvidzwa nechinosekwa navakatipoteredza.
\v 5 Haiwa Jehovha, mucharamba makatsamwa nokusingaperi kusvikira riniko? Godo renyu richapfuta somoto here?
\v 6 Dururai hasha dzenyu pamusoro pavahedheni vasingakuziviyi, Napamusoro poushe huzhinji, husingadi zita renyu.
\v 7 Nokuti vakapedza Jakobho, Vakaparadza ugaro hwake.
\v 8 Musarangarira kutirova pamusoro pezvakaipa zvamadzibaba edu; Ngoni dzenyu nyoro ngadzikurumidze kusangana nesu; okuti taneta kwazvo.
\v 9 Tibatsirei, Mwari muponesi wedu, nokuda kwomukurumbira wezita renyu;
\v 10 Vahedheni vacharevereiko, vachiti, "Mwari wavo aripiko?" Kutsihwa kweropa ravaranda venyu, rakateurwa, Ngakuzikanwe pakati pavahedheni pamberi pedu.
\v 11 Kugomera kwomusungwa ngakusvike kwamuri; Noukuru hwesimba renyu chengetai vana vorufu;
\v 12 Mutsivire vagere nesu kanomwe pachipfuva chavo. Kushora kwavakakushorai nako, imi Ishe.
\v 13 Naizvozvo isu vanhu venyu, namakwai amafuro enyu, Tichakuvongai nokusingaperi; Ticharatidza kurumbidzwa kwenyu kumarudzi namarudzi.

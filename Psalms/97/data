\c 97
\s Ukuru hwaJehovha Mambo
\p
\v 1 Jehovha anobata ushe; nyika ngaifare kwazvo; Zvivi zvizhinji ngazvifare.
\v 2 Makore nerima zvinomukomberedza; Kururama nokururamisa ndidzo nheyo dzechigaro chake choushe.
\v 3 Moto unotungamira pamberi pake, Uchipisa vadzivisi vake pamativi ose.
\v 4 Mheni dzake dzakavheneka nyika yose; Pasi pakaona, ndokubvunda.
\v 5 Makomo akanyauka senamo pamberi paJehovha, Pamberi paShe wapasi pose.
\v 6 Kudenga-denga kunoparidza kururama kwake, Ndudzi dzose dzakaona kubwinya kwake.
\v 7 Vose, vanoshumira mifananidzo yakaveziwa, vanonyadziswa, Ivo vanozvirumbidza pamusoro pezvifananidzo; Namatai kwaari, imi vamwari vose
\v 8 Zioni rakanzwa ndokufara, Navakunda vaJudha vakafara kwazvo; Nokuda kwezvamakatonga, imi Jehovha.
\v 9 Nokuti imi Jehovha, muri kumusoro-soro kwapasi pose; Makakwirira kupfuura vamwari vose.
\v 10 Vengai zvakaipa, imi munoda Jehovha; Iye anochengeta mweya yavatsvene vake; Unovarwira paruoko rwawakaipa. Chiedza chinodzvarirwa wakarurama, Nomufaro vane moyo yakarurama.
\v 12 Farai munaJehovha, imi vakarurama; Vongai pakurangarira utsvene hwake.

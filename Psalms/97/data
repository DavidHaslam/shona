\c 97
\s Ukuru hwaJehovha Mambo
\p
\v 1 Jehovha anotonga, nyika ngaifare kwazvo; zviwi zvizhinji ngazvifare.
\v 2 Makore nerima zvinomukomberedza; kururama nemutongo ugaro hwechigaro chake cheushe.
\v 3 Moto unotungamira pamberi pake, uye unopisa vavengi vake mativi ese.
\v 4 Mheni dzake dzakavheneka nyika; pasi pakaona ndokudedera.
\v 5 Makomo akanyunguduka senamo pamberi paJehovha, pamberi paShe wepasi pese.
\v 6 Matenga anodudzira kururama kwake, nevanhu vese vanoona, uye vanhu vese vakaona kubwinya kwake.
\v 7 Vanonyara vese vanoshumira zviifananidzo yakaveziwa, vanozvikudza nezvimwari, mushumirei imwi mese vamwari.
\p
\v 8 Ziyoni rakanzwa ndokufara, nevakunda vaJudha vakafara kwazvo nekuda kwemitongo yenyu, Jehovha.
\v 9 Nokuti imwi Jehovha, makakwirira kuva pamusoro penyika yese, makakwiridzwa kwazvo pamusoro peumwari hwese.
\p
\v 10 Imwi vanoda Jehovha, vengai zvakaipa; anochengetedza mweya yevatsvene vake; avasunungure muruoko rwevakaipa.
\v 11 Chiedza chinodzvarirwa wakarurama, nemufaro vane moyo yakarurama.
\v 12 Farai muna Jehovha, imwi vakarurama, uye vongai pakurangarira utsvene hwake.

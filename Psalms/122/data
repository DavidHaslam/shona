\c 122
\s Jerusarema guta rinodikanwa
\d Rwiyo rworwendo; rwaDhavhidhi.
\p
\v 1 Ndakafara panguva yavakati kwandiri: Hendei kumba kwaJehovha.
\v 2 Tsoka dzedu dzimire pakati pamasuwo ako, Jerusarema;
\v 3 Jerusarema, iwe wakavakwa seguta rakasanganiswa zvakanaka.
\v 4 Ndiko kunokwira ndudzi, ndudzi dzaJehovha, sezvakarairwa Israeri, kuti vavonge zita raJehovha.
\v 5 Nokuti ndiko kwakagadzwa zvigaro zvokutonga, zvigaro zvoushe zveimba yaDhavhidhi.
\p
\v 6 Kumbirirai Jerusarema rugare; vanokudai, vachakomborerwa.
\v 7 Rugare ngaruve mukati mamasvingo ako, nokufarikana mukati medzimba dzako dzoushe.
\v 8 Nokuda kwehama dzangu neshamwari dzangu, ndichati zvino: Rugare ngaruve mukati mako.
\v 9 Nokuda kweimba yaJehovha Mwari wedu ndichakutsvakira zvakanaka.

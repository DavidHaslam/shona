\c 122
\s Jerusaremu guta rinodikanwa
\d Rwiyo rworwendo; rwaDhavhidhi.
\p
\v 1 Ndakafara panguva yavakati kwandiri, "Hendei kumba kwaJehovha."
\v 2 Tsoka dzedu dzimire Pakati pamasuo ako, Jerusaremu;
\v 3 Jerusaremu, iwe wakavakwa seguta rakasanganiswa zvakanaka;
\v 4 Ndiko kunokwira ndudzi, ndudzi dzaJehovha, Sezvakarairwa Isiraeri, Kuti vavonge zita raJehovha.
\v 5 Nokuti ndiko kwakagadzwa zvigaro zvokutonga, Zvigaro zvoushe zveimba yaDhavhidhi.
\v 6 kumbirirai Jerusaremu rugare; Vanokudai, vachakomborerwa.
\v 7 Rugare ngaruve mukati mamasvingo ako, Nokufarikana mukati medzimba dzako dzoushe.
\v 8 Nokuda kwehama dzangu neshamwari dzangu, Ndichati zvino, "Rugare ngaruve mukati mako."
\v 9 Nokuda kweimba yaJehovha Mwari wedu Ndichakutsvakira zvakanaka.

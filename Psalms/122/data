\c 122
\s Jerusarema guta rinodikamwa
\d Rwiyo rworwendo; rwaDhavhidhi.
\p
\v 1 Ndakafara panguva yavakati kwandiri, Hendei kumba kwaJehovha.
\v 2 Tsoka dzedu dzimire Pakati pamasuwo ako, Jerusarema;
\v 3 Jerusarema, iwe wakavakwa seguta rakasanganiswa zvakanaka;
\v 4 Ndiko kunokwira ndudzi, ndudzi dzaJehovha, Sezvakarairwa Isiraeri, Kuti vavonge zita raJehovha.
\v 5 nekuti ndiko kwakagadzwa zvigaro zvokutonga, Zvigaro zvoushe zveimba yaDhavhidhi.
\v 6 kumbirirai Jerusarema rugare; Vanokudai, vachakomborerwa.
\v 7 Rugare ngaruve mukati mamasvingo ako, Nokufarikana mukati medzimba dzako dzoushe.
\v 8 Nokuda kwehama dzangu neshamwari dzangu, Ndichati zvino, Rugare ngaruve mukati mako.
\v 9 Nokuda kweimba yaJehovha Mwari wedu Ndichakutsvakira zvakanaka.

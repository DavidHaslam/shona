\c 45
\s Rwiyo pamutambo waMambo Mukuru
\d Kumutungamiriri wokuimba; nomuimbirwo weShoshanimi; Pisarema ravanakomana vaKora. Rwiyo rweMashiri. Rwiyo rworudo.
\p
\v 1 Moyo wangu unotutuma namashoko akanaka; ndinotaura zvinhu zvandakaita zvinoreva mambo; rurimi rwangu ipeni yomunyori anokurumidza kunyora.
\p
\v 2 Imwi makanaka-naka kupfuura vana vavanhu; nyasha yakadururirwa pamiromo yenyu; saka Mwari wakakuropafadzai nokusingaperi.
\v 3 Sungai munondo wenyu pachiuno chenyu, imwi Wemasimba, ukuru hwenyu nohumambo hwenyu.
\v 4 Fambai noumambo hwenyu muchikunda, nokuda kwechokwadi nounyoro nokururama; ruoko rwenyu rworudyi ngarukudzidzisei zvinotyisa.
\v 5 Miseve yenyu inopinza; vanhu vanokundwa nemi; inobaya pamoyo yavavengi vamambo.
\v 6 Chigaro chenyu choushe, imwi Mwari, chiripo nokusingaperi-peri; tsvimbo youshe hwenyu itsvimbo yakarurama.
\v 7 Makada kururama, mukavenga kusarurama; naizvozvo Mwari, Mwari wenyu wakakuzodzai namafuta okufara kupfuura shamwari dzenyu.
\v 8 Nguvo dzenyu dzese \add dzakafafadzwa\add* nemura nearosi neakasia; pamizinda yenyanga dzenzou madimbwa aakakufadzai nawo.
\v 9 Vakunda vamadzimambo vari pakati pavanhukadzi venyu vanokudzwa; paruoko rwenyu rworudyi vahosi vamire vakashonga ndarama yeOfiri.
\p
\v 10 Teerera mukunda, rangarira, urereke nzeve yako; kanganwawo vanhu vako, neimba yababa vako.
\v 11 Ipapo mambo achada kunaka kwako; nokuti ndiye Ishe wako; unamate kwaari iwe.
\v 12 Uye mukunda weTiro achavapo nechipo; vafumi pakati pavanhu vachakumbira tsitsi dzako.
\v 13 Mukunda wamambo akanaka kwazvo-kwazvo mukati meimba yamambo; nguvo dzake dzakarukwa nendarama.
\v 14 Uchaperekwa kuna mambo nenguvo dzakarukwa dzinamavara; mhandara, shamwari dzake dzinomutevera, vachaiswa kwamuri.
\v 15 Vachaperekwa nomufaro nokufarisisa; vachapinda mumba mamambo.
\v 16 Panzvimbo yamadzibaba ako vana vako vachavapo, vauchaita machinda panyika yese.
\v 17 Ndichayeudzira zita renyu kusvikira kumarudzi ese; naizvozvo ndudzi dzavanhu dzichakuvongai nokusingaperi-peri.

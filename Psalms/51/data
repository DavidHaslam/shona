\c 51
\s Rwiyo rwekuchema zvivi
\p Kumutungamiriri wekuimba. Pisarema raDhavhidhi, Natani muporofita paakasvika kwaari iye apinda kuna Bhati-Shebha.
\p
\v 1 Ndinzwirei tsitsi, Mwari, zvichienderana nerudo rweunyoro hwenyu; zvichienderana neuwandu hwengoni dzenyu, dzimai zvitadzo zvangu.
\v 2 Ndisukei kwazvo kubva pauipi hwangu, ndinatsei kubva pachivi changu.
\v 3 Nokuti zvitadzo zvangu ndozvibvuma, uye chivi changu chinogara chiri pamberi pangu.
\p
\v 4 Ndakatadza kwamuri, kwamuri mega, ndakaita chakaipa pameso penyu, kuti kunzi makarurama pakutaura kwenyu, uye makachena pakutonga kwenyu.
\v 5 Tarirai, ndakaberekerwa muuipi; mai vangu vakagamuchira nhumbu yangu muzvivi.
\v 6 Tarirai munoda chokwadi mune zvemukati; nepakavanda munondizivisa uchenjeri.
\p
\v 7 Ndinatsei nehisopi, zvino ndichava wakachena, ndishambidzei, ndichava wakachena kupfuura magada echando.
\v 8 Ndinzwisei mufaro nekupembera, kuti mapfupa amakavhuna afare.
\v 9 Vanzai chiso chenyu kubva pazvivi zvangu, uye dzimai zvakaipa zvangu zvese.
\v 10 Sikai mandiri moyo wakachena, Mwari; uye vandudzai mukati mangu mweya wakasimba.
\v 11 Regai kundirasa kubva pachiso chenyu; uye musabvisa mweya wenyu mutsvene kwandiri.
\v 12 Dzoserai kwandiri mufaro weruponeso rwenyu, uye nditsigirei nemweya unoda.
\v 13 \add Ipapo\add* ndichadzidzisa vadariki nzira dzenyu; uye vatadzi vachatendeukira kwamuri.
\p
\v 14 Ndinunurei pamhosva yeropa, Mwari, Mwari weruponeso rwangu; rurimi rwangu ruchaimbira kururama kwenyu zvikuru.
\v 15 Ishe, zarurai miromo yangu; zvino muromo wangu uchaparidza rumbidzo yenyu.
\v 16 Nokuti hamufariri chibairo; nokuti ndingadai ndapa, hamufariri chibairo chinopiswa.
\v 17 Zvibairo zvaMwari mweya wakaputsika; moyo wakaputsika newakapwanyika, Mwari hamungashori.
\p
\v 18 Itirai Ziyoni zvakanaka nekuda kwenyu; vakai masvingo eJerusarema.
\v 19 Zvino muchafadzwa nezvibairo zvekururama, nechibairo chinopiswa, nechibairo chese chinopiswa, ipapo vachapa nzombe pamusoro pearitari yenyu.

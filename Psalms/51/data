\c 51
\s Rwiyo rwokuchema zvivi
\d Kumutungamiriri wokuimba. Pisarema raDhavhidhi, panguva yakasvika muporofita Natani kwaari, iye apinda kuna Bhatishebha.
\p
\v 1 Ndinzwirei tsitsi, Mwari nokuda kounyoro bwenyu; Dzimai kudarika kwangu nokuda kwetsitsi dzenyu zhinji.
\v 2 Ndisukei zvakaipa zvangu chose, Ndinatsei chivi changu.
\v 3 Nokuti ndinoziva kudarika kwangu; Chivi changu chinogara chiri pamberi pangu.
\v 4 Ndakatadza kwamuri, kwamuri moga, Ndakaita chinhu chakaipa pamberi penyu; Kuti munzi makarurama pakutaura kwenyu, Muve usina mhosva pakutonga kwenyu.
\v 5 Tarirai, ndakaberekerwa muzvakaipa; Mai vangu vakandigamuchira muzvivi.
\v 6 Tarirai, munoda chokwadi pamoyo; Munoda kundidzidzisa uchenjeri mukati makavanda.
\v 7 Ndinatsei nehisopi, ndive akanaka, Ndishambidzei, ndichene kupfuura mazayi echando.
\v 8 Ndinzwisei mufaro ndive nomoyo muchena; Kuti mafupa amakavhuna afare.
\v 9 Vanzirai zvivi zvangu chiso chenyu, Dzimai zvakaipa zvangu zvose.
\v 10 Sikai mukati mangu moyo wakachena, Mwari; Vandudzai mukati mangu mweya wakarurama.
\v 11 Regai kundirasi  a pamberi penyu; Musabvisa mweya wenyu mutsvene kwandiri.
\v 12 Dzoseraizve kwandiri mufaro wokuponesa kwenyu; Nditsigirei nomweya, unoda.
\v 13 Ipapo ndichadzidzisa vadariki nzira dzenyu; Uye vatadzi vachatendeukira kwamuri.
\v 14 Ndirwirei pamhosva yeropa, Mwari, imwi Mwari muponesi wangu; Ipapo rurimi rwangu ruchaimbira kururama kwenyu kwazvo.
\v 15 Ishe, zarurai miromo yangu; Ipapo muromo wangu uchaparidza kurumbidzwa kwenyu.
\v 16 Nokuti imwi hamufariri zvibayiro; ndingadai ndaikupai izvo; Hamufadzwi nechipiriso chinopiswa.
\v 17 Zvibairo  zvaMwari mweya wakaputsika; moyo wakaputsika nowakapwanyika, imwi Mwari hamungaushori.
\v 18 Itirai Ziyoni zvakanaka nokuda kwenyu; Vakai masvingo eJerusarema.
\v 19 Ipapo muchafarira zvibairo  zvakarurama, nechipiriso chinopiswa nechipiriso chinopiswa chose; Ipapo vachabaira   nzombe paaritari yenyu.

\c 51 Rwiyo rwokuchema zvivi Kumutungamiriri wokuimba. Pisarema raDhavhidhi, panguva yakasvika mupo‑ rofita Natani kwaari, iye apinda kuna Bhatishebha. Ndinzwirei tsitsi, Mwari nokuda kwounyoro hwenyu; Dzimai kudarika kwangu nokuda kwengoni dzenyu zhinji. 2 Ndisukei zvakaipa zvangu chose, Ndinatsei chivi changu. 3 Nokuti ndinoziva kudarika kwangu; Chivi changu chinogara chiri pamberi pangu. 4 Ndakakutadzirai imi, iyemi moga, Ndakaita chinhu chakaipa pamberi penyu; Kuti munzi makarurama pakutaura kwenyu, Muve usina mhosva pakutonga kwenyu. 5 Tarirai, ndakaberekerwa muzvakaipa; Mai vangu vakandigamuchira muzvivi. 6 Tarirai, munoda zvokwadi pamwoyo; Munoda kundidzidzisa uchenjeri mukati makavanda. 7 Ndinatsei nehisopi, ndive akanaka, Ndishambidzei, ndichene kupfuura mazaya echando. 8 Ndinzwisei mufaro ndive nomwoyo muchena; Kuti mapfupa amakavhuna afare. 9 Vanzirai zvivi zvangu chiso chenyu, Dzimai zvakaipa zvangu zvose. 10 Sikai mukati mangu mwoyo wakachena, Mwari; Vandudzai mukati mangu mweya wakarurama. il Regai kundirasha pamberi penyu; Musabvisa mweya wenyu mutsvene kwandiri. 12 Dzoseraizve kwandiri mufaro wokuponesa kwenyu; Nditsigirei nomweya, unoda.
\MO Xi‘C‘n.1&7',1k1sa vahiki nzira dzenyu; Uye vatadzi vachatendeukira kwamuri. la Ndirwirei pamhosva yeropa, Mwari, imi Mwari muponesi wangu; Ipapo rurimi rwangu ruchaimbira kururama kwenyu kwazvo. 15 Ishe, zarurai miromo yangu; Ipapo muromo wangu uchaparidza kurumbidzwa kwenyu. 16 Nokuti imi hamufariri zvibayiro; ndingadai ndaikupai izvo; Hamufadzwi nechipiriso chinopiswa. 17 Zvibayiro zvaMwari mweya wakaputsika; Mwoyo wakaputsika nowakapwanyika, imi Mwari hamungaushori. 18Itirai Zioni zvakanaka nokuda kwenyu; Vakai masvingo eJerusaremu. 19 Ipapo muchafarira zvibayiro zvakarurama, nechipiriso chinopiswa nechipiriso chinopiswa chose; Ipapo vachabayira nzombe paaritari yenyu.

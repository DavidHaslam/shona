\c 30
\s Rwiyo rwokuvonga
\d Pisarema; rwiyo pakutsaurira Jehovha imba; Pisarema raDhavhidhi.
\p
\v 1 Ndichakukudzai zvikuru, Jehovha; nokuti makandisimudza, Hamuna kutendera vavengi vangu kufara nokuda kwangu.
\v 2 Jehovha, Mwari wangu, Ndakachema kwamuri, imi mukandiponesa.
\v 3 Jehovha, makabudisa mweya wangu paSheori; Makachengeta upenyu hwangu, kuti ndirege kuburukira kugomba.
\v 4 Imbirai Jehovha nziyo dzokurumbidza, imi vatsvene vake, Muvonge kana muchirangarira zita rake dzvene.
\v 5 Nokuti kutsamwa kwake kuripo chinguva chiduku; Asi ngoni dzake ndedzoupenyu hwose. Kuchema kungavapo madekwana, Asi mufaro unosvika mangwanani.
\v 6 Kana ndirini, ndakati pakufara kwangu, "Handingatongozununguswi."
\v 7 Imi Jehovha, nengoni dzenyu makamisa gomo rangu nesimba; Makavanza chiso chenyu; ini ndikatambudzika.
\v 8 Ndakachema kwamuri, Jehovha; Uye ndakakumbira kuna Jehovha;
\v 9 "Ropa rangu ringandibatsireiko, kana ndichaburukira kugomba? Guruva ringakurumbidzai here? Ringadudzira zvokwadi yenyu here?
\v 10 Inzwai Jehovha, mundinzwirei tsitsi; Jehovha, ivai mubatsiri wangu."
\v 11 Makashandura kuchema kwangu kukava kutamba;
\s Makasunungura gumbo rangu, mukasunga chiuno changu nomufaro;
\p
\v 12 Kuti mweya wangu ukuimbirei nziyo dzokurumbidza, urege kunyarara.
\s Jehovha Mwari wangu, ndichakuvongai nokusingaperi.

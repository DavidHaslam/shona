\c 30
\s Rwiyo rwekuvonga
\p Pisarema: Rwiyo yekutsaurwa kweimba yaDhavhidhi.
\p
\v 1 Ndichakukudzai, Jehovha, nokuti makandikwiridzira, hamuna kuita kuti vavengi vangu vafare pamusoro pangu.
\v 2 Jehovha, Mwari wangu, ndakachema kwamuri, uye makandiponesa.
\v 3 Jehovha, makabudisa mweya wangu kubva muguva; makachengeta ndiri mupenyu, kuti ndisaburukira kugomba.
\p
\v 4 Imbirai Jehovha rumbidzo, imwi vatsvene vake, muvonge pakurangarira utsvene hwake.
\v 5 Nokuti kutsamwa kwake kuripo chinguvana; upenyu huri mutsitsi dzake. Kuchema kungagara madekwani, asi mangwanani kune mufaro.
\p
\v 6 Zvino ini ndakati pakubudirira kwangu: handizununguswi rinhi narinhi.
\v 7 Jehovha, netsitsi dzenyu makamisa gomo rangu rakasimba; makavanza chiso chenyu; ndikatambudzika.
\v 8 Ndakachema kwamuri, Jehovha; uye uye ndakaita mukumbiro kuna Jehovha.
\v 9 Kune rubatsiro rwei paropa rangu pakunyura kwangu mugomba. Guruva richakurumbidzai here? Richadudzira chokwadi chenyu here?
\v 10 Inzwai Jehovha, muve netsitsi kwandiri; Jehovha, ivai mubatsiri wangu.
\p
\v 11 Makashandura kuchema kwangu kukava kutamba; makasunungura gumbu rangu, ndokusunga chiuno changu nemufaro;
\v 12 kuti rukudzo rwangu rwuimbe rumbidzo kwamuri, uye rwurge kunyarara. Jehovha Mwari wangu, ndichakuvongai kusvika rinhi narinhi.

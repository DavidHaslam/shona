\c 30
\s Rwiyo rwekuvonga
\d Pisarema, rwiyo pakutsaurira Dhavhidhi imba.
\p
\v 1 Ndichakukudzai, Jehovha, nokuti makandisimudza, uye hamuna kutendera vavengi vangu kufara pamusoro pangu.
\v 2 Jehovha, Mwari wangu, ndakachema kwamuri, uye mukandirapa.
\v 3 Jehovha, makabudisira mweya wangu paSheori; makandichengeta ndiri mupenyu kuti ndirege kuburukira kugomba.
\p
\v 4 Imbirai Jehovha nziyo dzekurumbidza, imwi vatsvene vake, muvonge kana muchirangarira zita rake dzvene.
\v 5 Nokuti kutsamwa kwake kuripo chinguva chidiki; asi tsitsi dzake ndedzeupenyu hwese. Kuchema kungavapo madekwani, asi mufaro unosvika mangwanani.
\p
\v 6 Ini ndakati pakubudirira kwangu: Handingatongozununguswi.
\v 7 Jehovha, netsitsi dzenyu makamisa gomo rangu nesimba; makavanza chiso chenyu; ini ndikatambudzika.
\v 8 Ndakachema kwamuri, Jehovha; uye ndakakumbira kuna Ishe.
\v 9 Ropa rangu ringandibatsireiko, kana ndichaburukira kugomba? Guruva ringakurumbidzai here? Ringadudzira chokwadi chenyu here?
\v 10 Inzwai Jehovha, mundinzwirei tsitsi; Jehovha, ivai mubatsiri wangu.
\p
\v 11 Makashandura kuchema kwangu kukava kutamba; makasunungura saga rangu, mukasunga chiuno changu nemufaro;
\v 12 kuti mweya \add wangu\add* ukuimbirei nziyo dzekurumbidza, urege kunyarara. Jehovha Mwari wangu, ndichakuvongai nekusingaperi.

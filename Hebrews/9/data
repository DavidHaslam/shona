\c 9
\s Basa romupristi wesungano itsva
\p
\v 1 Zvino zvirokwazvo \add sungano\add* yokutanga yakanga ine zviga zvekushumira Mwari, nenzvimbo tsvene yenyika.
\v 2 Nekuti tabhenakeri yokutanga yakagadzirwa yaiva nechigadziko chemwenje, netafura, nezvingwa zvokuratidza; ndiyo inonzi \add nzvimbo\add* tsvene.
\v 3 Zvino mberi kwevheiri yechipiri kwakanga kune tabhenakeri yainzi tsvene kune dzose;
\v 4 yakanga ine mudziyo wendarama wezvinonhuhwira, neareka yesungano, yakanga yakanamwa nhivi dzose nendarama, imomo makanga mune hari yendarama yakanga ine mana, netsvimbo yaAroni, yakadeya kutunga, namahwendefa esungano;
\v 5 pamusoro payo makerubhi okubwinya, akadzikatira chigaro chengoni; chatisingagoni kurondedzera tichiita chimwe chimwe ikozvino.
\v 6 Zvinhu izvi zvakati zvagadzirwa saizvozvo, vaparista vaipinda nguva dzose mutabhenakeri yokutanga, vachiperedzera mabasa okushumira Mwari;
\v 7 asi mune yechipiri mupristi mukuru \add waipinda\add* ari oga kamwe chete pagore, kwete asina ropa, raaizvibayirira iye nezvitadzo zvavanhu;
\v 8 Mweya Mutsvene achiratidza ichi, kuti nzira inoenda kunzvimbo tsvene kune dzose yakanga isati yataridzwa tabhenakeri yokutanga ichimire;
\v 9 wakanga uri mufananidzo wenguva ino yavanobayira nayo zvose zvipo nezvibayiro, zvisingagoni kuperedzera iye unoshumira pahana yake;
\v 10 Nekuti \add zvinongova\add* zvechikafu, nezvimwiwa, nokushamba kwakasiyana siyana nezviga zvenyama zvavakatemwa kusvikira panguva yokuvandudzwa.
\v 11 Asi Kristu wakati asvika ari mupristi mukuru wezvinhu zvakanaka zvinozouya, netabhenakeri yakapfuura pakukura napakuperera, isina kuitwa namaoko, ndiko kuti isati iri yokusikwa kuno,
\v 12 kwete neropa rembudzi kana mhuru, asi neropa rake pachake wakapinda kamwe, panzvimbo tsvene, a\add ti\add*wanira rudzikinuro rusingaperi.
\v 13 Nekuti kana ropa renzombe nerembudzi namadota etsiru, kana zvichisaswa pavakasvibiswa, zvichi\add va\add*ita vatsvene kusvika pakunatswa panyama,
\v 14 zvikuru sei ropa raKrsitu, iye kubudikidza noMweya wokusingaperi wakazvipa \add sechibayiro\add* kuna Mwari, chisina gwapa \add kuti\add* richanatsa hana dzenyu pamabasa akafa, kuti mushumire Mwari mupenyu.
\v 15 uye nemhaka iyi ndiye murevereri wesungano itsva, kuti nenzira yerufu kuitira rudzikunuro pakudarika pasi pesungano yokutanga, avo vakadamwa vagopiwa chivimbiso chenhaka isingaperi.
\v 16 Nekuti apo pane rugwaro rwenhaka, panofanira kuvapowo rufu rwaiye wakaiita.
\v 17 Nekuti testamendi ine simba kune vakafa; nekuti haitongovi nesimba kana wakaiita achiri mupenyu.
\v 18 Naizvozvo kana yokutanga haina kuvambwa pasina ropa.
\v 19 Nekuti zviga zvose zvakati zvataurwa kuvanhu vose naMozisi sezvakareva murairo, wakatora ropa remhuru nembudzi, nemvura namakushe matsvuku, nehisopi*, akasasa zvose bhuku romene navanhu vose,
\v 20 achiti: Iri iropa resungano, yamakarairwa naMwari.
\v 21 saizvozvo wakasasa neropa zvose tabhenakeri nemidziyo yose yokushumira.
\v 22 Zvinhu zvinenge zvose zvinonatswa nemurairo neropa; uye pasina kuteurwa kweropa, hapana kangamwiro.
\v 23 Naizvozvo zvakafanira kuti mifananidzo yezvinhu zviri kumatenga inatswe nezvizvi; asi zvinhu zvokudenga pachazvo \add zvinatswe\add* nezvibayiro zvakanaka kupfuura izvi.
\v 24 Nekuti Kristu haana kupinda panzvimbo tsvene yakaitwa namaoko, inofananidza iyo iri chaiyo, asi \add wakapinda\add* kudenga komene, kuti ikozvino azviise pamberi paMwari nokuda kwedu;
\v 25 kwetewo kuti azvibayire kazhinji, somupristi mukuru unopinda panzvimbo tsvene gore rimwe nerimwe neropa rezvimwe;
\v 26 dai zvakanga zvakadaro, waifanira kutambura kazhinji kubva pakuvambwa kwenyika; asi zvino wakaonekwa kamwe pakupedzisira kwenguva, kuti abvise chivi nechibayiro chake omene.
\v 27 Uye sezvazvakatemerwa vanhu kuti vafe kamwe, shure kwezvizvi kutongwa,
\v 28 saizvozvo Kristu abayirwa kamwe kuti atakure zvivi zvavazvinji, uchazoonekwa rwechipiri, asina chivi, naivo vanomutarira, guve ruponeso.

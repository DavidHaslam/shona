\c 9
\s Basa remupristi wesungano itsva
\p
\v 1 Zvino zvirokwazvo \add sungano\add* yekutanga yakanga ine zviga zvekushumira Mwari, ne\add nzvimbo\add* tsvene yenyika.
\v 2 Nekuti tabhenakeri yekutanga yakagadzirwa yaiva nechigadziko chemwenje, netafura, nezvingwa zvekuratidza; ndiyo inonzi \add nzvimbo\add* tsvene.
\v 3 Zvino mberi kwevheiri yechipiri kwakanga kune tabhenakeri yainzi tsvene kune dzose,
\v 4 yakanga ine mudziyo wendarama wezvinonhuhwira, neareka yesungano yakanga yakanamwa nhivi dzose nendarama, imomo makanga mune hari yendarama yakanga ine mana, netsvimbo yaAroni yakadeya kutunga, nemahwendefa esungano;
\v 5 pamusoro payo makerubhi okubwinya, akadzikatira chigaro chengoni; chatisingagoni kurondedzera tichiita chimwe chimwe ikozvino.
\v 6 Zvinhu izvi zvakati zvagadzirwa saizvozvo, vaparista vaipinda nguva dzose mutabhenakeri yekutanga, vachiperedzera mabasa ekushumira Mwari;
\v 7 asi kune yechipiri mupristi mukuru \add waipinda\add* ari oga kamwe pagore, kwete asina ropa, raaizvibayirira iye nezvitadzo zvevanhu;
\v 8 Mweya Mutsvene achiratidza ichi, kuti nzira inoenda kunzvimbo tsvene kune dzose yakanga isati yataridzwa tabhenakeri yekutanga ichimire;
\v 9 wakange uri mufananidzo wenguva iyo yavaibayira nayo zvose zvipo nezvibayiro, zvisingagoni kuperedzera iye unoshumira pahana yake,
\v 10 nekuti \add zvinongova\add* zvechikafu, nezvimwiwa, nekushamba kwakasiyana siyana nezviga zvenyama zvavakatemwa kusvikira panguva yekuvandudzwa.
\v 11 Asi Kristu wakati asvika ari mupristi mukuru wezvinhu zvakanaka zvinozouya, netabhenakeri yakapfuura pakukura nepakuperedzerwa, isina kuitwa namaoko, ndiko kuti isati iri yekusikwa kuno,
\v 12 kwete neropa rembudzi kana mhuru, asi neropa rake pachake wakapinda kamwe, panzvimbo tsvene, a\add ti\add*wanira rudzikinuro rwusingaperi.
\v 13 Nekuti kana ropa renzombe nerembudzi nemadota etsiru, kana zvichisaswa pavakasvibiswa, zvichi\add va\add*ita vatsvene kusvika pakunatswa panyama,
\v 14 zvikuru sei ropa raKrsitu, iye kubudikidza neMweya wekusingaperi wakazvipa \add sechibayiro\add* kuna Mwari, chisina gwapa \add kuti\add* richanatsa hana dzenyu pamabasa akafa, kuti mushumire Mwari mupenyu.
\v 15 uye nemhaka iyi ndiye murevereri wesungano itsva, kuti nenzira yerufu kuitira rudzikunuro pakudarika pasi pesungano yekutanga, avo vakadamwa vagopiwa chivimbiso chenhaka isingaperi.
\v 16 Nekuti apo pane rugwaro rwenhaka, panofanira kuvapowo rufu rwaiye wakaiita.
\v 17 Nekuti testamendi ine simba kune vakafa; nekuti haitongovi nesimba kana wakaiita achiri mupenyu.
\v 18 Naizvozvo kana yekutanga haina kugadzwa pasina ropa.
\v 19 Nekuti zviga zvose zvakati zvataurwa kuvanhu vose naMozisi zvichienderana nemurairo, wakatora ropa remhuru nembudzi, nemvura nemakushe matsvuku, nehisopi*, akasasa zvose bhuku romene nevanhu vose,
\v 20 achiti: Iri iropa resungano yamakarairwa naMwari.
\v 21 saizvozvo wakasasa neropa zvose tabhenakeri nemidziyo yose yekushumira.
\v 22 Zvinhu zvinenge zvose zvinonatswa nemurairo neropa; uye pasina kuteurwa kweropa, hapana kangamwiro.
\v 23 Naizvozvo zvakafanira kuti mifananidzo yezvinhu zviri kumatenga inatswe nezvizvi; asi zvinhu zvekudenga pachazvo \add zvinatswe\add* nezvibayiro zvakanaka kupfuura izvi.
\v 24 Nekuti Kristu haana kupinda panzvimbo tsvene yakaitwa nemaoko, inofananidza iyo iri chaiyo, asi \add wakapinda\add* kudenga komene, kuti ikozvino aonekwe pamberi paMwari nekuda kwedu;
\v 25 kwetewo kuti azvibayire kazhinji, semupristi mukuru unopinda panzvimbo tsvene gore rimwe nerimwe neropa rezvimwe;
\v 26 dai zvakanga zvakadaro, waifanira kutambura kazhinji kubva pakuvambwa kwenyika; asi zvino wakaonekwa kamwe pakupedzisira kwenguva, kuti abvise chivi nechibayiro chake omene.
\v 27 Uye sezvazvakatemerwa vanhu kuti vafe kamwe, shure kwezvizvi kutongwa;
\v 28 saizvozvo Kristu abayirwa kamwe kuti atakure zvivi zvevazvinji, uchazoonekwa rwechipiri, asina chivi, naivo vanomutarira, guve ruponeso.

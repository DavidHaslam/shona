\c 9
\s Basa remupristi wesungano itsva
\p
\v 1 Naizvozvowo zvirokwazvo \add sungano\add* yekutanga yakange ine zviga zvekushumira Mwari, nenzvimbo tsvene yenyika.
\v 2 Nekuti tabhenakeri yakagadzirwa, yekutanga maiva nechigadziko chemwenje netafura nezvingwa zvekuratidza, ndiyo inonzi nzvimbo tsvene.
\v 3 Zvino seri kwevheiri rechipiri kwakange kune tabhenakeri yainzi nzvimbo tsvene-tsvene,
\v 4 yakange ine mudziyo wendarama wezvipfungaidzo zvinonhuhwira, neareka yesungano yakange yakanamwa nhivi dzose nendarama, maiva nehari yendarama yakange ine mana, netsvimbo yaAroni yakatunga, nemahwandefa esungano;
\v 5 nepamusoro payo makerubhi ekubwinya, akadzikatira nzvimbo yetsitsi; zvatisingarondedzeri tichiita chimwe chimwe ikozvino.
\v 6 Zvinhu izvi zvakati zvagadzirwa saizvozvo, vaparista vaipinda nguva dzose mutabhenakeri yekutanga, vachipedzeredza mabasa ekushumira Mwari;
\v 7 asi kune yechipiri mupristi mukuru \add waipinda\add* ari oga kamwe pagore, kwete asina ropa, raaizvibairira iye pachake nezvitadzo zvevanhu;
\v 8 Mweya Mutsvene achiratidza ichi, kuti nzira yenzvimbo tsvene yakange isati yataridzwa, tabhenakeri yekutanga ichimire;
\v 9 wakange uri mufananidzo wenguva iyoyo, paibairwa zvese zvipo nezvibairo, zvisingagoni kupedzeredza maererano nehana iye unoshumira;
\v 10 zvinongova zvekudya nezvinwiwa nekushamba kwakasiyana-siyana nezviga zvenyama, zvakaiswa pamusoro \add pavo\add* kusvikira panguva yekururamisa.
\v 11 Asi Kristu wakati asvika ari mupristi mukuru wezvinhu zvakanaka zvinozouya, kubudikidza netabhenakeri yakapfuura pakukura nepakuperedzerwa, isina kuitwa nemaoko, ndiko kuti isati iri yekusikwa kuno,
\v 12 uye kwete neropa rembudzi nemhuru, asi neropa rake pachake wakapinda kamwe panzvimbo tsvene, awana rudzikunuro rwusingaperi.
\v 13 Nekuti kana ropa renzombe nerembudzi, nemadota etsiru zvichisasa pavakasvibiswa, zvichi\add va\add*ita vatsvene kusvika pakunatswa panyama,
\v 14 zvikuru sei ropa raKristu, iye kubudikidza neMweya wekusingaperi wakazvibaira kuna Mwari asina gwapa, richanatsa hana dzenyu pamabasa akafa, pakushumira Mwari mupenyu?
\v 15 Uye nemhaka iyi ndiye murevereri wesungano itsva, kuti sezvo rufu rwakasvika pakudzikunurwa kwekudarika pasungano yekutanga, avo vakadanwa vagogamuchira chivimbiso chenhaka isingaperi.
\v 16 Nekuti pane rugwaro rwenhaka, panofanira kukumikidzwa rufu rwaiye wakaita rugwaro rwenhaka.
\v 17 Nekuti rugwaro rwenhaka rwune simba kune vakafa, sezvo rwusingatongovi nesimba kana wakaita rugwaro rwenhaka achiri mupenyu.
\v 18 Naizvozvo kunyange yekutanga haina kugadzwa pasina ropa.
\v 19 Nekuti zviga zvese zvakati zvataurwa kuvanhu vose naMozisi zvichienderana nemurairo, wakatora ropa remhuru nembudzi, pamwe nemvura nemakushe matsvuku, nehisopi*, akasasa zvese bhuku pacharo nevanhu vose,
\v 20 achiti: Iri iropa resungano Mwari yaakakurairai.
\v 21 saizvozvowo wakasasa neropa zvese tabhenakeri nemidziyo yose yekushumira.
\v 22 Zvino zvinhu zvinenge zvese maererano nemurairo zvinonatswa neropa, uye pasina kuteurwa kweropa hapana kanganwiro.
\v 23 Naizvozvo zvakafanira kuti mifananidzo yezvinhu zviri kumatenga inatswe nezvizvi, asi zvinhu zvekudenga pachazvo \add zvinatswe\add* nezvibairo zvakanaka kupfuura izvi.
\v 24 Nekuti Kristu haana kupinda pa\add nzvimbo\add* tsvene yakaitwa nemaoko, iri mifananidzo wezvechokwadi, asi \add wakapinda\add* kudenga pachake, kuti ikozvino aonekerwe isu pachiso chaMwari;
\v 25 kwete kuti azvibaire kazhinji, semupristi mukuru unopinda panzvimbo tsvene gore rimwe nerimwe neropa rezvimwe;
\v 26 dai zvakange zvakadaro, waifanira kutambura kazhinji kubva pakuvambwa kwenyika; asi ikozvino wakaonekwa kamwe pakupedzisira kwenguva kuti abvise chivi kubudikidza nechibairo chake amene.
\v 27 Uye sezvazvakatemerwa vanhu kuti vafe kamwe, uye shure kwezvizvi kutongwa;
\v 28 saizvozvo Kristu, abairwa kamwe kuti atakure zvivi zvevazvinji, uchazoonekwa rwechipiri asina chivi neavo vanomutarira, rwuve ruponeso.

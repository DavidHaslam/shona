\c 8
\s Kristu mupristi mukuru wesungano itsva
\p
\v 1 Zvino hwerengedzo yezvinhu zvatataura \add ndiyoyi\add*: Tine mupristi mukuru wakadai wakagara kuruoko rwerudyi rwechigaro cheushe cheMukuru kumatenga,
\v 2 mushumiri \add wenzvimbo\add* tsvene, newetabhenakeri yechokwadi rakadzikwa naIshe, kwete munhu.
\v 3 Nekuti mupristi mukuru umwe neumwe wakagadzirwa kupa zvipo nezvibairo; naizvozvo zvakafanira kuti naye ave nechimwe chaangabaira.
\v 4 Nekuti kana zvimwe aiva panyika, ungadai asina kutombova mupristi, vapristi zvavaripo, vanobaira zvibairo zvinoenderana nemurairo;
\v 5 vanoshumira mufananidzo nemumvuri wezvinhu zvekudenga, Mozisi sezvaakarairwa naMwari oda kugadzira tabhenakeri; nekuti wakati: Chenjera kuti uite zvose semufananidzo wawakaratidzwa mugomo.
\v 6 Asi ikozvino wakapiwa basa rakanyanyisa kunaka, sezvaari murevereri wesungano inopfuura pakunaka, yakasimbiswa pazvivimbiso zvinopfuura pakunaka.
\v 7 Nekuti dai iya yekutanga yakange isina chaingapomerwa, dai pasina nzvimbo yakatsvakirwa yechipiri.
\v 8 Nekuti achiona kukanganisa, unoti: Tarira, mazuva anouya, unotaura Ishe, zvino ndichaita sungano itsva neimba yaIsraeri uye neimba yaJudha.
\v 9 Kwete zvichienderana nesungano yandakaita nemadzibaba avo, pazuva randakabata ruoko rwavo kuti ndivabudise munyika yeEgipita; nekuti havana kurambira musungano yangu, neni ndikasava nehanya navo, ndizvo zvinotaura Ishe;
\v 10 Nekuti iyi isungano yandichasungana nayo neimba yaIsraeri shure kwemazuva iwayo, unotaura Ishe; ndichaisa mirairo yangu mumurangariro wavo, nemuhana dzavo ndichainyora; uye ndichava kwavari Mwari ivo vachavawo kwandiri vanhu;
\v 11 uye havangazodzidzisi umwe neumwe umwe wake, neumwe neumwe hama yake, achiti: Ziva Ishe; nekuti vose vachandiziva, kubva kumudukusa kusvikira kumukuru wavo.
\v 12 Nekuti ndichava netsitsi pakusarurama kwavo, nezvivi zvavo nezvakaipa zvavo handichazorangariri.
\v 13 Pakuti: \add Sungano\add* itsva, yakasakadza yekutanga. zvino chosakarawo chova chakare, choda kurova.

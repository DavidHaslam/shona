\c 8
\s Kristu mupristi mukuru wesungano itsva
\p
\v 1 Zvino mongo wezvinhu zvatataura \add ndiwoyu\add*: Tine mupristi mukuru wakadai wakagara kuruoko rworudyi rwechigaro choushe choMukuru kumatenga,
\v 2 mushumiri \add wenzvimbo\add* tsvene, nowetabhenakeri yechokwadi yakadzikwa naShe, kwete munhu.
\v 3 Nokuti mupristi mukuru mumwe nomumwe wakagadzwa kuti ape zvipo nezvibayiro; naizvozvo zvakafanira kuti ave nechaangabayirawo;
\v 4 nokuti dai aiva panyika, ungadai asina kuva mupristi, vapristi zvavaripo, vanobayira zvipo zvinoenderana nomurairo;
\v 5 ivo vanoshumira mufananidzo nomumvuri wezvinhu zvokudenga, Mozisi sezvaakarairwa naMwari oda kugadzira tabhenakeri; nokuti wakati: Chenjera kuti uite zvose nomufananidzo, wawakaratidzwa mugomo.
\v 6 Asi zvino wakapiwa basa rakanyanyisa kunaka, sezvaari murevereri wesungano inopfuura pakunaka, yakasimbiswa pazvivimbiso zvinopfuura pakunaka.
\v 7 Nokuti dai iya yokutanga yakanga isina chaingapomerwa, dai pasina nzvimbo yakatsvakirwa yechipiri.
\v 8 Nokuti achivapomera mhosva, unoti: Tarirai, mazuva anovuya, ndizvo zvinotaura Ishe andichaita nawo sungano itsva neimba yaIsraeri, uye neimba yaJudha.
\v 9 Kwete zvichienderana nesungano yandakaita namadzibaba avo, pazuva randakabata ruoko rwavo kuti ndivabudise munyika yeEgipita; nokuti havana kurambira musungano yangu, neni ndikasava nehanya navo, ndizvo zvinotaura Ishe;
\v 10 Nokuti iyi \add i\add*sungano yandichaita neimba yaIsraeri shure kwemazuva iwayo, ndizvo zvinotaura Ishe; ndichaisa mirairo mumurangariro wavo, nemuhana dzavo ndichainyora, uye ndichava kwavari Mwari ivo vachava kwandiri vanhu;
\v 11 uye havangazodzidzisi umwe noumwe mumwe wake, kana umwe noumwe hama yake, achiti: Ziva Ishe; nokuti vose vachandiziva, kubva kumuduku kusvikira kumukurusa wavo.
\v 12 Nokuti ndichava nengoni nokusarurama kwavo, nezvivi zvavo nezvakaipa zvavo handichazorangariri.
\v 13 Zvaanoti: \add Sungano\add* itsva, yakasakadza yokutanga; zvino chosakara, chova chakare, choda kurova.

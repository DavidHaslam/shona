\c 2
\s Njodzi yekusateerera
\p
\v 1 Saka tinofanira kuchenjerera zvikuru kuzvinhu zvatakanzwa, kuti chero nguva tirege kueredzwa.
\v 2 Nekuti kana shoko rakataurwa navatumwa rakanga rakasimba, uye kudarika kose nokusateerera kwakagamuchira kutsiva kwakarurama kwemubairo,
\v 3 ko isu tichapukunyuka sei kana tichishaya hanya ne\add r\add*uponeso rukuru rwakadai? Urwu rwakataurwa pakutanga naShe, rwukasimbiswa kwatiri naivo vakanzwa;
\v 4 Mwari achi\add va\add*pupurirawo zvose nezviratidzo nezvishamiso, nezvishamiso zvemasimba akasiyana siyana, nezvipo zvoMweya Mutsvene, nokuda kokuda kwake.
\s Kristu wakaitwa munhu kuti asunungure vanhu pazvivi zvavo
\p
\v 5 Nekuti kuvatumwa haana kuisa shoko rinouya pasi, ratinotaura nezvaro.
\v 6 Asi mumwe pane imwe nzvimbo wakapupura achiti: Ko munhu chinyiko, zvamunomurangarira? Kana mwanakomana womunhu, kuti mumushanyire?
\v 7 Makamuita muduku kwechinguvana kuvatumwa, makamupfekedza korona yekubwinya nokukudzwa, mukamumisa pamusoro pemabasa amaoko enyu.
\v 8 Zvinhu zvose makaisa pasi \add pake \add*pasi petsoka dzake. nekuti pane izvozvi wakaisa zvinhu zvose pasi pake, haana kusiya chinhu chimwe chisina kuiswa pasi pake. Asi zvino tigere kuona kuti zvinhu zvose zvakaiswa pasi pake.
\v 9 Asi tinoona Jesu, wakaitwa muduku kwechinguvana kuvatumwa, nokuda kokutambudzika korufu, wakashongedzwa korona yekubwinya nokukudzwa, kuti iye nenyasha dzaMwari aravire rufu achiitira munhu wose.
\v 10 Nekuti zvakanga zvakamufanira, iye zvinhu zvose \add zviripo\add* naye, uye zvinhu zvose \add zvakaitwa\add* naye, pakuisa vanakomana vazhinji pakubwinya, apedzeredze mutungamiriri wokuponeswa kwavo kubudikidza nematambudziko.
\v 11 Nekuti zvose vanoitisa vatsvene naivo vanoitwa vatsvene vose vakabva kune umwe; nemhaka iyi haana nyadzi kuvaidza hama,
\v 12 achiti: Ndichaparidzira zita renyu kuhama dzangu, pakati pekereke ndichikuimbirai rumbidzo.
\v 13 Uyezve: ndichavimba naye, Uyezve: Tarirai ini navana vaduku Mwari vaakandipa.
\v 14 Naizvozvo sezvo vana vaduku vakagoverwa ropa nenyama, naiyewo wakagovana navo pane izvozvi; kuti kubudikidza nerufu iye aparadze uyo unesimba rorufu, iye dhiabhorosi,
\v 15 agosunungura avo kubudikidza nekutya rufu vaiva pasi pouranda paupenyu hwavo hwose.
\v 16 Nekuti zvirokwazvo, haana kuzvitorera vatumwa, asi waka\add zvi\add*torera vana vaAbhurahamu.
\v 17 Naizvozvo wakafanira pazvinhu zvose kufananidzwa nehama \add dzake\add*, kuti ave mupristi mukuru uzere nengoni nokutendeka pazvinhu zvaMwari, kuti adzikinure zvivi zvevanhu.
\v 18 Nekuti pane izvozvo iye amene wakatambudzika achiidzwa, unogona kuvabatsira avo vanoidzwa.

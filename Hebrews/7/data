\c 7
\s Kristu Mupristi mukuru une rudzi naMerikizedheki
\p
\v 1 Nekuti Merikizedheki uyu, mambo weSaremi, mupristi waMwari Wekumusoro-soro, wakasangana naAbhurahamu achidzoka kubva kunouraya madzimambo, ndokumuropafadza,
\v 2 Abhurahamu wakamugovera chegumi chezvose; iye pakutanga ari nekuturikirwa mambo wekururama, uye shure kweizvozvo mambo weSaremi, ndokuti mambo werugare;
\v 3 asina baba, asina mai, asina dzinza, asina mavambo amazuva, kana kuguma kweupenyu, asi wakafananidzwa neMwanakomana waMwari, unogara ari mupristi nekusingaperi.
\v 4 Zvino rangarirai kuti kukura kwakadini kweuyu, wakapiwawo nateteguru Abhurahamu chegumi chezvakapambwa.
\v 5 Zvino zvirokwazvo avo vari vanakomana vaRevhi vakagamuchira basa reupristi vane murairo wekutora chegumi kuvanhu zvichienderana nemurairo, ndiko kuti kuhama dzavo, kunyange vakabva muchiuno chaAbhurahamu;
\v 6 asi iye dzinza rake risina kuverengerwa kwavari wakagamuchira chegumi kuna Abhurahamu, akamuropafadza iye wakange ane zvivimbiso.
\v 7 Zvino pasina kupikisa kose, muduku unoropafadzwa nemukuru.
\v 8 Uye pano vanhu vanofa vanogamuchira zvegumi; asi apo, unopupurirwa kuti mupenyu \add ndiye unogamuchira\add*.
\v 9 Zvino, kunganzi, kubudikidza naAbhurahamu Revhiwo unogamuchira zvegumi wakapa zvegumi;
\v 10 Nekuti wakange achiri muchiuno chababa, apo Merikizedheki akamuchingamidza.
\v 11 Naizvozvo, kana kupedzeredzwa kwaivapo neupristi hwaRevhi (nokuti pasi pahwo rudzi rwakapiwa murairo), ko umwe mupristi waifanira kuzomukirei wenhevedzo yerudzi rwaMerikizedheki, uye asingaidzwi wenhevedzo yerudzi rwaAroni?
\v 12 Nekuti \add kana\add* upristi hwuchishandurwa, zvinofanirawo kuti kuve neshanduko yemurairo.
\v 13 Nekuti iye unorehwa zvinhu izvi pamusoro pake ndewerumwe rudzi, rwakange rwusina munhu wakamboshumira paaritari.
\v 14 Nekuti zviri pachena kuti Ishe wedu wakamuka kuna Judha, rudzi Mozisi rwaasina kumbotaura chinhu pamusoro parwo maererano neupristi.
\v 15 Uye zvichiri pachena kwazvo, kana kuchimuka umwe mupristi wakatodzana naMerikizedheki,
\v 16 usina kuvapo nenzira yemurairo wekuraira kwenyama, asi nesimba reupenyu hwusingaperi.
\v 17 Nekuti unopupura \add achiti\add*: Iwe uri mupristi nekusingaperi wenhevedzo \add yeimba\add* yaMerikizedheki.
\v 18 Nekuti kuparadzwa kwemurairo wekutanga kwakavapo nekuda kweutera nekusabatsira kwawo;
\v 19 nekuti murairo hauna kupedzeredza chinhu, asi kuuyisa tariro iri nani, yatinoswedera nayo kuna Mwari.
\v 20 Uye zvaasina \add kuitwa\add* pasina mhiko,
\v 21 (nekuti ivo vakava vapristi pasina mhiko, asi eye nemhiko, kubudikidza naiye wakati kwaari: Ishe wakapika uye haangazvidembi \add achiti\add*: Iwe uri mupristi nekusingaperi wenhevedzo \add yeimba\add* yaMerikizedheki);
\v 22 saizvozvo Jesu wakaitwa rubatso rwesungano inopfuura pakunaka.
\v 23 Naivo zvirokwazvo vaiva vapristi vazhinji, nekuti havana kutenderwa kugara nekusingaperi nekuda kwerufu.
\v 24 Asi uyu, nekuti unogara nekusingaperi une upristi hwusingapfuuri.
\v 25 Naizvozvo une simbawo rekuponesa zvakakwana avo vanouya kuna Mwari nemaari, zvaanoraramira kuvareverera nekusingaperi.
\v 26 Nekuti mupristi mukuru wakadaro ndiye wakatifanira, mutsvene, usina chakaipa, usina kusvibiswa, wakaparadzaniswa nevatadzi, wakakwidzwa kupfuura matenga;
\v 27 usingatsvaki zuva nezuva, sevaya vapristi vakuru, kubaira pakutanga pamusoro pezvivi zvake, pashure zvevanhu; nekuti wakaita izvozvi kamwe, zvikapera, paakazvibaira iye.
\v 28 Nekuti murairo unogadza vanhu kuva vapristi vakuru, vane utera; asi shoko remhiko, rakatevera murairo, \add rinogadza\add* Mwanakomana, wakakwana nekusingaperi.

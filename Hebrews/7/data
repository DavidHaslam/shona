\c 7
\s Kristu Mupristi mukuru une rudzi naMerikizedheki
\p
\v 1 Nekuti Merikizedheki uyu, mambo weSaremi, mupristi waMwari Wokumusorosoro, wakasangana naAbhurahamu achidzoka kubva kunoponda madzimambo, akamuropafadza,
\v 2 Abhurahamu wakapawo kwaari chegumi chezvose; iye pakutanga ari nokududzirwa mambo wokururama, uye shure kweizvozvo mambo weSaremi, ndokuti mambo werugare;
\v 3 asina baba, asina mai, asina dzinza, asina mavambo amazuva, kana kuguma koupenyu, asi wakafananidzwa noMwanakomana waMwari, unogara ari mupristi nokusingaperi.
\v 4 Zvino rangarirai kuti kukura kwakadini kouyu, wakapiwa nateteguru Abhurahamu chegumi chezvaakapamba.
\v 5 Zvino zvirokwazvo avo vari vanakomana vaRevhi, vakagamuchira basa roupristi, vane murairo wokutora chegumi kuvanhu, zvichienderana nomurairo, ndiko kuti kuhama dzavo, kunyange vakabva muchiuno chaAbhurahama;
\v 6 asi iye dzinza rake risina kuverengerwa kwavari wakagamuchira chegumi kubva kuna Abhurahama akamuropafadza iye wakanga ane zvivimbiso.
\v 7 Zvino pasina kupikisa kose, muduku unoropafadzwa nomukuru.
\v 8 Uye pano vanhu vanofa vanogamuchira zvegumi; asi apo \add agamuchira uyo\add* unopupurirwa kuti mupenyu.
\v 9 Zvino tingatiwo, Revhiwo unogamuchira zvegumi iyewo wakapa zvegumi muna Abhurahamu;
\v 10 Nekuti wakanga achiri muchiuno chababa vake, apo Merikizedheki akamuchingamidza.
\v 11 Naizvozvo, kana kupedzeredzwa kwaivapo noupristi hwaRevhi (nokuti pasi pahwo vanhu vakapiwa murairo), ko umwe mupristi waifanira kuzomukirei wenhevedzo yerudzi rwaMerikizedheki, asingaidzwi wenhevedzo yerudzi rwaAroni?
\v 12 Nekuti kana upristi hwuchishandurwa, zvinofanirawo kuti kuve neshanduko yemurairo.
\v 13 Nekuti iye unorehwa zvinhu izvi pamusoro pake wakanga ari worumwe rudzi, rwakanga rusino munhu wakambobata basa paaritari.
\v 14 Nekuti zvinoonekwa pachena kuti Ishe wedu wakabva kuna Judha; irwo rudzi Mozisi rwaasina kumbotaura chinhu pamusoro parwo maererano noupristi.
\v 15 Izvi zvinoratidzwawo pachena kwazvo, kana kuchimuka mumwe mupristi wakafanana naMerikizedheki,
\v 16 wakaitwa, kwete nenzira yomurairo wokuraira kwenyama, asi nesimba roupenyu hwusingaperi.
\v 17 Nekuti iye unopupura \add achiti\add*: Iwe \add uri\add* mupristi nokusingaperi wenhevedzo yerudzi rwaMerikizedheki.
\v 18 Nekuti kuparadzwa kwemurairo wokutanga kuripo nokuda kweutera hwawo, uye nekuti hauna maturo,
\v 19 Nekuti murairo hauna kuperedzera chinhu, asi kuuyisa tariro inopfuura pakunaka, yatinoswedera nayo kuna Mwari.
\v 20 uyezve, zvaasina \add kuitwa\add* pasina mhiko;
\v 21 (nokuti ivo vakaitwa vapristi pasina mhiko, asi uyu nemhiko, naiye wakati kwaari: Ishe wakapika, uye haangazvidembi \add achiti\add*: Iwe \add uri\add* mupristi nokusingaperi wenhevedzo yeimba yaMerikizedheki);
\v 22 Saizvozvo Jesu wakaitwa rubatso rwesungano inopfuura pakunaka.
\v 23 Ivo zvirokwazvo vaiva vapristi vazhinji, nekuti havana kutenderwa kugara nokusingaperi nechikonzero cherufu.
\v 24 Asi uyu nekuti unogara nokusingaperi une upristi hwusingapfuuriri.
\v 25 Naizvozvo une simbawo rokuponesa kwakaperera avo vanouya kuna Mwari naye, zvaanoraramira kuvareverera nokusingaperi.
\v 26 Nekuti mupristi mukuru wakadaro ndiye wakatifanira, mutsvene, usina chakaipa, usina kusvibiswa, wakaparadzaniswa navatadzi, wakakwidzwa kupfuura matenga;
\v 27 usingatsvaki zuva nezuva savaya vapristi vakuru kubayira pakutanga pamusoro pezvivi zvake, pashure zvavanhu; nekuti wakaita izvozvi kamwe, zvikapera, paakazvibayira iye.
\v 28 Nekuti murairo unogadza vanhu vane utera kuva vapristi vakuru; asi shoko remhiko, rakatevera murairo, \add rinogadza\add* Mwanakomana, wakapedzeredzwa nokusingaperi.

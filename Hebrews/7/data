\c 7
\s Kristu Muprista mukuru unorudzi naMekizedheki
\p
\v 1 Nokuti Mekizedheki uyo, mambo weSaremi, muprista waMwari Wokumusoro-soro, wakasongana naAbrahama pakudzoka kwake andovuraya madzimambo, akamuropafadza;
\v 2 Abrahama akamupa vo chegumi chezvose; iye pakutanga ari mambo wokururama, kana zvichishandurwa, vuye zve, mambo weSaremi, ndokuti, mambo werugare;
\v 3 asinababa, asinamai, asinamadzisekuru, asina-kutanga kwamazuva, kana kuguma kwovupenyu, asi wakafananidzwa noMwanakomana waMwari, unogara ari muprista nokusingaperi.
\v 4 Zvino fungai kukura kwomunhu uyu, wakapiwa nateteguru Abrahama chegumi chezvaakapamba.
\v 5 Zvino avo, vari vanakomana vaRevhi, vanopiwa basa rovuprista, vakarairwa nomurairo kuti vatore chegumi kuvanhu, iko kuhama dzavo, kunyange vakabva muchivuno chaAbrahama,
\v 6 asi uyu, asina kuravirwa rudzi rwake kwavari, wakapiwa zvegumi naAbrahama akamuropafadza iye wakanga anezvipikirwa.
\v 7 Zvino hatingarambi kuti muduku ndiye unoropafadzwa nounopfuvura nokunaka.
\v 8 Vuye pano, vanhu, vanofa, vanopiwa zvegumi; asi apo uyo unopiwa, unopupurirwa zvichinzi mupenyu.
\v 9 Zvino tingati naRevhi, unopiwa zvegumi, iye vo wakapa zvegumi munaAbrahama;
\v 10 nokuti wakanga achiri muchivuno chababa vake, pakusongana kwaMekizedheki naye.
\v 11 Naizvozvo, kana kukwaniswa kwaiva'po nenzira yovuprista bwaRevhi (nokuti vanhu vakapiwa murairo nokuda kwabwo), ko mumwe muprista waifanira kuzomuka seiko unorudzi naMekizedheki, asinganzi unorudzi naAroni?
\v 12 Nokuti kana vuprista bwuchishandurwa, nomurairo unofanira kuti ushandurwe vo.
\v 13 Nokuti uyo unorebwa zvinhu izvi pamusoro pake, wakanga ari worumwe rudzi, rwakanga rusino munhu wakambobate-basa paartari.
\v 14 Nokuti zvinovonekwa pachena, kuti Ishe wedu wakabva kunaJudha; pamusoro porudzi urwu Mosesi haana-kureva zvavaprista.
\v 15 Izvi zvinoratidzwa vo kwazvo, kana kuchimuka mumwe muprista wakafanana naMekizedheki,
\v 16 usina kuitwa muprista nomurairo wokuraira kwenyama, asi nesimba rovupenyu bwusingapedzwi.
\v 17 Nokuti iye unopupurirwa, zvichinzi: Iwe uri muprista nokusingaperi, Unorudzi naMekizedheki.
\v 18 Nokuti murau wokutanga unokoneswa nokuda kwovutera bwawo, vuye nokuti haunamaturo,
\v 19 (nokuti murairo hauna-kukwanisa chinhu), zvino tariro, inopfuvura nokunaka, ikaiswa'po, yatinoswedera nayo kuna Mwari.
\v 20 Vuye zve, zvaasina kuitwa muprista kusinemhiko;
\v 21 (nokuti ivo vakaitwa vaprista kusinemhiko, asi iye nokupika kwaiye, wakati kwaari: Ishe wakapika, haangazvidyi moyo Zve, achiti: Iwe uri muprista nokusingaperi worudzi rwaMekizedheki);
\v 22 Saizvozvo Jesu wakaitwa rubatso rwesungano inopfuvura nokunaka.
\v 23 Ivo vaiva vaprista vazhinji, nokuti vakadziviswa norufu kugara nokusingaperi,
\v 24 Asi iye zvaanogara nokusingaperi unovuprista bwusingapfuvudzwi.
\v 25 Naizvozvo unesimba rokuponesa kwazvo-kwazvo avo vanovuya kunaMwari naye, zvaanorarama nokusingaperi kuti avareverere.
\v 26 Nokuti muprista mukuru wakadai ndiye wataifanira kuva naye mutsvene, usinechakaipa, usina-kusvibiswa, wakaparadzaniswa navatadzi, wakakwidzwa kumusoro kwedenga;
\v 27 usingafaniri, savaya vaprista vakuru, kubayira zuva rimwe nerimwe, pakutanga pamusoro pezvivi zvake, pashure pamusoro pezvivi zvavanhu; nokuti wakaita izvozvi kamwe chete, zvikapera, pakuzviita kwake chibayiro.
\v 28 Nokuti murairo unogadza vanhu vanovutera, kuti vave vaprista vakuru; asi shoko rokupika, rakatevera murairo, rinogadza Mwanakomana, wakakwaniswa nokusingaperi.

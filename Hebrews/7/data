\c 7
\s Kristu mupristi mukuru kubva kurudzi rwaMerikizedheki
\p
\v 1 Nekuti Merikizedheki uyu, mambo weSaremi, mupristi waMwari Wekumusoro-soro, wakasangana naAbhurahamu achidzoka kubva kunouraya madzimambo, ndokumuropafadza,
\v 2 Abhurahamu wakamugovera chegumi chezvose; iye pakutanga ari nekuturikirwa mambo wekururama, uye shure kweizvozvo mambo weSaremiwo, ndokuti mambo werugare;
\v 3 asina baba, asina mai, asina dzinza, asina mavambo amazuva, kana kuguma kweupenyu, asi wakafananidzwa neMwanakomana waMwari, unogara ari mupristi nekusingaperi.
\v 4 Zvino rangarirai kuti mukuru sei uyu, teteguru Abhurahamu vaakapawo chegumi chezvakapambwa.
\v 5 Zvino zvirokwazvo avo vanobva kuvanakomana vaRevhi vakagamuchira basa reupristi vane murairo wekutora chegumi kuvanhu zvichienderana nemurairo, ndiko kuti kuhama dzavo, kunyange vakabva muchiuno chaAbhurahamu;
\v 6 asi iye dzinza rake risina kuverengerwa kwavari wakagamuchira chegumi kuna Abhurahamu, akamuropafadza iye wakange ane zvivimbiso.
\v 7 Zvino pasina kupikisa kose, muduku unoropafadzwa nemukuru.
\v 8 Uye pano vanhu vanofa vanogamuchira zvegumi; asi apo, unopupurirwa kuti mupenyu \add ndiye unogamuchira\add*.
\v 9 Zvino, kunganzi, kubudikidza naAbhurahamu Revhiwo unogamuchira zvegumi wakapa zvegumi;
\v 10 nekuti wakange achiri muchiuno chababa, apo Merikizedheki akamuchingamidza.
\v 11 Naizvozvo, kana kupedzeredzwa kwaivapo neupristi hwaRevhi (nekuti pasi pahwo vanhu rwakapiwa murairo), ko umwe mupristi waifanira kuzomukirei kubva kurudzi rwaMerikizedheki, uye asingaidzwi werudzi rwaAroni?
\v 12 Nekuti kana upristi hwuchishandurwa, zvinofanirawo kuti kuve neshanduko yemurairo.
\v 13 Nekuti iye unorehwa zvinhu izvi pamusoro pake ndewerumwe rudzi, rwakange rwusina munhu wakashumira paaritari.
\v 14 Nekuti zviri pachena kuti Ishe wedu wakamuka kuna Judha, rudzi Mozisi rwaasina kumbotaura pamusoro parwo maererano neupristi.
\v 15 Uye zvichiri pachena kwazvo kwazvo, kana kuchimuka umwe mupristi sewakatodzana naMerikizedheki,
\v 16 usina kuitwa nenzira yemurairo wekuraira kwenyama, asi nenzira yesimba reupenyu hwusingaparadziki.
\v 17 Nekuti unopupura achiti: Iwe uri mupristi nekusingaperi kubva kurudzi rwaMerikizedheki.
\v 18 Nekuti kuparadzwa kwemurairo wekutanga kwakavapo nekuda kweutera nekusabatsira kwawo;
\v 19 nekuti murairo hauna kupedzeredza chinhu, asi kutangiswa kwetariro iri nani \add kwakazviita\add*, yatinoswedera nayo kuna Mwari.
\v 20 Uye zvaasina \add kuitwa\add* pasina mhiko,
\v 21 (nekuti ivo vakava vapristi pasina mhiko, asi iye nemhiko, kubudikidza naiye wakati kwaari: Ishe wakapika uye haangazvidembi \add achiti\add*: Iwe uri mupristi nekusingaperi kubva kurudzi rwaMerikizedheki);
\v 22 saizvozvo Jesu wakaitwa rubatso rwesungano inopfuura pakunaka.
\v 23 Naivo zvirokwazvo vaiva vapristi vazhinji, nekuti vakadziviswa kugara nekuda kwerufu.
\v 24 Asi uyu, nekuti unogara nekusingaperi une upristi hwusingapfuuri.
\v 25 Naizvozvo une simbawo rekuponesa zvakakwana avo vanouya kuna Mwari nemaari, zvaanoraramira kuvareverera nekusingaperi.
\v 26 Nekuti mupristi mukuru wakadaro ndiye wakatifanira, mutsvene, usina chakaipa, usina kusvibiswa, wakaparadzaniswa nevatadzi, wakakwidzwa kupfuura matenga;
\v 27 usingatsvaki zuva nezuva, sevaya vapristi vakuru, kubaira chibairo pakutanga pamusoro pezvivi zvake pachake, pashure zvevanhu; nekuti wakaita izvozvi kamwe chete, paakazvibaira iye.
\v 28 Nekuti murairo unogadza vanhu kuva vapristi vakuru, vane utera; asi shoko remhiko, rakatevera murairo, \add rinogadza\add* Mwanakomana, wakakwana nekusingaperi.

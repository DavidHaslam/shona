\c 5
\nb
\v 1 Nekuti mupristi mukuru umwe neumwe wakatorwa pakati pevanhu, unogadzirwa vanhu pazvinhu zvaMwari, kuti abayire zvose zvipo nezvibayiro nekuda kwezvivi;
\v 2 iye une moyo munyoro pane vasingazivi naivo vakatsauka, naizvozvo naiyewo amene wakakomberedzwa neutera.
\v 3 Uye nekuda kwaizvozvi iye unofanira kuzvibayira pamusoro pezvivi \add zvake\add*, se\add zvaanobayira\add* zvevanhu.
\v 4 Hakuna munhu ungazvitorera rukudzo urwu, asi uyo wakadamwa naMwari saAroniwo.
\v 5 Saizvozvowo Kristu haana kuzvikudza iye kuva mupristi mukuru, asi uyo wakati kwaari: Ndiwe Mwanakomana wangu, nhasi ndakubereka;
\v 6 Sezvaanorevawo pane imwe \add nzvimbo, achiti\add*: Ndiwe Mupristi nekusingaperi wenhevedzo \add yeimba\add* yaMerikizedheki.
\v 7 Iye pamazuva enyama yake, apa minyengetero nemikumbiro nekuchema kukuru nemisodzi kuna iye waigona kumuponesa kubva parufu, uye akanzwikwa pakuti wakatya,
\v 8 kunyange aiva Mwanakomana, zvakadaro wakadzidza kuteerera nekuda kwezvinhu zvaakatambudzika;
\v 9 akati aitwa wakaperedzerwa, akazova muvambi weruponeso rwusingaperi kune vose avo vanomuteerera;
\v 10 akaidamwa naMwari Mupristi mukuru wenhevedzo \add yeimba\add* yaMerikizedheki.
\s Vatendi vanofanira kupfuvurira mberi parutendo
\p
\v 11 Watine zvinhu zvizhinji zvatingataura pamusoro pake, zvinorema kududzira, zvamakagomara pakunzwa.
\v 12 Nekuti apo pamaifanira kuva vadzidzisi, nekuda kwenguva makashaiwa kuti kuve neunokudzidzisaizve kuti zviga zvekutanga zvezvimiso zvaMwari zvinyi, uye mava savanoda mukaka, kwete chikafu chikukutu.
\v 13 Nekuti ani nani unodya mukaka haana unyanzvi mushoko rekururama, nekuti mucheche.
\v 14 Asi chikafu chikukutu ndechevakura zvakazara, vanokuziva kwakadzidziswa nenzira yekurovedzwa, kuzivisisa zvose zvakanaka nezvakaipa.

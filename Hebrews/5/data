\c 5
\nb
\v 1 Nokuti mupristi mukuru umwe neumwe, wakatorwa kubva kuvanhu, unogadzirwa vanhu pazvinhu zvaMwari, kuti abaire zvese zvipo nezvibairo nekuda kwezvivi;
\v 2 iye unogona kuva nemoyo munyoro pane vasingazivi nevakatsauka, sezvo naiye akakomberedzwa neutera.
\v 3 Uye nekuda kwaizvozvi unofanira kubaira zvivi, se\add zvaanobaira\add* zvevanhu, zvakadaro nekwaari.
\v 4 Zvino hakuna munhu ungazvitorera rukudzo urwu, asi uyo wakadanwa naMwari, saAroniwo.
\v 5 Saizvozvo Kristuwo haana kuzvikudza iye kuva mupristi mukuru, asi uyo wakati kwaari: Ndiwe Mwanakomana wangu, nhasi ndakubereka.
\v 6 Sepamwewo unoti: Ndiwe mupristi nekusingaperi kubva kurudzi rwaMerikizedheki.
\v 7 Iye pamazuva enyama yake, abaira minyengetero nemikumbiro nekuchema kukuru nemisodzi kuna iye waigona kumuponesa kubva parufu, uye akanzwikwa nekuda kwekutya Mwari,
\v 8 kunyange aiva Mwanakomana, wakadzidza kuteerera kubva pazvinhu zvaakatambudzika,
\v 9 akatiwo aitwa wakaperedzerwa, akava muvambi weruponeso rwusingaperi kune vose vanomuteerera;
\v 10 anzi naMwari mupristi mukuru kubva kurudzi rwaMerikizedheki.
\s Vatendi vanofanira kupfuvurira mberi parutendo
\p
\v 11 Watine zvizhinji zvatingataura pamusoro pake zvinoremawo kududzira, zvamakagomara pakunzwa.
\v 12 Nokuti apo pamaifanira kuva vadzidzisi nekuda kwenguva, makashaiwazve kuti umwe akudzidzisei kuti zvimiso zvekutanga zvemashoko aMwari zvii, uye mava vanoda mukaka, uye kwete kudya kukukutu.
\v 13 nokuti ani nani unodya mukaka haana unyanzvi mushoko rekururama; nokuti mucheche.
\v 14 Asi kudya kukukutu ndekwevakura zvakazara, ivo nekurovedzwa vakadzidzisa pfungwa kuparadzanisa zvese zvakanaka nezvakaipa.

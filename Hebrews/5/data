\c 5
\nb
\v 1 Nokuti mupristi mukuru mumwe nomumwe wakatorwa pakati pavanhu, unogadzirwa vanhu pazvinhu zvaMwari, kuti abayire zvose zvipo nezvibayiro nekuda kwezvivi;
\v 2 iye une moyo munyoro pane vasingazivi naivo vakatsauka, naizvozvo naiyevo amene wakakomberedzwa noutera.
\v 3 Uye nokuda kwaizvozvi iye unofanira kuzvibayira pamusoro pezvivi \add zvake\add*, sezvaanobayira zvavanhu.
\v 4 Hakuna munhu ungazvitorera rukudzo urwu, asi uyo wakadamwa naMwari saAroni.
\v 5 Saizvozvowo Kristu haana kuzvikudza iye kuva mupristi mukuru, asi uyo wakati kwaari: Ndiwe Mwanakomana wangu, Nhasi ndakubereka;
\v 6 Sezvaanorevawo pane imwe \add nzvimbo, achiti\add*: Ndiwe Mupristi nokusingaperi wenhevedzo \add yeimba\add* yaMerikizedheki.
\v 7 Iye pamazuva enyama yake, apa minyengetero nemikumbiro nekuchema kukuru nemisodzi kuna iye waigona kumuponesa parufu, uye akanzwikwa pakuti wakatya Mwari;
\v 8 kunyange aiva Mwanakomana, zvakadaro wakadzidza kuteerera nekuda kwezvinhu zvaakatambudzika;
\v 9 akati aitwa wakaperera, akazova muvambi wokuponeswa kusingaperi kuna vose avo vanomuteerera;
\v 10 akaidzwa naMwari Mupristi mukuru wenhevedzo yeimba yaMerikizedheki.
\s Vatendi vanofanira kupfuvurira mberi pakutenda
\p
\v 11 Watine zvinhu zvizhinji zvatingataura pamusoro pake, zvinorema kududzira, zvamakagomara pakunzwa.
\v 12 Nokuti apo pamaifanira kuva vadzidzisi, nokuda kwenguva makashaiwa kuti kuve nounokudzidzisai kuti zviga zvokutanga zvezvimiso zvaMwari zvinyi, uye mava savanoda mukaka, kwete zvokudya zvikukutu.
\v 13 Nokuti ani nani unodya mukaka haana unyanzvi mushoko rokururama, nokuti mucheche.
\v 14 Asi zvokudya zvikukutu ndezve vakura zvakazara, vanokuziva kwakadzidziswa nenzira yokurovedzwa, kuzivisisa zvose zvakanaka nezvakaipa.

\c 1
\s Kristu mukuru kuvatumwa
\p
\v 1 Mwari iye ataura kare nenzira dzakawanda kumadzibaba nevaporofita muzvikamu nezvikamu,
\v 2 pamazuva awa ekupedzisira akataura kwatiri muMwanakomana, waakagadza mudyi wenhaka wezvinhu zvose, waakaitawo naye nyika,
\v 3 iye ari kupenya kwekubwinya, nemufananidzo chaiwo wekuvapo kwake, uye achitakura zvinhu zvese neshoko resimba rake, wakati aita kubudikidza naiye pachake kunatswa kwezvivi zvedu, akagara pasi kuruoko rwerudyi rweuMambo hwuri \add kunzvimbo dze\add*kumusoro,
\v 4 apfuudzwa vatumwa zvikuru pakunaka, sezvo akange awana nhaka yezita gurusa kupfuura ivo.
\v 5 Nokuti ndekune upi wevatumwa kwaakamboti: Ndiwe Mwanakomana wangu, nhasi ini ndakubereka? Uyezve: Ini ndichava kwaari Baba, uye iye uchava Mwanakomana kwandiri?
\v 6 Uye kana achiuisazve dangwe panyika unoti: Nevatumwa vose vaMwari ngavamunamate.
\v 7 Nekuvatumwa zvirokwazvo unoti: Iye unoita vatumwa vake mweya, nevaranda vake murazvo wemoto;
\v 8 asi kuMwanakomana \add unoti\add*: Chigaro chenyu cheushe, Mwari, chiripo nekusingaperi-peri, tsvimbo yekururama itsvimbo yeushe hwenyu.
\v 9 Makada kururama, ndokuvenga kuipa; naizvozvo Mwari, \add iye\add* Mwari wenyu, wakakuzodzai nemafuta emufaro kupfuura vamwe venyu.
\v 10 Uye \add kuti\add*: Imwi Ishe, pakutanga makateya nheyo dzenyika, nematenga mabasa emaoko enyu;
\v 11 izvo zvichaparara, asi imwi mucharamba muripo; uye zvese zvichasakara senguvo;
\v 12 uye sechifukidzo muchazvipeta, uye zvichashandurwa; asi imwi makangodaro, nemakore enyu haangagumi.
\v 13 Asi ndekune upi wevatumwa kwaakambotaura \add achiti\add*: Gara kuruoko rwangu rwerudyi, kusvikira ndaita vavengi vako chitsiko chetsoka dzako?
\v 14 Ko havazi vose mweya inoshumira yakatumwa kuzoshumira nekuda kwevachazodya nhaka yeruponeso here?

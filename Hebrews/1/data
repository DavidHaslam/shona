\c 1
\s Kristu mukuru kuvatumwa
\p
\v 1 Mwari iye wataura kare nenzira dzakasiyana siyana kumadzibaba nevaporofita muzvikamu nezvikamu,
\v 2 pamazuva ekupedzisira akataura kwatiri muMwanakomana \add wake\add*, waakagadza mudyi wenhaka yezvinhu zvose, waakaitawo naye nyika,
\v 3 iye ari kupenya chekubwinya, nemufananidzo wake chaiwo, uye achitakura zvinhu zvose neshoko resimba rake, wakati anatsa pachake zvivi zvedu, akagara pasi kuruoko rwerudyi rweumambo hwuri kudenga,
\v 4 apfuudzwa zvikuri vatumwa, sezvo akanga awana nhaka yezita gurusa kupfuura ivo,
\v 5 Nekuti ndekune upi mutumwa kwaakamboti: Ndiwe Mwanakomana wangu, nhasi ini ndakubereka? uyezve: Ndichava kwaari Baba, uye iye uchava kwandiri Mwanakomana?
\v 6 Uye, kana achiuyisazve dangwe panyika, unoti: Nevatumwa vose vaMwari ngavamunamate.
\v 7 Nepamusoro pevatumwa unoti: Unoita vatumwa vake mweya, nevaranda vake murazvo wemoto;
\v 8 Asi kuMwanakomana \add unoti\add*: Chigaro chenyu cheushe, Mwari, \add chiripo\add* nekusingaperi-peri, tsvimbo yekururama \add ndiyo\add* tsvimbo yeushe hwenyu.
\v 9 Imwi makada kururama, mukavenga kuipa; naizvozvo Mwari, \add iye\add* Mwari wenyu, wakakuzodzai nemafuta emufaro kupfuura vamwe venyu.
\v 10 Uye kuti: Imwi, Ishe, pakutanga makateya nheyo dzenyika, nematenga mabasa emaoko enyu;
\v 11 achaparara, asi imwi mucharamba muripo; uye ose achasakara senguo;
\v 12 uye sechipfeko, muchaapeta senguwo, uye achashandurwa; Asi imwi makangodaro, nemakore enyu haangagumi.
\v 13 Asi ndekune upi wevatumwa kwaakambotaura \add achiti\add*: Gara kuruoko rwangu rwerudyi, kusvikira ndaita vavengi vako chitsiko chetsoka dzako?
\v 14 Ko havazi vose mweya inoshumira yakatumwa kuzoshumira nekuda kwavachazodya nhaka yeruponeso here?

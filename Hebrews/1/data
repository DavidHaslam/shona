\c 1
\s Kristu mukuru kuvatumwa
\p
\v 1 Mwari wakataura kare kunamadzibaba muvaporofita nemigove mizhinji, vuye nemitovo mizhinji,
\v 2 zvino pakupedzisira kwamazuva ano wakataura kwatiri muMwanakomana wake, waakaita mudyi wenhaka yezvinhu zvose, waakaita vo naye nyika;
\v 3 iye chadzera chokubwinya kwake, nomufananidzo wake chaiye, unotakura zvinhu zvose neshoko resimba rake, wakati anatsa zvivi zvedu iye pachake, akagara kurudyi rwoVumambo kudenga,
\v 4 akapfuvura vatumwa nokunaka saizvozvo, sezita raakagara nhaka yaro,
\v 5 Nokuti wakambotaura kunani wavatumwa, achiti: Ndiwe Mwanakomana wangu, Nhasi ndakubereka? Vuye zve: Ndichava Baba vake, Iye uchava Mwanakomana wangu?
\v 6 Vuye, kana achizovuyisa zve dangwe rake panyika, unoti: Vatumwa vose vaMwari ngavamunamate.
\v 7 Napamusoro pavatumwa unoti: Iye unoita vatumwa vake kuti vave Mhepo, Navaranda vake, kuti vave murazvo womoto;
\v 8 Asi pamusoro poMwanakomana, unoti: Chigaro chenyu chovushe, imi Mwari, chiri'po nokusingaperi-peri, Netsvimbo yokururama ndiyo tsvimbo Yovushe bwako.
\v 9 Makada kururama, mukavenga kusarurama; Saka Mwari, iye Mwari wenyu, wakakuzodzai Namafuta okufara kupfuvura shamwari dzenyu.
\v 10 Vuye, Imi, Ishe, makateya nheyo dzenyika pakutanga, Nedenga ndiro basa ramavoko enyu;
\v 11 Iro richapera, asi imi mucharamba muri'po;Richasakara rose senguvo;
\v 12 Mucharipeta sechinofukwa, Senguvo, rikashandurwa; Asi imi hamushanduki, namakore enyu haangagumi.
\v 13 Asi wakambotaura kunani wavatumwa, achiti: Gara kurudyi rwangu, Kusvikira ndichiita vavengi vako vave chitsiko chetsoka dzako?
\v 14 Ko havazi vose mweya inoshumira, yakatumwa, kuzobata nokuda kwavanodya nhaka yokuponeswa here?

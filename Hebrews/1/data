\c 1
\s Kristu mukuru kuvatumwa
\p
\v 1 Mwari iye wakati ataura kare nenzira dzakasiyana siyana kumadzibaba muvaporofita muzvikamu nezvikamu,
\v 2 pamazuva okupedzisira akataura kwatiri muMwanakomana \add wake\add*, waakagadza mudyi wenhaka yezvinhu zvose, waakaitawo naye nyika;
\v 3 iye ari chiedza chekubwinya, nemufananidzo wake chaiwo, uye achitakura zvinhu zvose neshoko resimba rake, wakati anatsa pachake zvivi zvedu, akagara pasi kurudyi rwoumambo hwuri kudenga,
\v 4 apfuudzwa zvikuri vatumwa, sezvo akanga awana nhaka yezita guru kupfuura ivo,
\v 5 Nekuti ndokuneupiko mutumwa kwaakamboti chero ipi nguva: Ndiwe Mwanakomana wangu, nhasi ini ndakubereka? uyezve: Ndichava kwaari Baba, uye iye uchava kwandiri Mwanakomana?
\v 6 Uyezve, kana achizouyisazve dangwe panyika, unoti: Nevatumwa vose vaMwari ngavamunamate.
\v 7 Napamusoro pavatumwa unoti: Iye unoita vatumwa vake mweya, navaranda vake, murazvo womoto;
\v 8 Asi kuMwanakomana \add unoti\add*: Chigaro chenyu choushe, Mwari, \add chiripo\add* nokusingaperi-peri, tsvimbo yekururama \add ndiyo\add* tsvimbo yeushe hwenyu.
\v 9 Imwi makada kururama, mukavenga kusarurama; naizvozvo Mwari, \add iye\add* Mwari wenyu, wakakuzodzai namafuta omufaro kupfuura vamwe vako.
\v 10 Uye imwi, Ishe, pakutanga makateya nheyo dzenyika, nematenga ndiwo mabasa amaoko enyu;
\v 11 achaparara, asi imwi mucharamba muripo; uye ose achasakara senguo;
\v 12 uye sechipfeko, muchaapeta senguwo, uye achashandurwa; Asi imwi makangodaro, namakore enyu haangagumi.
\v 13 Asi ndekune upi wavatumwa kwaakambotaura chero nguva \add achiti\add*: Gara kuruoko rwangu rworudyi, kusvikira ndichiita vavengi vako chitsiko chetsoka dzako?
\v 14 Ko havazi vose mweya inoshumira yakatumwa kuzoshumira nokuda kwavachazodya nhaka yeruponeso here?

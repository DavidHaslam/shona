\c 12
\s Kuranga kwaBaba
\p
\v 1 Naizvozvo nesuwo zvatakakomberedzwa negore guru rakadai rezvapupu, ngatibvisei mitoro yose nechivi chinongotinamatira, ngatimhanye nemoyo murefu nhangemutange yakaiswa mberi kwedu,
\v 2 tichitarira kuna Jesu, muvambi nemupedzeredzi werutendo \add rwedu\add*, iye nekuda komufaro wakaiswa pamberi pake wakatsunga pamuchinjikwa, achizvidza kunyadziswa \add kwawo\add*, akagara kuruoko rworudyi rwechigaro cheushe chaMwari.
\v 3 Nekuti cherekedzai uyo wakatsunga pagakava rakadai ravatadzi vachimirisana naye, kuti imwi murege kuneta nekupera simba pamweya yenyu.
\v 4 Muchigere kupikisa kusvikira muropa muchirwa nechivi.
\v 5 uye makakangamwa kukurudzira kunotaura kwamuri sokuvana, \add kuchiti\add*: Mwanakomana wangu, usazvidza kuraira kwaIshe, kana kupera moyo kana uchirairwa naye;
\v 6 Nekuti Ishe waanoda uno\add mu\add*raira, nokuzvambaradza mwanakomana mumwe nomumwe waanogamuchira.
\v 7 Kana muchitsunga pakurairwa; Mwari unokubatai savanakomana; nekuti mwanakomana ndoupi usingarairwi nababa?
\v 8 Asi kana musingarairwi sezvinoitirwa vagovani vose, muri vana voupombwe, kwete vanakomana.
\v 9 uyezve isu takambova namadzibaba enyama yedu aidzora tikavakudza; ko hatingazviisi zvikuru pasi paBaba vemweya kuti tirarame here?
\v 10 Nekuti ivo zvirokwazvo vaka\add ti\add*raira mazuva mashoma pamadiro avo: asi iye unotiranga kuti tibatsirwe, tigogoverwa utsvene hwake.
\v 11 Zvino hakuna kuraira kwazvino kunoratidza kufadza asi kushungurudza zvakadaro pashure kunobereka zvibereko zvorugare zvakarurama kuna ivo vanorovedzwa mazviri.
\v 12 Saka simbisai maoko akaremberera pasi, namabvi akarengwezeka;
\v 13 gadzirirai tsoka dzenyu nzira dzakarurama, kuti icho chinokamhina chirege kushodoka, asi chiporeswe.
\v 14 Tevererai rugare navose, noutsvene, \add nokuti\add* kunze kwahwo hakuna munhu uchaona Ishe;
\v 15 Muchichenjerera kuti kurege kuva nomunhu unokundikana panyasha dzaMwari; kuti zvimwe mudzi wokuvava urege kumutsa dambudziko ukutambudzei vazhinji vagosvibiswa;
\v 16 kurege kuvapo nemhombwe kana munhu usina hanya naMwari, saEsau wakatengesa udangwe hwake nokudya kumwe.
\v 17 Nekuti munoziva kuti pashure achizoda hake kugara nhaka yekuropafadzwa, wakarambwa; nekuti haana kuwana nzvimbo yekutendeuka, kunyange akaitsvaka zvikuru nemisodzi.
\s Sungano itsva inofananidzwa nesungano yekare
\p
\v 18 Nekuti hamuna kuswedera kugomo ringabatwa rinopfuta moto, uye kurima nokusviba, nokudutu guru remhepo,
\v 19 nokurira kwehwamanda, nenzwi ramashoko; iro ivo vaka\add ri\add*nzwa vakakumbira kuti shoko rimwe rirege kuzovataurirwazve;
\v 20 Nekuti vakakoniwa kutevera icho chakanga charairwa, \add chekuti\add*: Kana zvakadaro nemhuka kana ikabata gomo, ichatakwa namabwe; kana kufurwa nemuseve.
\v 21 icho chakaonekwa chaityisa \add zvokuti\add* Mozisi wakati: Ndinotya kwazvo, ndinodedera;
\v 22 asi imwi mauya kugomo reZiyoni, nokuguta raMwari mupenyu, Jerusarema rekudenga, nekumazana nemazana evatumwa vasingaverengeki,
\v 23 kuungano huru nekereke yamatangwe akanyorwa kumatenga, nokuna Mwari mutongi wavose, nokumweya yavakarurama vakapereredzwa,
\v 24 nekuna Jesu Murevereri wesungno itsva, nekuropa rekusasa, rinotaura zvinhu zviri nani pane \add zva\add*Abhero.
\v 25 Chenjerai kuti murege kuramba uyo unotaura; nekuti dai vasina kupukunyuka iye wakataura panyika, zvikuru sei isu kana tichifuratira iye unobva kumatenga;
\v 26 inzwi rake rakazungunusa nyika nguva iyo asi zvino wakavimbisa achiti: Kamwe chetezve ndichazungunusa kwete nyika chete, asi dengawo.
\v 27 Zvino izvi \add zvokuti:\add* Kamwe zvekare, zvinoratidza kubviswa kwezvinhu zvinozununguka, sezvinhu zvakaitwa, kuti izvo zvisingagoni kuzungunuka zvigare.
\v 28 Saka zvatinogamuchira ushe hwusingazununguswi, ngative nengoni dzatingagona kushumira nadzo Mwari zvinogamuchirika nokukudza nokutya Mwari.
\v 29 Nekuti Mwari wedu moto unoparadza.

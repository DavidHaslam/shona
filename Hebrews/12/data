\c 12
\s Kuranga kwaBaba
\p
\v 1 Naizvozvo nesu tine gore rezvapupu rakatikomberedza, ngatibvise mutoro wose nechivi chinonamatira nyore, ngatimhanye nemoyo murefu nhangemutange yatakaisirwa,
\v 2 takatarira kuna Jesu, muvambi nemupedzeredzi werutendo, iye nekuda kwemufaro waakaisirwa, wakatsunga \add pa\add*muchinjikwa, achizvidza kunyadziswa, akagara kuruoko rwerudyi rwechigaro cheushe chaMwari.
\v 3 nokuti cherekedzai iye wakatsunga \add pa\add*gakava rakadai revatadzi vachimirisana naye, kuti murege kuneta, muchipera simba pamweya yenyu.
\v 4 Muchigere kupikisa kusvikira muropa muchirwa nechivi;
\v 5 uye makakanganwa kurudziro inokurukura kwamuri sekuvana \add ichiti\add*: Mwanakomana wangu, usazvidza kuranga kwaIshe, kana kupera simba kana uchitsiurwa naye.
\v 6 nokuti Ishe unoranga waanoda, nekushapura mwanakomana umwe neumwe waanogamuchira.
\v 7 Kana muchitsunga \add pa\add*kurangwa, Mwari unokubatai sevanakomana; nokuti mwanakomana ndeupi baba wavasingarangi?
\v 8 Asi kana musina kurangwa, pavanoitwa vagovani vose, naizvozvo muri vana veupombwe, uye kwete vanakomana.
\v 9 Uyezve takambova nemadzibaba enyama yedu aidzora, uye tika\add va\add*kudza; ko, hatingazviisi zvikurusa pasi paBaba vemweya tigorarama here?
\v 10 nokuti ivo zvimwe vaka\add ti\add*ranga kwemazuva mashoma, semaonero avo: asi iye \add unotirangira\add* kubatsirwa, kuti \add ti\add*goverane utsvene hwake.
\v 11 Zvino kuranga kose kunoinda pakuvapo hakuratidzi sekwekufadza, asi kwekushungurudza; zvakadaro pashure kunobereka zvibereko zverugare zvakarurama kune vakarovedzwa mazviri.
\v 12 Naizvozvo simbisai maoko akaremberera pasi nemabvi asina simba;
\v 13 uye gadzirirai tsoka dzenyu nzira dzakarurama, kuti icho chinokamhina chirege kushodoka, asi panzvimbo yeizvozvo chiporeswe.
\v 14 Tevererai rugare nevose, neutsvene, kunze kwezvizvi hakuna munhu uchaona Ishe.
\v 15 Muchichenjerera \add kuti\add* kurege kuva nemunhu unokundikana panyasha dzaMwari; kuti zvimwe mudzi wekuvava urege kukura kuzopa dambudziko, uye nawo vazhinji vasvibiswe;
\v 16 ngakurege kuva neumwe unova mhombwe kana usina hanya naMwari, saEsau, wakatengesa udangwe hwake nekudya kumwe.
\v 17 nokuti munoziva kuti pashurewo, oda kugara nhaka yekuropafadzwa, wakarambwa; nokuti haana kuwana nzvimbo yekutendeuka, kunyange akaitsvaka zvikuru nemisodzi.
\s Sungano itsva inofananidzwa nesungano yekare
\p
\v 18 nokuti hamuna kuuya kugomo ringabatwa, nerinopfuta moto, uye kurima, nekusviba, nekudutu remhepo,
\v 19 uye kurira kwehwamanda, nenzwi remashoko; iro ivo vaka\add ri\add*nzwa vakakumbira kuti shoko rirege kuchi\add taurwa\add* kwavari;
\v 20 nokuti vakakonewa kutakura icho chakange charairwa, \add chekuti\add*: Kana kunyange mhuka ikabata gomo, ichatakwa nemabwe, kana kufurwa nemuseve;
\v 21 uye, chakaonekwa chaityisa kudai, Mozisi wakati: Ndinovhunduka, ndinodedera.
\v 22 Asi mauya kugomo reZiyoni, nekuguta raMwari mupenyu, kuJerusarema rekudenga, nekumazana evatumwa vasingaverengeki,
\v 23 kuungano huru nekereke yematangwe akanyorwa kumatenga, nekuna Mwari mutongi wevose, nekumweya yevakarurama vakapereredzwa,
\v 24 nekuna Jesu murevereri wesungano itsva, nekuropa rekusasa, rinotaura zvinhu zviri nani pane \add ra\add*Abhero.
\v 25 Chenjerai kuti murege kuramba uyo unotaura. Nokuti kana vasina kupukunyuka ivo vakaramba iye wakataura panyika zvinobva kuna Mwari, zvikuru sei isu kana tichifuratira iye unobva kumatenga;
\v 26 iye inzwi rake rakazungunusa nyika nguva iyo, asi ikozvino wakavimbisa, achiti: Kamwe chetezve ini ndichazungunusa kwete nyika chete, asi nedenga.
\v 27 Uye izvi \add zvekuti:\add* Kamwe chetezve, zvinoratidza kutamiswa kwezvinhu zvinozununguka, sezvinhu zvakaitwa, kuti zvisingazungunuki zvigare.
\v 28 Naizvozvo zvatinogamuchira ushe hwusingazununguswi, ngative nenyasha dzatingashumira nadzo Mwari zvinogamuchirika pamwe nekukudza nekutya Mwari.
\v 29 Nekutiwo Mwari wedu moto unoparadza.

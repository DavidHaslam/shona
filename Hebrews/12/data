\c 12
\s Kuranga kwaBaba
\p
\v 1 Naizvozvo nesu zvatakakomberedzwa negore guru rakadai rezvapupu, ngatibvise mutoro wose nechivi chinotinamatira nyore, ngatimhanye nemoyo murefu nhangemutange yatakaisirwa,
\v 2 takatarira kuna Jesu, muvambi nemupedzeredzi werutendo \add rwedu\add*, iye nekuda kwemufaro waakaisirwa, wakatsunga pamuchinjikwa, achizvidza kunyadziswa, akagara kuruoko rwerudyi rwechigaro cheushe chaMwari.
\v 3 Nekuti cherekedzai iye wakatsunga pagakava rakadai revatadzi vachimirisana naye, kuti murege kuneta, muchipera simba pamweya yenyu.
\v 4 Muchigere kupikisa kusvikira muropa muchirwa nechivi;
\v 5 uye makakanganwa kurudziro inokurukura kwamuri sekuvana \add ichiti\add*: Mwanakomana wangu, usazvidza kuranga kwaIshe, kana kupera simba kana uchitsiurwa naye;
\v 6 Nekuti Ishe unoranga waanoda; nekushapura mwanakomana umwe neumwe waanogamuchira.
\v 7 Kana muchitsunga pakurangwa, Mwari unokubatai sevanakomana; nekuti mwanakomana ndeupi usingarangwi nababa?
\v 8 Asi kana musingarangwi, pavanoitwa vagovani \add vekurangwa\add* vose, muri vana veupombwe, uye hamusi vanakomana.
\v 9 uyezve isu takambova nemadzibaba enyama yedu aidzora, uye tika\add va\add*kudza; ko, hatingazviisi zvikuru pasi paBaba vemweya kuti tirarame here?
\v 10 Nekuti ivo zvimwe vaka\add ti\add*ranga kwemazuva mashoma, semaonero avo: asi iye \add unotiranga\add* kuti tibatsirwe, tigogoverwa utsvene hwake.
\v 11 Zvino kuranga kuripo hakuratidzi kufadza, asi kushungurudza; zvakadaro pashure kunobereka zvibereko zverugare zvakarurama kune vanorangwa mazviri.
\v 12 Naizvozvo simbisai maoko akaremberera pasi nemabvi akarengwezeka;
\v 13 uye gadzirirai tsoka dzenyu nzira dzakarurama, kuti icho chinokamhina chirege kushodoka, asi panzvimbo yeizvozvo chiporeswe.
\v 14 Tevererai rugare nevose, neutsvene, \add nokuti\add* kunze kwezvizvi hakuna munhu uchaona Ishe;
\v 15 Muchichenjerera \add kuti\add* kurege kuva nemunhu unokundikana panyasha dzaMwari; kuti zvimwe mudzi wekuvava urege kumutsa dambudziko ukutambudzei, uye nawo vazhinji vasvibiswe;
\v 16 kurege kuva nemhombwe kana munhu usina hanya naMwari, saEsau wakatengesa udangwe hwake nekudya kumwe.
\v 17 Nekuti munoziva kuti pashure, odawo kugara nhaka yekuropafadzwa, wakarambwa; nekuti haana kuwana nzvimbo yekutendeuka, kunyange akaitsvaka zvikuru nemisodzi.
\s Sungano itsva inofananidzwa nesungano yekare
\p
\v 18 Nekuti hamuna kuswedera kugomo ringabatwa, nerinopfuta moto, uye kurima nekusviba, nekudutu remhepo,
\v 19 uye kurira kwehwamanda, nenzwi remashoko; iro ivo vaka\add ri\add*nzwa vakakumbira kuti shoko rirege kuchi\add taurwa\add* kwavari;
\v 20 Nekuti vakakonewa kuchengeta icho chakange charairwa, \add chekuti\add*: Kana zvakadaro nemhuka kana ikabata gomo, ichatakwa nemabwe, kana kufurwa nemuseve;
\v 21 uye, chakaonekwa chaityisa kudai, Mozisi wakati: Ndinovhunduka, ndinodedera.
\v 22 Asi imwi mauya kugomo reZiyoni, nekuguta raMwari mupenyu, Jerusarema rekudenga, nekumazana evatumwa vasingaverengeki,
\v 23 kuungano huru nekereke yematangwe akanyorwa kumatenga, nekuna Mwari mutongi wevose, nekumweya yevakarurama vakapereredzwa,
\v 24 nekuna Jesu murevereri wesungno itsva, nekuropa rekusasa, rinotaura zvinhu zviri nani pane \add ra\add*Abhero.
\v 25 Chenjerai kuti murege kuramba uyo unotaura. Nekuti kana vasina kupukunyuka iye wakataura panyika zvinobva kuna Mwari, zvikuru sei isu kana tichifuratira iye unobva kumatenga;
\v 26 iye inzwi rake rakazungunusa nyika nguva iyo, asi ikozvino wakavimbisa, achiti: Kamwe chetezve ndichazungunusa kwete nyika chete, asi nedenga.
\v 27 Uye izvi \add zvekuti:\add* Kamwe zvekare, zvinoratidza kubviswa kwezvinhu zvinozununguka, sezvinhu zvakaitwa, kuti zvisingazungunuki zvigare.
\v 28 Naizvozvo zvatinogamuchira ushe hwusingazununguswi, ngative nenyasha dzatingashumira nadzo Mwari zvinogamuchirika pamwe nekukudza nekutya Mwari.
\v 29 Nekutiwo Mwari wedu moto unoparadza.

\c 13
\s Mashoko ekupedzisira ekuraira
\p
\v 1 Rudo rweukama ngarwugare.
\v 2 Musakanganwa kugamuchira vaeni; nekuti pakudaro vamwe vakagamuchira vatumwa vasingazvizivi.
\v 3 Rangarirai vasungwa, semakasungwa pamwe navo; nevanoitirwa zvakaipa, sezvinonzi ndimwiwo pamuviri.
\v 4 Wanano ngaikudzwe kune vose, nenhovo irege kusvibiswa; asi Mwari uchatonga mhombwe nezvifeve.
\v 5 Mararamiro \add enyu\add* ngaave ekusakarira mari, gutsikanai nezvinhu zvamunazvo; nekuti iye wakati: Handingatongokurasi, uye handingatongokusii.
\v 6 Naizvozvo tingashinga tichiti: Ishe mubatsiri wangu, uye handingatyi munhu zvaangandiitira.
\v 7 Rangarirai vanokutungamirirai, vakataura kwamuri Shoko raMwari; muchicherekedza kuguma kwemafambiro \add avo, \add*mutevere nerutendo rwavo.
\v 8 Jesu Kristu wakadaro zuro nanhasi, nekusingaperi.
\v 9 Musakukurwa nedzidziso dzakasiyanasiyana uye dzisingazikanwi; nekuti chinhu chakanaka kuti moyo usimbiswe nenyasha, kwete nekudya, kusina kuvabatsira vakafamba makuri.
\v 10 Tine aritari, pavasina kodzero yekudya pairi ivo vanoshumira tabhenakeri.
\v 11 Nekuti mhuka idzo, dzakaisirwa ropa radzo panzvimbo tsvene nemupristi mukuru nekuda kwechivi, mitumbi yadzo inopiswa kunze kwemisasa.
\v 12 Naizvozvo naJesu\add wo\add*, kuti aite vanhu vave vatsvene neropa rake wakatambudzika kunze kwesuwo.
\v 13 Naizvozvo ngatibudire kwaari kunze kwemusasa, takatakura kunyadziswa kwake.
\v 14 Nekuti pano hatina guta rinogara, asi tinotsvaka rinouya.
\v 15 Naizvozvo kubudikidza naye ngatirambe tichibaira chibairo chekurumbidza kuna Mwari, ndicho chibereko chemiromo tichibvuma zita rake.
\v 16 Asi musakanganwa kuita zvakanaka nekudyidzana; nekuti Mwari unofadzwa chose nezvibairo zvakadaro.
\v 17 teererai vanokutungamirirai, uye muzviise pasi \add pavo\add*; nekuti vanorinda mweya yenyu, sevanhu vachazopa rondedzero, kuti vaite izvozvo nemufaro, kwete nekugomera; nekuti izvozvo hazvi\add ku\add*batsiriyi.
\v 18 Tinyengetererei; nekuti tinovimba kuti tine hana yakanaka, tichida kufamba zvakanaka pazvinhu zvose;
\v 19 uye ndino\add ku\add*kumbirisisa\add i\add* kuti muite izvozvi, kuti ndikurumidze kudzoserwa kwamuri.
\s Kuonekana
\p
\v 20 Zvino Mwari werugare, wakadzosa kubva kuvakafa Mufudzi mukuru wemakwai, neropa resungano yekusingaperi, \add iye\add* Ishe wedu Jesu,
\v 21 ngaakupereredzei pabasa rose rakanaka kuti muite chido chake, achiita mukati menyu izvo zvinofadza pamberi pake kubudikidza naJesu Kristu, ngaave nekubwinya kusvikira rinhi narinhi. Ameni.
\v 22 Asi ndinokukumbirisai, hama, gamuchirai makatsunga shoko rekurudziro, nekutiwo ndakunyorerai mashoko mashoma.
\v 23 Zivai kuti Timotio hama \add yedu\add* wakasunungurwa, kana akakurumidza kusvika, ndinozokuonai ndinaye.
\v 24 Kwazisai vose vanokutungamirirai, nevatsvene vose. Vanobva Itaria vanokukwazisai.
\v 25 Nyasha \add ngadzive\add* nemwi mose. Ameni.

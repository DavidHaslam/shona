\c 13
\s Mashoko ekupedzisira ekuraira
\p
\v 1 Rudo rweukama ngarwupfuurire.
\v 2 Musakangamwa kugamuchira vaeni; nekuti pakudaro vamwe vakagamuchira vatumwa vasingazvizivi.
\v 3 Rangarirai vari muusungwa, semakasungwa pamwe navo; nevanoitirwa zvakaipa, sezvinonzi ndimwiwo pamuviri.
\v 4 Wanano nga\add i\add*kudzwe kune vose, nenhovo irege kusvibiswa; asi mhombwe nezvifeve Mwari uchatonga.
\v 5 Mararamiro \add enyu\add* \add ngaave\add* ekusakarira mari; gutsikanai nezvinhu zvamunazvo, nekuti iye wakati: Handingatongokurasi kana kukusiya.
\v 6 Naizvozvo tingatsunga moyo tichiti: Ishe mubatsiri wangu; handingatyi munhu zvaangaita kwandiri.
\v 7 Rangarirai avo vanokutungamirirai, vakataura kwamuri shoko raMwari, mutevere nerutendo rwavo; muchicherekedza kuguma kwekufamba \add kwavo\add*.
\v 8 Jesu Kristu wakadaro zuro nanhasi uye nekusingaperi.
\v 9 Musakukurwa nedzidziso dzakasiyana siyana uye dzisingazikamwi; nekuti chinhu chakanaka kuti moyo usimbiswe nenyasha, kwete nechikafu chisina kuvabatsira vakafamba machiri.
\v 10 Isu tine aritari, pavasina kodzero yekudya pairi ivo vanoshumira tabhenakeri.
\v 11 Nekuti \add mitumbi\add* yemhuka idzo, dzakaisirwa ropa radzo panzvimbo tsvene nemupristi mukuru nekuda kwechivi, mutumbu yadzo inopiswa kunze kwemisasa.
\v 12 Saka iye Jesuwo, kuti aite vanhu vave vatsvene neropa rake wakatambudzika kunze kwesuwo.
\v 13 Naizvozvo ngatibudire kwaari kunze kwemusasa, takatakura kunyadziswa kwake.
\v 14 Nekuti pano hatina guta rinogara, asi tinotsvaka richauya.
\v 15 Naizvozvo kubudikidza naye ngatirambe tichingobayira chibayiro chekumurumbidza kuna Mwari, ndicho chibereko chemiromo inobvuma zita rake.
\v 16 Asi musakangamwa kuita zvakanaka nekudyidzana; nekuti Mwari unofadzwa chose nezvibayiro zvakadaro.
\v 17 teererai vanokutungamirirai, muzviise pasi \add pavo\add*; nekuti vanorinda mweya yenyu, sevanhu vachazopa rondedzero, kuti vaite izvozvo nomufaro, kwete neshungu; nekuti izvozvo hazvi\add ku\add*batsiriyi.
\v 18 Tinyengetererei; nekuti tinovimba kuti tine hana yakanaka, tichida kufamba zvakanaka pazvinhu zvose.
\v 19 Ndino\add ku\add*kumbirisa\add i\add* kuti muite izvozvi, kuti ndikurumidze kudzoserwa kwamuri.
\s Kuonekana
\p
\v 20 Zvino Mwari werugare, wakadzosa kuvakafa Mufudzi mukuru wamakwai, kubudikidza neropa resungano yekusingaperi, iye Ishe wedu Jesu Kristu,
\v 21 ngaakupereredzei pabasa rose rakanaka kuti muite chido chake, iye achiita mukati menyu izvo zvinofadza pamberi pake kubudikidza naJesu Krisu, ngaave nekubwinya kusvikira rinhi narinhi. Ameni.
\v 22 Asi ndinokukumbirisai, hama, tendai shoko rekurudziro, nekuti ndakunyorerai mashoko mashoma.
\v 23 Zivai kuti Timotio hama \add yedu\add* wakasunungurwa, kana akakurumidza kusvika, ndinozokuonai pamwe naye.
\v 24 Kwazisai vose vanokutungamirirai, nevatsvene vose. Vanobva Itaria vanokukwazisai.
\v 25 Nyasha \add ngadzive\add* nemwi mose. Ameni.

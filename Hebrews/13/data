\c 13
\s Mashoko okupedzisira okuraira
\p
\v 1 Rudo rweukama ngarupfuurire.
\v 2 Musakangamwa kugamuchira vaeni; nekuti pakudaro vamwe vakagamuchira vatumwa vasingazvizivi.
\v 3 Rangarirai avo vari muusungwa, semakasungwa pamwe navo; naivo vanoitirwa zvakaipa, sezvinonzi ndimwiwo pamuviri.
\v 4 Wanano nga\add i\add*kudzwe kuna vose, nenhovo irege kusvibiswa; asi Mwari uchatonga mhombwe nezvifeve.
\v 5 Mugariro \add wenyu\add* \add ngauve\add* wokusakarira mari; gutsikanai nezvinhu zvamunazvo, nekuti iye wakati: Handingatongokurasi kana kukusiya.
\v 6 Naizvozvo tingatsunga moyo tichiti: Ishe mubatsiri wangu; handingatyi munhu zvaangaita kwandiri.
\v 7 Rangarirai avo vanokutungamirirai, vakataura kwamuri shoko raMwari, mutevere nerutendo rwavo; muchicherekedza kuguma kwekufamba \add kwavo\add*.
\v 8 Jesu Kristu wakangodaro zuro nanhasi uye nokusingaperi.
\v 9 Musakukurwa nedzidziso dzakasiyana siyana uye dzisingazikamwi; nekuti chinhu chakanaka kuti moyo usimbiswe nenyasha; kwete nechikafu chisina kuvabatsira vakafamba machiri.
\v 10 Isu tine aritari, pavasina kodzero yekudya pairi ivo vanoshumira tabhenakeri.
\v 11 Nekuti \add mitumbi\add* yemhuka idzo, dzakaisirwa ropa radzo panzvimbo tsvene nomupristi mukuru nekuda kwechivi, mutumbu yadzo inopiswa kunze kwemisasa.
\v 12 Saka naiye Jesuwo, kuti aite vanhu vave vatsvene neropa rake wakatambudzika kunze kwesuwo.
\v 13 Naizvozvo ngatibudire kwaari kunze kwemusasa, takatakura kunyadziswa kwake.
\v 14 Nekuti pano hatina guta richagara, asi tinotsvaka richazouya.
\v 15 Naizvozvo kubudikidza naye ngatirambe tichingobayira chibayiro chekumurumbidza kuna Mwari, ndicho chibereko chemiromo inopupura zita rake.
\v 16 Asi musakangamwa kuita zvakanaka nokudyidzana; nekuti Mwari unofadzwa chose nezvibayiro zvakadaro.
\v 17 teererai vanokutungamirirai, muzviise pasi \add pavo\add*; nekuti vanorinda mweya yenyu, savanhu vachazopa rondedzero, kuti vaite izvozvo nomufaro, kwete neshungu; nekuti izvozvo hazvi\add ku\add*batsiriyi chinhu.
\v 18 Tinyengetererei; nekuti tinovimba kuti tine hana yakanaka, tichida kufamba zvakanaka pazvinhu zvose.
\v 19 Ndino\add ku\add*kumbirisa\add i\add* kuti muite izvozvi, kuti ndikurumidze kudzoserwa kwamuri.
\s Kuonekana
\p
\v 20 Zvino Mwari werugare, wakadzosa kuvakafa Mufudzi mukuru wamakwai, kubudikidza neropa resungano yekusingaperi, iye Ishe wedu Jesu Kristu,
\v 21 ngaakupereredzei pabasa rose rakanaka kuti muite kuda kwake, iye achiita mukati menyu izvo zvinofadza pamberi pake kubudikidza naJesu Krisu, ngaave nokubwinya kusvikira rinhi narinhi. Ameni.
\v 22 Asi ndinokukumbirisai, hama, tendai shoko rekurudziro, nekuti ndakunyorerai mashoko mashoma.
\v 23 Zivai kuti Timotio hama \add yedu\add* wakasunungurwa; kana akakurumidza kusvika, ndinozokuonai pamwe naye.
\v 24 Kwazisai vose vanokutungamirirai, navatsvene vose. Vanobva Itaria vanokukwazisai.
\v 25 Nyasha \add ngadzive\add* nemwi mose. Ameni.

\c 10
\s Kristu wakazadzisa zvibairo zvekare
\p
\v 1 Nekuti murairo zvaune mumvuri wezvinhu zvakanaka zvinouya, usiri mufananidzo womene wezvinhu \add izvozvo\add*, haungatongogoni kupedzeredza avo vanoswedera gore rimwe nerimwe naizvozvo zvibairo zvavanoramba vachibaira.
\v 2 Dai zvakange zvakadaro zvingadai zvisina kuguma kubairwa here? nekuti vashumiri vangadai vasingazivi zvivi, vanatswa kamwe chete.
\v 3 Asi ku\add zvibairo\add* izvozvo kune kurangarirwa kwezvivi gore rimwe nerimwe;
\v 4 nekuti hazvigoni kuti ropa renzombe nerembudzi ribvise zvivi.
\v 5 naizvozvo paanosvika panyika unoti: Chibairo nechipiriso hamuna kuzvida, asi makandigadzirira muviri;
\v 6 zvibairo zvinopiswa nezvechivi hamuna kuzvifarira;
\v 7 Zvino ndikati: Tarirai ndinouya (murugwaro rwakapetwa makanyorwa pamusoro pangu) kuita chido chenyu, Mwari.
\v 8 Pakutanga achiti: Zvibairo nezvipiriso nezvibairo zvinopiswa \add nezvibairo\add* zvechivi hamuna kuzvida kana kufadzwa \add nazvo,\add* izvo zvinobairwa sezvinoreva murairo),
\v 9 ndokuzoti: Tarira, ndinovuya kuzoita chido chenyu imwi, Mwari. Unobvisa chekutanga, kuti amise chechipiri.
\v 10 Pachido ichi takaitwa vatsvene kubudikidza nekubairwa kwemuviri waJesu Kristu kamwe.
\v 11 Uye mupristi umwe neumwe unomira zuva rimwe nerimwe achishumira, nekubaira kazhinji zvibairo izvozvo zvisingatongogoni kubvisa zvivi;
\v 12 asi iye wakati abaira chibairo chimwe nekuda kwezvivi nekusingaperi, akagara pasi kuruoko rwerudyi rwaMwari,
\v 13 kubva ikozvino unotarisira kusvikira vavengi vake vaitwa chitsiko chetsoka dzake.
\v 14 Nekuti nechibairo chimwe chete wakapedzeredza nekusingaperi avo vanoitwa vatsvene.
\v 15 NeMweya Mutsvenewo unotipupurira; nekuti pakutanga wakange amboti:
\v 16 Iyi isungano yandichaita navo shure kwemazuva iwayo, ndizo zvinotaura Ishe, Ndichaisa mirairo yangu mumoyo yavo, nokuinyora mufungwa dzavo.
\v 17 Nezvivi zvavo nekuipa kwavo handichatongorangaririzve.
\v 18 Zvino pane kanganwiro yezvizvi, hapachina chibairo chechivi.
\s Ngatiswedere nomoyo wechokwadi
\p
\v 19 Naizvozvo, hama, tine ushingi hwekupinda panzvimbo tsvene neropa raJesu,
\v 20 nenzira itsva mhenyu, yaakatizarurira kubudikidza nemuvheiri, ndiyo nyama yake;
\v 21 uye \add tine\add* mupristi mukuru pamusoro peimba yaMwari,
\v 22 ngatiswedere nemoyo wechokwadi muchivimbo chakazara cherutendo, moyo yedu yasaswa kubva pahana yakaipa, nemiviri yedu yakashambidzwa nemvura yakachena.
\v 23 Ngatibatisise kupupura kwetariro yedu, tisingazungunuki, nekuti iye wakavimbisa wakatendeka;
\v 24 uye ngatirangariranei pakumutsirana rudo uye mabasa akanaka,
\v 25 tisingasii kuungana kwedu, setsika yevamwe, asi tichikurudzira\add na\add*; zvikuru sezvamunovona zuva richiswedera.
\s Kutadza nebwoni
\p
\v 26 Nekuti kana tichitadza maune mushure mekunge tagamuchira ruzivo rwechokwadi, hakuchina chibairo pamusoro pezvivi,
\v 27 asi kumwe kumirira kunotyisa kwekutongwa, nekutsamwa kunopfuta moto kuchapedza vevengi.
\v 28 Munhu unozvidza murairo waMozisi unofa pasina tsitsi nezvapupu zviviri kana zvitatu;
\v 29 zvino, munofunga kuti uchanzi wakafanira kurangwa zvinorwadza sei wakatsikira pasi Mwanakomana waMwari, uye akatora ropa resungano, raakaitwa mutsvene naro serisina maturo, uye akazvidza Mweya wenyasha?
\v 30 Nekuti tinomuziva iye wakati: Kutsiva ndekwangu, ini ndicharipira, unotaura Ishe, uyezve \add unoti\add*: Ishe uchatonga vanhu vake.
\v 31 Zvinotyisa kuwira mumaoko aMwari mupenyu.
\s Fungai kutsunga kwenyu kwakare
\p
\v 32 Asi rangarirai mazuva akare, amakati mavhenekerwa maari mukatsunga pakurwa kukuru kwematambudziko;
\v 33 pamwe, pamakaitwa chiokero zvose nekunyombwa nematambudziko; pamwewo pamakagovanawo naivo vakaitirwa izvozvo.
\v 34 Nekuti nemwi makanzwira tsitsi zvisungo zvangu, makagamuchira nemufaro kupambwa kwenhumbi dzenyu, muchiziva mukati menyu kuti imwi mune fuma yakapfuura nekunaka, uye inogara iripo kumatenga.
\v 35 Naizvozvo regai kurasha kushinga kwenyu, kune mubairo mukuru.
\v 36 Nekuti munofanira kuva nekutsungirira, zvekuti kana maita chido chaMwari, mugamuchire chivimbiso.
\v 37 Nekuti pachine kanguva kaduku-duku, unouya uchauya, uye haanganonoki.
\v 38 Asi wakarurama uchararama nerutendo; zvino kana akadzokera shure, mweya wangu haungafari naye.
\v 39 Zvino isu hatisi veavo vanodzokera shure kukuparadzwa; asi veavo vanotenda kukuponeswa kwemweya.

\c 10
\s Kristu wakazadzisa zvibairo zvekare
\p
\v 1 Nekuti murairo zvaune mumvuri wezvinhu zvakanaka zvinouya, usiri mufananidzo wemene wezvinhu \add izvozvo\add*, haungatongogoni \add kubudikidza\add* nezvibairo izvozvo zvavanoramba vachibaira gore rimwe nerimwe kupedzeredza avo vanoswedera.
\v 2 Dai zvakange zvakadaro zvingadai zvisina kuguma kubairwa here? nekuti vanamati vangadai vasingachazivizve zvivi, vanatswa kamwe chete.
\v 3 Asi ku\add zvibairo\add* izvozvo kune kurangarirwa kwezvivi gore rimwe nerimwe;
\v 4 nekuti hazvigoni kuti ropa renzombe nerembudzi ribvise zvivi.
\v 5 Naizvozvo paanosvika panyika unoti: Chibairo nechipiriso hamuna kuzvida, asi makandigadzirira muviri;
\v 6 zvibairo zvinopiswa nezvechivi hamuna kuzvifarira;
\v 7 ipapo ndikati: Tarirai ndinouya (murugwaro rwakapetwa makanyorwa pamusoro pangu) kuita chido chenyu, Mwari.
\v 8 Pakutanga achiti: Zvibairo nezvipiriso nezvibairo zvinopiswa \add nezvibairo\add* zvechivi hamuna kuzvida kana kufadzwa \add nazvo,\add* (izvo zvinobairwa sezvinoenderana nemurairo),
\v 9 ndokuzoti: Tarira, ndinovuya kuzoita chido chenyu, Mwari. Unobvisa chekutanga, kuti amise chechipiri.
\v 10 Pachido ichi takaitwa vatsvene kubudikidza nechibairo chemuviri waJesu Kristu kamwe.
\v 11 Uye mupristi umwe neumwe wakamira zuva rimwe nerimwe achishumira, nekubaira kazhinji zvibairo izvozvo zvisingatongogoni kubvisa zvivi;
\v 12 asi iye wakati abaira chibairo chimwe nekuda kwezvivi nekusingaperi, akagara pasi kuruoko rwerudyi rwaMwari,
\v 13 kubva ikozvino unotarisira kusvikira vavengi vake vaitwa chitsiko chetsoka dzake.
\v 14 Nekuti nechibairo chimwe chete wakapedzeredza nekusingaperi avo vanoitwa vatsvene.
\v 15 NeMweya Mutsvenewo unotipupurira; nekuti shure kwekuti ataura pakutanga \add unoti\add*:
\v 16 Iyi isungano yandichaita navo shure kwemazuva iwayo, ndizo zvinotaura Ishe, ndichaisa mirairo yangu mumoyo yavo, uye ndichainyora mufungwa dzavo.
\v 17 Nezvivi zvavo nekuipa kwavo handichatongorangaririzve.
\v 18 Zvino pane kanganwiro yeizvi, hapachina chibairo chechivi.
\s Ngatiswedere nemoyo wechokwadi
\p
\v 19 Naizvozvo, hama, tine ushingi hwekupinda panzvimbo tsvene neropa raJesu,
\v 20 nenzira itsva mhenyu, yaakatizarurira kubudikidza nemuvheiri, ndiyo nyama yake;
\v 21 uye \add tine\add* mupristi mukuru pamusoro peimba yaMwari,
\v 22 ngatiswedere nemoyo wechokwadi muchivimbo chakazara cherutendo, moyo yasaswa kubva pahana yakaipa, nemuviri wakashambidzwa nemvura yakachena.
\v 23 Ngatibatisise kupupura kwetariro yedu, tisingazungunuki, nekuti iye wakavimbisa wakatendeka;
\v 24 uye ngatirangariranei pakumutsa rudo uye mabasa akanaka,
\v 25 tisingasii kuungana kwedu, setsika yevamwe, asi tichikurudzira\add na\add*; zvikuru kwazvowo sezvamunoona zuva richiswedera.
\p
\v 26 Nekuti kana tichitadza maune mushure mekunge tagamuchira ruzivo rwechokwadi, hakuchina kusara chibairo pamusoro pezvivi,
\v 27 asi kumwe kumirira kunotyisa kwekutongwa, nehasha dzemoto dzichapedza vapikisi.
\v 28 Munhu unoramba murairo waMozisi unofa pasina tsitsi nezvapupu zviviri kana zvitatu;
\v 29 munofunga kuti uchanzi wakafanira kurangwa zvinorwadza sei wakatsikira pasi Mwanakomana waMwari, uye akatora ropa resungano raakaitwa mutsvene naro serisiri dzvene, uye akazvidza Mweya wenyasha?
\v 30 Nekuti tinomuziva iye wakati: Kutsiva ndekwangu, ini ndicharipira, unotaura Ishe. Uyezve \add unoti\add*: Ishe uchatonga vanhu vake.
\v 31 Zvinotyisa kuwira mumaoko aMwari mupenyu.
\s Fungai kutsunga kwenyu kwakare
\p
\v 32 Asi rangarirai mazuva akare, amakati mavhenekerwa maari mukatsunga pakurwa kukuru kwematambudziko;
\v 33 pamwe, pamakaitwa chiokero zvese nekunyombwa nematambudziko; pamwewo pamakagovana naivo vakaitirwa zvakadaro.
\v 34 Nekuti nemwi makanzwira tsitsi zvisungo zvangu, makagamuchira nemufaro kupambwa kwenhumbi dzenyu, muchiziva mukati menyu kuti imwi mune fuma yakapfuura nekunaka, uye inogara iripo kumatenga.
\v 35 Naizvozvo regai kurasha kushinga kwenyu, kune mubairo mukuru.
\v 36 Nekuti munofanira kuva nekutsungirira, zvekuti kana maita chido chaMwari, mugamuchire chivimbiso.
\v 37 Nekuti pachine kanguva kaduku-duku, unouya uchauya, uye haanganonoki.
\v 38 Asi wakarurama uchararama nerutendo; zvino kana akadzokera shure, mweya wangu haungafari naye.
\v 39 Zvino isu hatisi veavo vanodzokera shure kukuparadzwa; asi veavo vanotenda kukuponeswa kwemweya.

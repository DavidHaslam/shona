\c 10
\s Kristu wakazadzisa zvibayiro zvekare
\p
\v 1 Nekuti murairo zvaune mumvuri wezvinhu zvakanaka zvinouya usati uri mufananidzo chaiwo wezvinhu \add izvozvo\add*, haungatongogoni kuperedzera avo vanoswedera gore rimwe nerimwe naizvozvo zvibayiro zvavanoramba vachibayira.
\v 2 dai zvakanga zvakadaro zvingadai zvisina kupera kubayirwa here? nekuti vashumiri, kana vakanga vanatswa kamwe chete vangadai vasina kuzoyeudzwa zvivi zvavo.
\v 3 Asi ku\add zvibayiro\add* izvozvo vanoyeudzirwa zvivi gore rimwe nerimwe.
\v 4 Nekuti hazvibviri kuti ropa rehando nerembudzi ribvise zvivi.
\v 5 saka asvika panyika, unoti: Chibayiro nechipo hamuna kuzvida, asi makandigadzirira muviri;
\v 6 pazvibayiro zvinopiswa, nezvechivi hamuna kufara;
\v 7 Zvino ndikati: Tarirai ndauya, (Murugwaro rwakapetwa makanyorwa pamusoro pangu) Kuita kuda kwenyu, Mwari.
\v 8 Zvaanoti pakutanga: Zvibayiro nezvipo, nezvibayiro zvinopiswa, \add nezvibayiro\add* zvechivi hamuna kuzvida kana kufadzwa \add nazvo\add* izvo zvinobayirwa sezvinoreva murairo),
\v 9 Ndokuzoti: Tarira, ndinovuya kuzoita kuda kwenyu imwi Mwari. Unobvisa chekutanga kuti amise chechipiri.
\v 10 Nekuda ikoku takaitwa vatsvene kubudikidza nokubayirwa kwemuviri waJesu Kristu kamwe.
\v 11 Mupristi mumwe nomumwe unomira zuva rimwe nerimwe achishumira, nokubayira kazhinji zvibayiro izvozvo zvisingatongogoni kubvisa zvivi;
\v 12 asi murume uyu wakati abayira chibayiro chimwe nekuda kwezvivi nokusingaperi, akagara kuruoko rworudyi rwaMwari;
\v 13 kubva zvino achitarisira kusvikira vavengi vake vaitwa chitsiko chetsoka dzake.
\v 14 Nekuti nechibayiro chimwe chete wakaperedzera nokusingaperi avo vanoitwa vatsvene.
\v 15 NoMweya Mutsvenewo unotipupurira; nekuti pakutanga wakanga amboti:
\v 16 Iyi \add ndiyo\add* sungano yandichaita navo shure kwemazuva iwayo, ndizo zvinotaura Ishe; Ndichaisa mirairo yangu mumoyo yavo, nokuinyora mundangariro dzavo.
\v 17 Nezvivi zvavo nekuipa kwavo handichatongozvirangaririzve.
\v 18 Zvino apo pane kangamwiro yezvizvi, hapachina kubayirwa kwechivi.
\s Ngatiswedere nomoyo wechokwadi
\p
\v 19 Naizvozvo, hama, zvatingatsunga kupinda panzvimbo tsvene neropa raJesu,
\v 20 nenzira itsva mhenyu, yaakatizarurira nemuvheiri, ndiyo nyama yake;
\v 21 uye \add tine\add* mupristi mukuru pamusoro peimba yaMwari,
\v 22 ngatiswedere nomoyo wechokwadi, nechivimbo chakazara chekutenda, moyo yedu yasaswa pahana yakaipa, nemiviri yedu yakashambidzwa nemvura yakachena.
\v 23 Ngatibatisise kupupura kwetariro yedu, tisingazungunuki; nekuti iye wakavimbisa wakatendeka;
\v 24 uye ngatirangariranei pakumutsirana rudo namabasa akanaka,
\v 25 tisarega kuungana kwedu pamwe, setsika yavamwe, asi tichikurudzira\add na\add*; zvikuru zvamunovona kuti zuva roswedera.
\s Kutadza nebwoni
\p
\v 26 Nekuti kana tichitadza nebwoni, tambogamuchira ruzivo rwechokwadi, hakusisina chibayiro pamusoro pezvivi,
\v 27 asi kumwe kungomirira tichitya kutongwa nokutsamwa kunopfuta moto, kuchapedza vevengi.
\v 28 Munhu unozvidza murairo waMozisi unofa kunze kwetsitsi nezvapupu zviviri kana zvitatu;
\v 29 zvino unofunga kuti uchanzi wakafanira kurangwa zvikuru sei, wakatsikira pasi Mwanakomana waMwari, uye ukatora ropa resungano raakaitwa mutsvene naro serisina maturo zvaro, uye akazvidza Mweya wenyasha?
\v 30 Nekuti tinomuziva iye wakati: Kutsiva ndokwangu, ini ndicharipira ndizvo zvinotaura Ishe. uyezve: Ishe uchatonga vanhu vake.
\v 31 Zvinotyisa kuwira mumaoko aMwari mupenyu.
\s Fungai kutsunga kwenyu kwakare
\p
\v 32 Asi rangarirai mazuva akare, amakati mavhenekerwa maari mukatsunga pakurwa kukuru kwematambudziko;
\v 33 pamwe nekuti makaitwa chinhu chinookerwa zvose nokuzvidzwa nematambudziko; pamwe nekuti makagovanawo naivo vakaitirwa izvozvo.
\v 34 Nekuti makanzwira tsitsi zvisungo zvangu, makagamuchirawo nomufaro kupambwa kwenhumbi dzenyu, muchiziva mukati menyu kuti imwi mune fuma yakapfuura nokunaka, inogara iri kumatenga.
\v 35 Naizvozvo regai kurasha kusatya kwenyu kune muripo mukuru wemubayiro.
\v 36 Nekuti munoshaiwa moyo murefu, kuti kana maita kuda kwaMwari, mugogamuchira chivimbiso.
\v 37 Nekuti pachine kanguva kaduku-duku, uye unouya, uchauya, uye haanganonoki.
\v 38 Asi wakarurama uchararama nokutenda; zvino kana akadzokera shure, mweya wangu haungafari naye.
\v 39 Zvino isu hatizi vaavo vanodzokera shure kukuparadzwa; asi vaavo vanotenda kukuponeswa komweya.

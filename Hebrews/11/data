\c 11
\s Magamba okutenda
\p
\v 1 Zvino kutenda ndirwo rusimbiso rwezvinhu zvatinotarisira, umbowo hwezvinhu zvisingaonekwi.
\v 2 Nekuti naiko vanhu vakuru vakapupurirwa zvakanaka.
\v 3 Kubudikidza nekutenda tinonzwisisa kuti nyika dzakanyatsoumbwa neshoko raMwari, zvokuti zvinhu zvinoonekwa hazvibvi kuzvinhu zvinoonekwa.
\v 4 Nokutenda Abheri wakabayira kuna Mwari chibayiro chakanakisisa kupfuura Kaini; akapupurirwa nacho kuti wakanga akarurama, Mwari achipupurira zvipo zvake; naicho kunyange afa hake, uchiri kungotaura.
\v 5 Nokutenda Enoki wakatamiswa kuti arege kuona rufu; akasawanikwa nekuti Mwari wakanga amutamisa; nekuti asati atamiswa wakapupurirwa kuti wakanga afadza Mwari.
\v 6 Asi kana pasina kutenda hazvibviri ku\add mu\add*fadza; nekuti unouya kuna Mwari, unofanira kutenda kuti iye uripo, uye mupi womubayiro wavanomutsvaka nemoyo wose.
\v 7 Nokutenda Nowa wakati ayambirwa naMwari pamusoro pezvinhu zvichigere kuonekwa, nokutya akagadzira areka kuti aponese mhuri yake; akapa nyika mhosva nazvo, akava mudyi wenhaka yokururama kunovuya nokutenda.
\v 8 Nokutenda Abhurahamu wakati adamwa kuti abude, aende kunzvimbo yaakanzi uchazoigamuchira ive nhaka akateerera; akabuda akaenda, asingazivi kwaanoenda.
\v 9 Nokutenda wakandogara somutorwa munyika yechivimbiso senyika yeutorwa, achigara mumatende naIsaka naJakobho, vadyi venhaka yechipikirwa chimwecho pamwe naye;
\v 10 Nekuti wakanga achitarisira guta rine nheyo, Mwari \add ari\add* mhizha nomuvaki waro.
\v 11 Nokutendawo Sara pachake wakapiwa simba rokugamuchira mbeu akazvara mwana, kunyange akanga adarika zera, nekuti wakati iye wamuvimbisa wakatendeka.
\v 12 Naizvozvo vakaberekwa nomumwe zvichibva kune wakafa vakaita senyeredzi dzokudenga pakuwanda, uye sejecha riri pamhenderekedzo yegungwa risingaverengeki.
\v 13 Ivava vose vakafira mukutenda, vasina kugamuchira zvivimbiso, asi vakazviona zviri kure, vakagutsikana \add nazvo\add*, vakazvimbundikira vakatenda kuti ivo vaeni navapfuuri panyika.
\v 14 Nekuti ivo vanotaura zvinhu zvakadaro, vanoratidza pachena kuti vanotsvaka nyika yavo.
\v 15 Nekuti kana zvirokwazvo vaifungisisa zve\add nyika\add* iyo yavakabva kwairi, vangadai vakawana mukana wokudzokera.
\v 16 Asi zvino vanoshuva yakanaka kuipfuura, ndiyo yokudenga; naizvozvo Mwari haana nyadzi pamusoro pavo kuti aidzwe Mwari wavo; nekuti wakavagadzirira guta.
\v 17 Nokutenda Abhurahamu paakaidzwa wakabayira Isaka; uye iye wakanga agamuchira zvivimbiso akabayira mwana \add wake\add* wakaberekwa \add ari mumwe\add* woga;
\v 18 iye wakanzi pamusoro pake: Muna Isaka vana vako vachatumidzwa;
\v 19 nokurangarira kuti Mwari unogona kumutsa kunyange kuvakafa; ndipapowo paakamugamuchira mumufananidzo.
\v 20 Nokutenda Isaka wakaropafadza Jakobho naEsau pamusoro pezvinhu zvinouya.
\v 21 Nokutenda Jakobho ofa wakaropafadza mwanakomana mumwe nomumwe waJosefa; akanamata \add akasendamira\add* pamusoro pomudonzvo wake.
\v 22 Nokutenda Josefa ava kufa wakataura zvokubuda kwavana vaIsraeri, akaraira pamusoro pamafupa ake.
\v 23 Nokutenda Mozisi aberekwa wakavanzwa mwedzi mitatu navabereki vake, nekuti vakavona \add kuti\add* rusvava rwakanaka; uye havana kutya murairo wamambo.
\v 24 Nokutenda Mozisi akura wakaramba kunzi mwanakomana womukunda waFarao,
\v 25 pachinzvimbo chaizvozvo wakasarudza kuitirwa zvakaipa pamwe navanhu vaMwari panokufara muzvivi kwechinguvana;
\v 26 akati kunyombwa kwaKristu \add i\add*fuma huru pakufuma kose kweEgipita; nekuti wakarangarira muripo womubayiro.
\v 27 Nokutenda wakasiya Egipita, asingatyi kutsamwa kwamambo; nekuti wakatsungirira sounomuona iye usingaonekwi.
\v 28 Nokutenda wakachengetedza pasika nokusaswa kweropa, kuti muurayi wamatangwe arege kuvabata.
\v 29 Nokutenda vakagura Gungwa Dzvuku sapavhu rakawoma; vaEgipita vachiidza izvozvo vakabitirirwa.
\v 30 Nokutenda masvingo eJeriko akawira pasi, apoteredzwa mazuva manomwe.
\v 31 Nokutenda Rakabhi chifeve haana kuparara pamwe navasina kutenda, \add paakanga\add* agamuchira vashori norugare.
\v 32 Ndichataurireiko zvimwe? Nekuti ndichapererwa nenguva ndichitaura zvaGidhioni, naBharaki, naSamusoni, naJefita, Dhavhidhiwo, naSamueri, navaporofita;
\v 33 avo nokutenda vakakunda ushe, vakaita kururama, vakawana zvivimbiso, vakadzivira miromo yeshumba,
\v 34 vakadzima simba remoto, vakapukunyuka kwakapinza kwemunondo, vakasimbiswa pautera, vakava nesimba pakurwa, vakadzinga hondo dzamamwe marudzi.
\v 35 Vakadzi vakagamuchirazve vakafa vavo vachimukazve; vamwe vakashungurudzwa, vakasagamuchira kudzikunungurwa, kuti vawane kumuka kwakapfuura pakunaka;
\v 36 vamwewo vakaidzwa, nokuitwa chiseko, nokuzvambaradzwa, uyezve nezvisungo nemumajere;
\v 37 vakatakwa nambwe, vakatsemurwa napakati, vakaidzwa, vakashinjwa nemunondo; vakadzungaira vakafuka matehwe amakwai nematehwe embudzi; vari nhoronhondo, vachitambudzika, vachishungurudzwa;
\v 38 (nyika haina kuvafanira), vachidzungaira mumagwenga, ne\add mu\add*makomo, ne\add mu\add*mapako, no\add mu\add*makomba enyika.
\v 39 Naivava vose vapupurirwa kubudikidza nokutenda havana kugamuchira zvivimbiso,
\v 40 Nekuti Mwari wakanga atigadzirira chimwe chinhu chiri nani, kuti ivo varege kupedzeredzwa pasina isu.

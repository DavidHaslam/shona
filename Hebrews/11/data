\c 11
\s Magamba erutendo
\p
\v 1 Zvino rutendo ndirwo rusimbiso rwezvinotarisirwa, umbowo hwezvinhu zvisingaonekwi.
\v 2 Nekuti nairwo vanhu vekare vakapupurirwa.
\v 3 Nerutendo tinonzwisisa kuti nyika dzakarongwa neshoko raMwari, zvekuti zvinhu zvinoonekwa hazvibvi kuzvinhu zvinoonekwa.
\v 4 Nerutendo Abheri wakabaira kuna Mwari chibairo chakanakisisa kupfuura Kaini; chaakawana nacho uchapupu kuti wakange akarurama, Mwari achipupurira zvipo zvake; naicho kunyange akafa uchiri kutaura.
\v 5 Nerutendo Enoki wakabviswa kuti arege kuona rufu, uye haana kuwanikwa, nekuti Mwari wakange amubvisa; nekuti asati abviswa wakapupurirwa kuti wakange afadza Mwari;
\v 6 asi kunze kwerutendo hazvigoni ku\add mu\add*fadza; nekuti unouya kuna Mwari unofanira kutenda kuti \add iye\add* uripo, uye mupi wemubairo wevanomutsvaka.
\v 7 Nerutendo Nowa wakati ayambirwa naMwari pamusoro pezvinhu zvichigere kuonekwa, nekutya akagadzira areka yeruponeso rweimba yake; akapa nyika mhosva nayo, akava mudyi wenhaka wekururama nerutendo.
\v 8 Nerutendo Abhurahamu wakateerera adanwa kuti abude aende kunzvimbo yaakanzi uchazoigamuchira ive nhaka, ndokubuda, asingazivi kwaanoenda.
\v 9 Nerutendo wakagara semutorwa munyika yechivimbiso, senyika yeutorwa, achigara mumatende pamwe naIsaka naJakobho, vadyi venhaka yechivimbiso chimwecho pamwe naye;
\v 10 Nekuti wakange achitarisira guta rine nheyo, Mwari ari mhizha nemuvaki waro.
\v 11 Nerutendo naSara pachake wakagamuchira simba rekugamuchira mbeu, akazvara mwana apfuura nguva, nekuti wakati iye wavimbisa wakatendeka.
\v 12 Naizvozvowo vakaberekwa neumwe, izviwo ndezvewakafa, vakaita senyeredzi dzekudenga pakuwanda, uye sejecha riri pamahombekombe egungwa risingaverengeki.
\v 13 Iva vose vakafira murutendo, vasina kugamuchira zvivimbiso, asi vakazvionera kure, vakatendeseka, vaka\add zvi\add*gamuchira vakabvuma kuti vaeni nevapfuuri panyika.
\v 14 Nekuti vanotaura zvinhu zvakadaro, vanoratidza kuti vanotsvaka nyika yekwavo.
\v 15 Nekuti kana zvirokwazvo vaifunga zve\add nyika\add* iyo yavakabva kwairi, vangadai vakawana mukana wekudzokera.
\v 16 Asi ikozvino vanoshuva iri nani, ndiyo yekudenga; naizvozvo Mwari haana nyadzi pamusoro pavo, kuti aidzwe Mwari wavo; nekuti wakavagadzirira guta.
\v 17 Nerutendo Abhurahamu paakaidzwa wakabaira Isaka, iyewo wakange agamuchira zvivimbiso akabaira mwana \add wake\add* wakaberekwa umwe woga,
\v 18 kwakanzi kwaari: Muna Isaka vana vako vachatumidzwa;
\v 19 wakaona kuti Mwari unogona kumutsa kunyange kubva kuvakafa; ndipapowo paakamugamuchira mumufananidzo.
\v 20 Nerutendo Isaka wakaropafadza Jakobho naEsau pamusoro pezvinhu zvinouya.
\v 21 Nerutendo Jakobho ava kufa wakaropafadza umwe neumwe wevanakomana vaJosefa, akashumira \add akasendama\add* pamusoro pemudonzvo wake.
\v 22 Nerutendo Josefa ava kufa wakataura zvekubuda kwevana vaIsraeri, akaraira pamusoro pemafupa ake.
\v 23 Nerutendo Mozisi aberekwa wakavanzwa mwedzi mitatu nevabereki vake, nekuti vakaona mwana akanaka; uye havana kutya murairo wamambo.
\v 24 Nerutendo Mozisi akura wakaramba kunzi mwanakomana wemukunda waFarao,
\v 25 akasarudza kupfuura izvozvo kuitirwa zvakaipa pamwe nevanhu vaMwari pane kuva mumufaro wechivi kwechinguva;
\v 26 akati kunyombwa kwaKristu \add i\add*fuma huru pane zvakakosha zveEgipita; nekuti wakange akatarira kumubairo.
\v 27 Nerutendo wakasiya Egipita, asingatyi kutsamwa kwamambo; nekuti wakatsungirira seunomuona uyo usingaonekwi.
\v 28 Nerutendo wakachengetedza pasika nekusaswa kweropa, kuti unouraya matangwe arege kuvabata.
\v 29 Nerutendo vakagura nemuGungwa Dzvuku sepakaoma; vaEgipita vachizviidza vakanyura.
\v 30 Nerutendo masvingo eJeriko akawa, apoteredzwa kusvikira mazuva manomwe.
\v 31 Nerutendo Rakabhi chifeve haana kuparara pamwe nevasina kutenda, agamuchira vasori nerugare.
\v 32 Zvino ndichataurireizve? Nekuti ndichapererwa nenguva ndichirondedzera zvaGidhioni naBharaki naSamusoni naJefita naDhavhidhi naSamueri, nezvevaporofita;
\v 33 avo nerutendo vakakunda ushe, vakaita kururama, vakawana zvivimbiso, vakadzivira miromo yeshumba,
\v 34 vakadzima simba remoto, vakapukunyuka muromo wemunondo, vakava nesimba kubva pautera, vakasimba pakurwa, vakadzinga hondo dzemamwe marudzi.
\v 35 Vakadzi vakagamuchira vakafa vavo vachibva pakumuka; vamwewo vakashungurudzwa, vasingagamuchiri kusunungurwa, kuti vawane kumuka kuri nani;
\v 36 vamwewo vakaidzwa nekuitwa chiseko nekuzvamburwa, uye nezvisungo nejere;
\v 37 vakatakwa nemambwe, vakatsemurwa nepakati, vakaidzwa, vakafa pakuuraya kwemunondo; vakadzungaira vakafuka matehwe emakwai \add ne\add*matehwe embudzi; vari nhoronhondo, vachitambudzika, vachishungurudzwa,
\v 38 (nyika haina kuvafanira) vachidzungaira mumagwenga nemakomo nemapako nemakomba enyika.
\v 39 Neava vose, vapupurirwa zvakanaka kubudikidza nerutendo havana kugamuchira chivimbiso,
\v 40 Sezvo Mwari wakange atigadzirira chinhu chiri nani, kuti varege kupedzeredzwa pasina isu.

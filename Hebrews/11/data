\c 11
\s Magamba erutendo
\p
\v 1 Zvino rutendo ndirwo rusimbiso rwezvinhu zvatinotarisira, umbowo hwezvinhu zvisingaonekwi.
\v 2 Nekuti naiko vanhu vakuru vakapupurirwa zvakanaka.
\v 3 Kubudikidza nerutendo tinonzwisisa kuti nyika dzakanyatsoumbwa neshoko raMwari, zvekuti zvinhu zvinoonekwa hazvibvi kuzvinhu zvinoonekwa.
\v 4 Norutendo Abheri wakabayira kuna Mwari chibayiro chakanakisisa kupfuura Kaini; akapupurirwa nacho kuti wakanga akarurama, Mwari achipupurira zvipo zvake; naicho kunyange afa hake, uchiri kungotaura.
\v 5 Norutendo Enoki wakatamiswa kuti arege kuona rufu; akasawanikwa nekuti Mwari wakanga amutamisa; nekuti asati atamiswa wakapupurirwa kuti wakanga afadza Mwari.
\v 6 Asi kana pasina rutendo hazvibviri ku\add mu\add*fadza; nekuti unouya kuna Mwari, unofanira kutenda kuti iye uripo, uye mupi womubayiro wavanomutsvaka nemoyo wose.
\v 7 Norutendo Nowa wakati ayambirwa naMwari pamusoro pezvinhu zvichigere kuonekwa, nokutya akagadzira areka kuti aponese mhuri yake; akapa nyika mhosva nazvo, akava mudyi wenhaka yekururama kunouya nerutendo.
\v 8 Nerutendo Abhurahamu wakati adamwa kuti abude, aende kunzvimbo yaakanzi uchazoigamuchira ive nhaka akateerera; akabuda akaenda, asingazivi kwaanoenda.
\v 9 Nerutendo wakandogara somutorwa munyika yechivimbiso senyika yeutorwa, achigara mumatende naIsaka naJakobho, vadyi venhaka yechipikirwa chimwecho pamwe naye;
\v 10 Nekuti wakanga achitarisira guta rine nheyo, Mwari \add ari\add* mhizha nomuvaki waro.
\v 11 Nerutendowo Sara pachake wakapiwa simba rekugamuchira mbeu akazvara mwana, kunyange akanga adarika zera, nekuti wakati iye wamuvimbisa wakatendeka.
\v 12 Naizvozvo vakaberekwa nomumwe zvichibva kune wakafa vakaita senyeredzi dzokudenga pakuwanda, uye sejecha riri pamhenderekedzo yegungwa risingaverengeki.
\v 13 Ivava vose vakafira murutendo, vasina kugamuchira zvivimbiso, asi vakazviona zviri kure, vakagutsikana \add nazvo\add*, vakazvimbundikira vakatenda kuti ivo vaeni navapfuuri panyika.
\v 14 Nekuti ivo vanotaura zvinhu zvakadaro, vanoratidza pachena kuti vanotsvaka nyika yekwavo.
\v 15 Nekuti kana zvirokwazvo vaifungisisa zve\add nyika\add* iyo yavakabva kwairi, vangadai vakawana mukana wokudzokera.
\v 16 Asi zvino vanoshuva yakanaka kuipfuura, ndiyo yekudenga; naizvozvo Mwari haana nyadzi pamusoro pavo kuti aidzwe Mwari wavo; nekuti wakavagadzirira guta.
\v 17 Nerutendo Abhurahamu paakaidzwa wakabayira Isaka; uye iye wakanga agamuchira zvivimbiso akabayira mwana \add wake\add* wakaberekwa \add ari mumwe\add* woga;
\v 18 iye wakanzi pamusoro pake: Muna Isaka vana vako vachatumidzwa;
\v 19 nokurangarira kuti Mwari unogona kumutsa kunyange kuvakafa; ndipapowo paakamugamuchira mumufananidzo.
\v 20 Nerutendo Isaka wakaropafadza Jakobho naEsau pamusoro pezvinhu zvinouya.
\v 21 Nerutendo Jakobho ofa wakaropafadza mwanakomana mumwe nomumwe waJosefa; akanamata \add akasendamira\add* pamusoro pomudonzvo wake.
\v 22 Nerutendo Josefa ava kufa wakataura zvekubuda kwevana vaIsraeri, akaraira pamusoro pemafupa ake.
\v 23 Nerutendo Mozisi aberekwa wakavanzwa mwedzi mitatu navabereki vake, nekuti vakavona \add kuti\add* mucheche wakanaka; uye havana kutya murairo wamambo.
\v 24 Nerutendo Mozisi akura wakaramba kunzi mwanakomana wemukunda waFarao,
\v 25 pachinzvimbo chaizvozvo wakasarudza kuitirwa zvakaipa pamwe navanhu vaMwari pane kufara muzvivi kwechinguvana;
\v 26 akati kunyombwa kwaKristu \add i\add*fuma huru pakufuma kose kweEgipita; nekuti wakarangarira muripo womubayiro.
\v 27 Nerutendo wakasiya Egipita, asingatyi kutsamwa kwamambo; nekuti wakatsungirira sounomuona iye usingaonekwi.
\v 28 Nerutendo wakachengetedza pasika nokusaswa kweropa, kuti muurayi wamatangwe arege kuvabata.
\v 29 Nerutendo vakagura Gungwa Dzvuku sapavhu rakawoma; vaEgipita vachiidza izvozvo vakabitirirwa.
\v 30 Norutendo masvingo eJeriko akawira pasi, apoteredzwa mazuva manomwe.
\v 31 Norutendo Rakabhi chifeve haana kuparara pamwe navasina rutendo, \add paakanga\add* agamuchira vashori norugare.
\v 32 Ndichataurireiko zvimwe? Nekuti ndichapererwa nenguva ndichitaura zvaGidhioni, naBharaki, naSamusoni, naJefita, Dhavhidhiwo, naSamueri, navaporofita;
\v 33 avo norutendo vakakunda ushe, vakaita kururama, vakawana zvivimbiso, vakadzivira miromo yeshumba,
\v 34 vakadzima simba remoto, vakapukunyuka kwakapinza kwemunondo, vakasimbiswa pautera, vakava nesimba pakurwa, vakadzinga hondo dzamamwe marudzi.
\v 35 Vakadzi vakagamuchirazve vakafa vavo vachimukazve; vamwe vakashungurudzwa, vakasagamuchira kudzikunungurwa, kuti vawane kumuka kwakapfuura pakunaka;
\v 36 vamwewo vakaidzwa, nokuitwa chiseko, nokuzvambaradzwa, uyezve nezvisungo nemumajere;
\v 37 vakatakwa nambwe, vakatsemurwa nepakati, vakaidzwa, vakashinjwa nemunondo; vakadzungaira vakafuka matehwe amakwai nematehwe embudzi; vari nhoronhondo, vachitambudzika, vachishungurudzwa;
\v 38 (nyika haina kuvafanira), vachidzungaira mumagwenga, ne\add mu\add*makomo, ne\add mu\add*mapako, no\add mu\add*makomba enyika.
\v 39 Naivava vose vapupurirwa kubudikidza norutendo havana kugamuchira zvivimbiso,
\v 40 Nekuti Mwari wakanga atigadzirira chimwe chinhu chiri nani, kuti ivo varege kupedzeredzwa pasina isu.

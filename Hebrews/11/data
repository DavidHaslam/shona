\c 11
\s Magamba erutendo
\p
\v 1 Zvino rutendo ndirwo rusimbiso rwezvinhu zvatinotarisira, umbowo hwezvinhu zvisingaonekwi.
\v 2 Nekuti naiko vanhu vakuru vakapupurirwa zvakanaka.
\v 3 Kubudikidza nerutendo tinonzwisisa kuti nyika dzakanyatsoumbwa neShoko raMwari, zvekuti zvinhu zvinoonekwa hazvibvi kuzvinhu zvinoonekera.
\v 4 Nerutendo Abheri wakabaira kuna Mwari chibairo chakanakisisa kupfuura Kaini; chaakawana nacho uchapupu kuti wakange akarurama, Mwari achipupurira zvipo zvake; naicho kunyange afa hake, uchiri kungotaura.
\v 5 Norutendo Enoki wakatamiswa kuti arege kuona rufu, akasawanikwa nekuti Mwari wakange amutamisa; nekuti asati atamiswa wakapupurirwa kuti wakange afadza Mwari.
\v 6 Kunze kwerutendo hazvibviri ku\add mu\add*fadza; nekuti unouya kuna Mwari, unofanira kutenda kuti iye uripo, uye mupi wemubairo wevanomutsvaka nemoyo wose.
\v 7 Nerutendo Nowa wakati ayambirwa naMwari pamusoro pezvinhu zvichigere kuonekwa, nekutya akagadzira areka yeruponeso rwemhuri yake; akapa nyika mhosva nazvo, akava mudyi wenhaka yekururama kunouya nerutendo.
\v 8 Nerutendo Abhurahamu wakati adanwa kuti abude, aende kunzvimbo yaakanzi uchazoigamuchira ive nhaka akateerera, akabuda akaenda, asingazivi kwaanoenda.
\v 9 Nerutendo wakagara semutorwa munyika yechivimbiso senyika yeutorwa, achigara mumatende naIsaka naJakobho, vadyi venhaka yechivimbiso chimwecho pamwe naye;
\v 10 Nekuti wakange achitarisira guta rine nheyo, Mwari \add ari\add* mhizha nemuvaki waro.
\v 11 Nerutendowo Sara pachake wakapiwa simba rekugamuchira mbeu akazvara mwana, apfuura zera, nekuti wakati iye wamuvimbisa wakatendeka.
\v 12 Naizvozvo vakaberekwa neumwe zvichibva kune wakafa vakaita senyeredzi dzekudenga \add pakuwanda\add*, uye sejecha riri pamahombekombe egungwa risingaverengeki.
\v 13 Ivava vose vakafira murutendo, vasina kugamuchira zvivimbiso, asi vakazviona zviri kure, vakagutsikana \add nazvo\add*, vakazvimbundikira vakabvuma kuti vaeni nevapfuuri panyika.
\v 14 Nekuti ivo vanotaura zvinhu zvakadaro, vanoratidza pachena kuti vanotsvaka nyika \add yekwavo\add*.
\v 15 Nekuti kana zvirokwazvo vaifungisisa zve\add nyika\add* iyo yavakabva kwairi, vangadai vakawana mukana wekudzokera.
\v 16 Asi zvino vanoshuva yakanaka kuipfuura, ndiyo yekudenga; naizvozvo Mwari haana nyadzi pamusoro pavo kuti aidzwe Mwari wavo; nekuti wakavagadzirira guta.
\v 17 Nerutendo Abhurahamu paakaidzwa wakabaira Isaka, uye iye wakange agamuchira zvivimbiso akabaira mwana \add wake\add* wakaberekwa umwe woga;
\v 18 wakanzi pamusoro pake: Muna Isaka vana vako vachatumidzwa;
\v 19 nekurangarira kuti Mwari unogona kumutsa kunyange kubva kuvakafa; ndipapowo paakamugamuchira mumufananidzo.
\v 20 Nerutendo Isaka wakaropafadza Jakobho naEsau pamusoro pezvinhu zvinouya.
\v 21 Nerutendo Jakobho ofa wakaropafadza mwanakomana umwe neumwe waJosefa; akanamata \add akasendamira\add* pamusoro pemudonzvo wake.
\v 22 Nerutendo Josefa ava kufa wakataura zvekubuda kwevana vaIsraeri, akaraira pamusoro pemafupa ake.
\v 23 Nerutendo Mozisi aberekwa wakavanzwa mwedzi mitatu nevabereki vake, nekuti vakavona \add kuti\add* mwana wakanaka; uye havana kutya murairo wamambo.
\v 24 Nerutendo Mozisi akura wakaramba kunzi mwanakomana wemukunda waFarao,
\v 25 pachinzvimbo chaizvozvo wakasarudza kuitirwa zvakaipa pamwe nevanhu vaMwari pane kuva mumufaro wezvivi kwechinguvana;
\v 26 akati kunyombwa kwaKristu \add i\add*fuma huru pakufuma kose kweEgipita; nekuti wakarangarira muripo wemubairo.
\v 27 Nerutendo wakasiya Egipita, asingatyi kutsamwa kwamambo; nekuti wakatsungirira seunomuona iye usingaonekwi.
\v 28 Nerutendo wakachengetedza pasika nekusaswa kweropa, kuti unouraya matangwe arege kuvabata.
\v 29 Nerutendo vakagura Gungwa Dzvuku sepavhu rakawoma; vaEgipita vachizviidza vakabitirirwa.
\v 30 Nerutendo masvingo eJeriko akawira pasi, apoteredzwa mazuva manomwe.
\v 31 Nerutendo Rakabhi chifeve haana kuparara pamwe nevasina rutendo, \add paakanga\add* agamuchira vashori nerugare.
\v 32 Zvino ndichataurirei zvimwe? Nekuti ndichapererwa nenguva ndichitaura zvaGidhioni, naBharaki, naSamusoni, naJefita, Dhavhidhiwo, naSamueri, nevaporofita;
\v 33 avo kubudikidza nerutendo vakakunda ushe, vakaita kururama, vakawana zvivimbiso, vakadzivira miromo yeshumba,
\v 34 vakadzima simba remoto, vakapukunyuka kwakapinza kwemunondo, vakasimbiswa pautera, vakava nesimba pakurwa, vakadzinga hondo dzemamwe marudzi.
\v 35 Vakadzi vakagamuchirazve vakafa vavo vachimukazve; vamwe vakashungurudzwa, vasingagamuchiri kudzikunungurwa, kuti vawane kumuka kuri nani;
\v 36 vamwewo vakaidzwa nekuitwa chiseko, nekuzvambaradzwa, uyezve nezvisungo nemujere;
\v 37 vakatakwa nembwe, vakatsemurwa nepakati, vakaidzwa, vakashinjwa nemunondo; vakadzungaira vakafuka matehwe emakwai nematehwe embudzi; vari nhoronhondo, vachitambudzika, vachishungurudzwa,
\v 38 (nyika haina kuvafanira), vachidzungaira mumagwenga, nemakomo, nemapako, nemakomba enyika.
\v 39 Naivava vose vapupurirwa zvakanaka kubudikidza nerutendo havana kugamuchira zvivimbiso,
\v 40 Nekuti Mwari wakange atigadzirira chinhu chiri nani, kuti ivo varege kupedzeredzwa pasina isu.

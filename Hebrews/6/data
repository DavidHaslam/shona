\c 6
\nb
\v 1 Naizvozvo tichisiya zviga zvedzidziso yaKristu, ngatipfuurire mukuperera, tisingaisizve nheyo dzokutendeuka kubva pamabasa akafa, nedzekutenda kuna Mwari,
\v 2 nedzedzidziso dzebhabhatidzo, nedzekuisa maoko, nedzekumuka kwavakafa, nedzekutonga kusingaperi.
\v 3 Uye izvi tichazviita, kana Mwari achitendera.
\v 4 Nokuti hazvigoni kuna avo vakambovhenekerwa, vakaravira zvechipo chokudenga, vakava vagovani veMweya Mutsvene,
\v 5 vakaravira shoko rakanaka raMwari, namasimbawo enyika inouya,
\v 6 vakazotsauka ivo vose kuti vavandudzirwezve mukutendeuka, zvavanozvirovererazve Mwanakomana waMwari, vachimunyadzisa pachena.
\v 7 Nokuti nyika iyo inomwa pamvura inogaronaya pamusoro payo, ichibereka miriwo yakafanira avo vanoirimawo, ndiyo inoropafadzwa naMwari;
\v 8 asi iyo inobereka mhinzwa nerukato inorambwa, \add yava\add* pedo nokutukwa; kuguma kwayo \add ndiko\add* kupiswa.
\v 9 Asi vadiwa, tine chokwadi pamusoro penyu chezvinhu zviri nani uye zvinhu zvine ruponeso, kunyange tichitaura sezvizvi.
\v 10 Nokuti Mwari haazati ari usakarurama kuti akangangamwe basa renyu nebasa guru rerudo rwamakaratidza kuzita rake, zvamakashumira vatsvene uye muchiri kungovashumira.
\v 11 Zvino tinoshuva kuti mumwe nomumwe wenyu aratidze kushingaira kwakadaro, kuti muve netariro yakakwana kusvikira pakuguma.
\v 12 Kuti murege kuva simbe, asi vateveri vaivo vanodya nhaka yezvipikirwa kubudikidza nekutenda nemoyo murefu.
\v 13 Nokuti Mwari paakaita chitsidzo kuna Abhurahamu, nokuti wakanga asina mukuru kwaari waangapika naye, wakapika naiye amene,
\v 14 achiti: Zvirokwazvo kuropafadza ndichakuropafadza, nokuwanza ndichakuwanza.
\v 15 Nokudaro, wakati atsungirira nomoyo murefu akawana chivimbiso.
\v 16 Nokuti vanhu zvirokwazvo vanopika nomukuru \add kwavari\add*; nemhiko yokusimbisa kwavari kuguma kwegakava rose.
\v 17 Pakazoti Mwari achida zvikuru kuratidza kuvadyi venhaka yechivimbiso kusashanduka kwezano rake, wakasimbisa nokupika,
\v 18 kuti nezvinhu zviviri zvisingashanduki, pazviri pasingabviri kuti Mwari areve nhema, tive nekunyaradzwa kwakasimba, \add iyesu\add*, takatiza kuti tibatirire kutariro yakaiswa pamberi pedu;
\v 19 yatinayo sehaka yoMweya zvose isingazununguswi yakasimba, inopinda kune zviri mukati mevheiri;
\v 20 pakapinda nhungamiri nokuda kwedu, \add iye\add* Jesu wakaitwa mupristi mukuru nokusingaperi, wenhevedzo yeimba yaMerikizedheki.

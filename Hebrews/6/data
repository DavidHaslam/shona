\c 6
\nb
\v 1 Naizvozvo tichisiya zviga zvedzidziso yaKristu, ngatipfuurire mukupedzerera, tisingaisizve nheyo dzekutendeuka kubva pamabasa akafa, nedzekutenda kuna Mwari,
\v 2 nedzedzidziso dzebhabhatidzo, nedzekuisa maoko, nedzekumuka kwevakafa, nedzekutonga kusingaperi.
\v 3 Uye izvi tichazviita, kana Mwari achitendera.
\v 4 Nekuti hazvigoni kune avo vakambovhenekerwa, vakaravira zvechipo chekudenga, vakava vagovani veMweya Mutsvene,
\v 5 vakaravira shoko rakanaka raMwari, nemasimba enyika inouya,
\v 6 uye vakazotsauka ivo vose kuti vavandudzirwezve mukutendeuka, zvavanozvirovererazve pamuchinjikwa Mwanakomana waMwari, vachimunyadzisa pachena.
\v 7 Nekuti nyika iyo inonwa pamvura inogaronaya pamusoro payo, ichibereka miriwo yakafanira avo vanoirimawo, ndiyo inoropafadzwa naMwari;
\v 8 asi iyo inobereka mhinzwa nerukato inorambwa, \add yava\add* pedo nekutukwa; kuguma kwayo \add ndiko\add* kupiswa.
\v 9 Asi vadiwa, tine chokwadi pamusoro penyu chezvinhu zviri nani uye zvinhu zvine ruponeso, kunyange tichitaura sezvizvi.
\v 10 Nekuti Mwari haazati ari usakarurama kuti akangangamwe basa renyu nebasa guru rerudo rwamakaratidza kuzita rake, zvamakashumira vatsvene uye muchiri kungovashumira.
\v 11 Zvino tinoshuva kuti umwe neumwe wenyu aratidze kushingaira kwakadaro, kuti muve netariro yakakwana kusvikira pakuguma.
\v 12 Kuti murege kuva simbe, asi vateveri vaivo vanodya nhaka yezvipikirwa kubudikidza nerutendo nemoyo murefu.
\v 13 Nekuti Mwari paakaita chitsidzo kuna Abhurahamu, nekuti wakange asina mukuru kwaari waangapika naye, wakapika naiye amene,
\v 14 achiti: Zvirokwazvo kuropafadza ndichakuropafadza, nokuwanza ndichakuwanza.
\v 15 Nekudaro, wakati atsungirira nemoyo murefu akawana chivimbiso.
\v 16 Nekuti vanhu zvirokwazvo vanopika nemukuru \add kwavari\add*; nemhiko yekusimbisa kwavari kuguma kwegakava rose.
\v 17 Pakazoti Mwari achida zvikuru kuratidza kuvadyi venhaka yechivimbiso kusashanduka kwezano rake, wakasimbisa nokupika,
\v 18 kuti nezvinhu zviviri zvisingashanduki, pazviri pasingabviri kuti Mwari areve nhema, tive nekunyaradzwa kwakasimba, \add iyesu\add*, takatiza kuti tibatirire kutariro yakaiswa pamberi pedu;
\v 19 yatinayo sehaka yeMweya zvose isingazununguswi yakasimba, inopinda kune zviri mukati mevheiri;
\v 20 pakapinda nhungamiri nekuda kwedu, \add iye\add* Jesu wakaitwa mupristi mukuru nekusingaperi, wenhevedzo \add yeimba\add* yaMerikizedheki.

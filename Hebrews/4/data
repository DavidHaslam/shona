\c 4
\s Kupinda muzororo raMwari
\p
\v 1 Naizvozvo ngatitye zvimwe chivimbiso chekupinda muzororo rake chichiripo umwe wenyu awanikwe achikonewa.
\v 2 Nekuti nesuwo takaparidzirwa evhangeri, sekwavariwo; asi shoko ravakanzwa harina kuvabatsira, sezvo risina kuvhenganiswa nerutendo kune avo vakanzwa.
\v 3 Nekuti isu vakatenda tinopinda pazororo, sezvaakareva \add achiti\add*: Sezvo ndakapika pakutsamwa kwangu \add ndikati\add*: Havangatongopindi muzororo rangu; kunyange mabasa akange apedzwa kubva pakuvambwa kwenyika.
\v 4 Nekuti wakataura pane imwe nzvimbo pamusoro pe\add zuva\add* rechinomwe sezvizvi: Mwariwo wakazorora nezuva rechinomwe pamabasa ake ose;
\v 5 nepanozve: Havangapindi muzororo rangu.
\v 6 Naizvozvo zvazvichipo kuti vamwe vachapinda mariri, uye vakatanga kuparidzirwa evhangeri havana kupinda nekusateerera,
\v 7 unogurazve rimwe zuva, achiti: Nhasi, achitaura kubudikidza naDhavhidhi, nguva huru yakadai yapfuura, sezvakwakataurwa, kuchinzi\add :\add* Nhasi kana muchinzwa inzwi rake, musaomesa moyo yenyu.
\v 8 Nekuti dai Joshua akange avapa zororo, haazaizoreva pashure peizvi pamusoro perimwe zuva.
\v 9 Naizvozvo rasarirwa vanhu vaMwari zorora resabata.
\v 10 Nekuti wakapinda muzororo rake iyewo wakazorora pamabasa ake, saMwari pane ake.
\v 11 Naizvozvo ngatishingairire kupinda muzororo iroro, kuti kusava neunowira mumuenzaniso iwoyo wekusateerera.
\v 12 Nekuti Shoko raMwari ibenyu, uye rine simba, uye rinopinza kukunda munondo unocheka kumativi maviri, uye rinobaya kusvikira panoparadzana moyo nemweya, nepemafundo nemongo; uye mutongi wendangariro nezvinangwa zvemoyo.
\v 13 Hakunawo chisikwa chisingaratidziki pamberi pake; asi zvinhu zvose zvakashama uye zvakazarurirwa meso aiye watinozvidavirira kwaari.
\s Kristu mukuru kuvapristi vakuru vakare
\p
\v 14 Naizvozvo zvatine mupristi mukuru kwazvo, wakapfuurira kumatenga, Jesu Mwanakomana waMwari, ngatibatisise kupupura \add kwedu\add*.
\v 15 Nekuti hatina mupristi mukuru usingagoni kunzwiswa tsitsi neutera hwedu, asi wakaidzwa pazvinhu zvose se\add su,\add* asina chivi.
\v 16 Naizvozvo ngatiswederei nekushinga kuchigaro cheushe chenyasha, kuti tigamuchire tsitsi, tiwane nyasha dzekubatsira panguva yakafanira.

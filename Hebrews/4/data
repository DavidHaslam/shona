\c 4
\s Kupinda muzororo raMwari
\p
\v 1 Naizvozvo ngatitye hedu zvimwe chivimbiso chokupinda muzororo rake zvachichipo kurege kuva nomumwe wenyu uchawanikwa achitaira \add pakupindamo\add*.
\v 2 Nekuti nesuwo takaparidzirwa evhangeri, sekwavariwo; asi shoko rakanzwikwa harina kuvabatsira, \add nokuti\add* harina kuvhenganiswa nokutenda kuna ivo vakanzwa.
\v 3 Nekuti isu vakatenda tinopinda pazororo sezvaakareva \add achiti\add*: Sezvo ndakapika pakutsamwa kwangu, \add ndikati\add*: Havangapindi muzororo rangu; kunyange mabasa akanga apedzwa kubva pakuvambwa kwenyika.
\v 4 Nekuti wakataura pane imwe nzvimbo pamusoro pe\add zuva\add* rechinomwe sezvizvi: Mwari akazorora nezuva rechinomwe pamabasa ake ose;
\v 5 napanozve: Havangapindi muzororo rangu.
\v 6 Naizvozvo, zvazvichipo kuti vamwe vachapinda pariri, uye kuti avo vakatanga kuparidzirwa evhangeri havana kupinda nokusateerera,
\v 7 unogurazve rimwe zuva, achiti muna Dhavhidhi: Nhasi nguva huru yakadai yapfuura, sezvakwakambotaurwa, \add kuchinzi:\add* Nhasi kana muchinzwa inzwi rake musawomesa moyo yenyu.
\v 8 Nekuti dai Joshua akanga avapa zororo, haazaizoreva pashure pamusoro perimwe zuva.
\v 9 Zvino zvasarira vanhu vaMwari kuzorora kwesabata.
\v 10 Nekuti uyo wakapinda muzororo rake, wakazorora iye amene pamabasa ake, saMwari pane ake.
\v 11 Naizvozvo ngatishingaire kuti tipinde muzororo iroro, kuti zvimwe kusava nounozowa achitevera muenzaniso iwoyo wokusateerera.
\v 12 Nekuti shoko raMwari ibenyu, uye rine simba nokupinza kukunda munondo unocheka kumativi maviri, rinobaya kusvikira panoparadzana moyo nomweya, namafundo nomongo; rinonzwisisa ndangariro nezvinangwa zvemoyo.
\v 13 Hakuna chinhu chakasikwa chisingaratidziki pachiso chake, asi zvinhu zvose zvakafukurwa nokuzarurwa pameso aiye watinofanira kuzvidavirira kwaari.
\s Kristu mukuru kuvapristi vakuru vakare
\p
\v 14 Naizvozvo zvatine mupristi mukuru kwazvo, wakapfuura nomumatenga, \add iye\add* Jesu Mwanakomana waMwari, ngatibatisise kupupura \add kwedu\add*.
\v 15 Nekuti hatina mupristi mukuru usingagoni kunzwiswa tsitsi noutera hwedu, asi wakaidzwa pazvinhu zvose sesu asina chivi.
\v 16 Naizvozvo ngatiswederei tisingatyi kuchigaro choushe chenyasha, kuti tigamuchire ngoni, tiwane nyasha dzokubatsira panguva yakafanira.

\c 4
\s Kupinda muzororo raMwari
\p
\v 1 Naizvozvo ngatitye zvimwe chivimbiso chekupinda muzororo rake zvachichipo kurege kuva neumwe wenyu uchawanikwa achitaira \add pakupindamo\add*.
\v 2 Nekuti nesuwo takaparidzirwa evhangeri, sekwavariwo; asi shoko rokunzwikwa harina kuvabatsira, \add nokuti\add* harina kuvhenganiswa nerutendo kuna ivo vakanzwa.
\v 3 Nekuti isu vakatenda tinopinda pazororo sezvaakareva \add achiti\add*: Sezvo ndakapika pakutsamwa kwangu, \add ndikati\add*: Havangapindi muzororo rangu; kunyange mabasa akange apedzwa kubva pakuvambwa kwenyika.
\v 4 Nekuti wakataura pane imwe nzvimbo pamusoro pe\add zuva\add* rechinomwe sezvizvi: Mwari akazorora nezuva rechinomwe pamabasa ake ose;
\v 5 nepanozve: Havangapindi muzororo rangu.
\v 6 Naizvozvo zvazvichipo kuti vamwe vachapinda pariri, uye kuti avo vakatanga kuparidzirwa evhangeri havana kupinda nekusateerera,
\v 7 unogurazve rimwe zuva, achiti: Nhasi achitaura nemuromo waDhavhidhi, nguva huru yakadai yapfuura, sezvakwakataurwa, \add kuchinzi:\add* Nhasi kana muchinzwa inzwi rake musawomesa moyo yenyu.
\v 8 Nekuti dai Joshua akanga avapa zororo, haazaizoreva pashure pamusoro perimwe zuva.
\v 9 Zvino zvasarira vanhu vaMwari kuzorora kwesabata.
\v 10 Nekuti uyo wakapinda muzororo rake wakazorora iye amene pamabasa ake, saMwari pane ake.
\v 11 Naizvozvo ngatishingaire kuti tipinde muzororo iroro, kuti zvimwe kusava neunozowa achitevera muenzaniso iwoyo wekusateerera.
\v 12 Nekuti shoko raMwari ibenyu, uye rine simba nekupinza kukunda munondo unocheka kumativi maviri, rinobaya kusvikira panoparadzana moyo nemweya, nemafundo nemongo; nerinonzwisisa ndangariro nezvinangwa zvemoyo.
\v 13 Hakuna chinhu chakasikwa chisingaratidziki pachiso chake; asi zvinhu zvose zvakafukurwa nekuzarurwa pameso aiye watinofanira kuzvidavirira kwaari.
\s Kristu mukuru kuvapristi vakuru vakare
\p
\v 14 Naizvozvo zvatine mupristi mukuru kwazvo, wakapfuurira kumatenga, \add iye\add* Jesu Mwanakomana waMwari, ngatibatisise kutenda \add kwedu\add*.
\v 15 Nekuti hatina mupristi mukuru usingagoni kunzwiswa tsitsi neutera hwedu, asi wakaidzwa pazvinhu zvose \add sesu\add* asina chivi.
\v 16 Naizvozvo ngatiswederei takashinga kuchigaro cheushe chenyasha, kuti tigamuchire ngoni, tiwane nyasha dzekubatsira panguva yakafanira.

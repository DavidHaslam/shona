\c 3
\s Kristu mukuru kuna Mozisi
\p
\v 1 Naizvozvo hama tsvene, vagoverani vekudamwa kwekudenga, rangarirai muapositori nomupristi mukuru wokupupura kwedu, \add iye\add* Jesu Kristu,
\v 2 wakanga akatendeka kuna iye wakamugadza, saMozisiwo muimba yake yose.
\v 3 Nokuti uyu wakanzi wakafanira rukudzo rwunopfuura \add rwa\add*Mozisi, muvaki weimba sezvaanokudzwa kupfuura imba;
\v 4 nokuti imba imwe neimwe inovakwa neumwewo, asi iye, wakavaka zvose, \add ndi\add*Mwari.
\v 5 Zvino Mozisi zvirokwazvo \add wakanga\add* akatendeka muimba yake yose somuranda, kuti ave chapupu chezvinhu izvo zvaifanira kuzotaurwa,
\v 6 asi Kristu soMwanakomana pamusoro peimba yake; iye isu tiri imba yake kana tikabatisisa kusatya kwedu netariro yatinozvirumbidza pamusoro payo kusvika pakuguma.
\v 7 Naizvozvo, sezvinotaura Mweya Mutsvene, \add achiti\add*: Nhasi kana muchinzwa inzwi rake,
\v 8 musawomesa moyo yenyu sapakutsamwisa nezuva rokuidzwa murenje.
\v 9 Apo mamadzibaba enyu akandiidza vachindinzvera, vakaona mabasa angu makore makumi mana.
\v 10 Naizvozvo ndakatsamwiswa nezera iro, ndikati: Vanogara vachitsauka pamoyo yavo; uye havana kutongoziva nzira dzangu;
\v 11 Naizvozvo ndakapika pakutsamwa kwangu, \add ndikati\add*: Havangapindi pazororo rangu.
\v 12 Chenjererai hama, kuti mukati momumwe wenyu murege kuva nomoyo wakashata wokusatenda, pakutsauka kubva kuna Mwari mupenyu,
\v 13 asi kurudziranai zuva nezuva, kana kuchanzi: Nhasi; kuti kurege kuva nomumwe wenyu unowomeswa nokunyengera kwechivi.
\v 14 Nokuti tava vagoverani vaKristu, kana tichibatisisa kuvamba kwechivimbo chedu kusvikira pakuguma;
\v 15 kana zvichanzi: Nhasi kana muchinzwa inzwi rake, musawomesa moyo yenyu, sapakutsamwisa.
\v 16 Nokuti vamwe vakati vanzwa, vakamutsamwisa, asi havazi ivo vose vakabva Egipita naMozisi.
\v 17 Asi wakatsamwiswa nani makore makumi mana? Havazi ivo vakatadza vane mitumbu yakawira murenje here?
\v 18 Ndivanaaniko vaakapikira kuti havangapindi pazororo rake, kunze kwaivo vasina kutenda?
\v 19 Zvino tinovona kuti vakanga vasingagoni kupinda nokuda kokusatenda.

\c 3
\s Kristu mukuru kuna Mozisi
\p
\v 1 Naizvozvo, hama tsvene, vagovani vekudanwa kwekudenga, rangarirai muapositori nomupristi mukuru wekupupura kwedu, \add iye\add* Jesu Kristu,
\v 2 wakange akatendeka kuna iye wakamugadza, saMozisiwo muimba yake yose.
\v 3 Nekuti uyu wakanzi wakafanira kukudzwa kupfuura Mozisi, sezvo unovaka imba achikudzwa kuipfuura;
\v 4 Nekuti imba imwe neimwe inovakwa neumwe; asi unovaka zvose \add ndi\add*Mwari.
\v 5 Zvino Mozisi zvirokwazvo \add wakanga\add* akatendeka muimba yake yose semuranda, kuti ave chapupu chezvinhu zvaizotaurwa;
\v 6 asi Kristu seMwanakomana pamusoro peimba yake; imba yake yatiri isu, kana tikabatisisa kushinga nekuzvirumbidza kwetariro kusvika pakuguma.
\v 7 Naizvozvo sezvinotaura Mweya Mutsvene \add achiti\add*: Nhasi kana muchinzwa inzwi rake,
\v 8 musawomesa moyo yenyu, sepakutsamwisa, nezuva rekuidzwa murenje,
\v 9 madzibaba enyu paakandiidza, vachindinzvera, ndokuona mabasa angu makore makumi mana.
\v 10 Naizvozvo ndakatsamwiswa nezera iro, ndokuti: Vanogara vachitsauka pamoyo; uye havana kuziva nzira dzangu;
\v 11 Naizvozvo ndakapika pakutsamwa kwangu, \add ndikati\add*: Havangapindi pazororo rangu.
\v 12 Chenjererai, hama, kuti kusava nemoyo wakashata wekusatenda pakati peumwe neumwe wenyu, pakutsauka kubva kuna Mwari mupenyu;
\v 13 asi kurudziranai zuva nezuva, kuchanzi nhasi; kuti kurege kuva neumwe wenyu unowomeswa kubudikidza nekunyengera kwechivi;
\v 14 nekuti tava vagovani vaKristu, kana tichibatisisa kuvamba kwechivimbo chedu kusvikira pakuguma;
\v 15 kuchanzi: Nhasi kana muchinzwa inzwi rake, musawomesa moyo yenyu, sepakutsamwisa.
\v 16 Nekuti vamwe vakati vanzwa, vakamutsamwisa, asi havazi vose vakabva Egipita naMozisi.
\v 17 Asi wakatsamwiswa nani makore makumi mana? Havasi ivo vakatadza here, vane mitumbu yakawira murenje?
\v 18 Uye ndivanaani vaakapikira kuti havangapindi pazororo rake, kunze kweavo vasina kutenda?
\v 19 Zvino tinovona kuti vakange vasingagoni kupinda nekuda kwekusatenda.
